107:1 Il mio cuore, o Dio, è preparato: il mio cuore è preparato: * canterò e inneggerò nella mia gloria.
107:2 Sorgi, mia gloria, sorgi, o salterio, o cetra: * io sorgerò coll'aurora.
107:3 Io ti darò lode tra i popoli, o Signore; * inneggerò a te tra le nazioni.
107:4 Perché la tua misericordia sorpassa i cieli: * e la tua verità va fino alle nubi.
107:5 Sii tu esaltato fin sopra i cieli, o Dio, e la tua gloria [risplenda] per tutta la terra. * Affinché siano liberati i tuoi diletti.
107:6 Salvami colla tua destra, ed esaudiscimi. * Dio ha parlato nel suo santuario:
107:7 Mi rallegrerò, e spartirò Sichem, * e misurerò la valle delle tende.
107:8 Mio è Galaad, e mio è Manasse: * ed Ephraim è il sostegno della mia testa.
107:9 Giuda è il mio re. * Moab è il vaso della mia speranza.
107:10 Nell'Idumea stenderò il mio calzare, * gli stranieri mi si son fatti amici.
107:11 Chi mi condurrà nella città fortificata? * Chi mi condurrà fino nell'Idumea?
107:12 Non sei tu, o Dio, che ci hai rigettati? * E non uscirai tu, o Dio, coi nostri eserciti?
107:13 Porgici aiuto nella tribolazione; * perché vana è la salute dell'uomo.
107:14 Con Dio faremo prodezze: * ed egli ridurrà al nulla i nostri nemici.
