52:1 Dicit insipiens in corde suo: * Non est Deus.
52:2 Corrupti sunt, abominanda egerunt; * non est, qui faciat bonum.
52:3 Deus de caelo prospicit super filios hominum, * ut videat, num sit qui intellegat et quaerat Deum.
52:4 Omnes simul aberraverunt, depravati sunt; * non est qui faciat bonum, non est nec unus.
52:5 Nonne resipiscent, qui faciunt iniquitatem, * qui devorant populum meum, sicut comedunt panem,
52:6 Non invocant Deum? * Ibi trepidaverunt timore, ubi non erat timor,
52:7 Quoniam Deus dissipavit ossa eorum, qui te obsidebant; * confusi sunt, quoniam Deus abiecit eos.
52:8 Utinam veniat ex Sion salus Israel! * Cum verterit Deus sortem populi sui, exsultabit Iacob, laetabitur Israel.
