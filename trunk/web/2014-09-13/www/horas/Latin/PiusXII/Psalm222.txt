(Canticum Ezechiae * Isa 38:10-24)
38:10 Ego dixi: In dimídio diérum meórum vadam ad pórtas ínferi * frustrátus resíduo annórum meórum.
38:11 Dixi: Non jam videbo Dóminum in terra vivéntium; * non jam conspíciam hóminem inter habitatóres térræ.
38:13 Habitátio mea dissolvétur, * et auferétur a me ut tentórium pastórum.
38:14 Convólvo sicut textor vitam meam; a filo me abscíndit: * die noctúque crúcias me.
38:15 Vocíferor usque ad mane; sicut leo confríngit ómnia ossa mea : * die noctúque crúcias me.
38:16 Ut hirúndo, sic pípio, * gemo ut colúmba.
38:17 Defíciunt óculi mei suspiciéntes in altum : * Dómine, vim patior, adésto mihi.
38:18 Quid 1oquar? Nam ipse dixit mihi et ipse fecit! complébo omnes annos meos, * superáta amaritúdine ánimæ meæ.
38:19 Quos tuétur Dóminus, illi vivunt, et inter eos complébitur vita spíritus mei: * sanum me fecísti et servásti vivum!
38:21 Ecce, in salútem mutávit mihi amaritúdinem meam : tu enim servásti ánimam meam a fóvea intéritus; * nam post te projecísti ómnia peccata mea.
38:22 Profécto non inférnus célebrat te, neque mors te laudat; * non sperant, qui descéndunt in fóveam, fidelitátem tuam.
38:23 Vivens, vivens célebrat te, ut ego hódie : * pater fíliis notam facit fidelitátem tuam.
38:24 Dóminus servat me: ídeo psalmos meos cantábimus * ómnibus diébus vitæ nostræ in domo Dómini.
