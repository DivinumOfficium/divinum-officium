(Isaias eneke * Isa 45:15-30)
15 Valóban, nálad rejtõzött el az Isten, Izrael Istene és Szabadítója.
16 Megszégyenülnek és megalázódnak, akik szembe szállnak veled, s akik bálványokat csinálnak, mind szégyent vallanak.
17 De Izrael szabadulást talál az Úrban, megszabadul mindörökre. Megszégyenülés és megaláztatás nem ér már titeket többé soha.
18 Mert ezt mondja az Úr, aki az eget teremtette, õ, az Isten, aki megalkotta és létrehozta, s fenn is tartja a földet, 
19 mert nem a zûrzavarnak teremtette, hanem hogy lakjanak rajta: Én vagyok az Úr és nincsen más.
20 Nem titokban beszéltem, nem valami sötét zugában a földnek. 
21 Nem azt mondtam Jákob nemzetségének: A zûrzavarban keressetek! Én, az Úr az igazságot mondom, és az igazat hirdetem nektek.
22 Gyûljetek egybe, gyertek és lépjetek elõ mind, akik a nemzetek közül megmenekültetek. 
23 Mind esztelenek, akik fából faragott bálványokat hurcolnak magukkal, és olyan istenhez könyörögnek, aki nem tud segíteni rajtuk.
24 Fejtsétek ki és hozzátok elõ érveiteket, sõt tanácskozzátok meg együtt: Ki hirdette ezt régtõl fogva, s ki mondta meg már jó elõre? 
25 Nemde én, az Úr? És rajtam kívül nincsen más; igazságos Isten és Szabadító nincsen rajtam kívül.
26 Térjetek hozzám és megszabadultok, ti, határai a földnek, mind! Mert én vagyok az Isten, és nincsen más.
27 Megesküszöm önmagamra, igaz beszéd fakad ajkamon, egy visszavonhatatlan szó: 
28 Elõttem hajlik meg minden térd, és rám esküszik minden nyelv.
29 Ezt mondják majd: Csak az Úrban van üdvösség és erõ. Hozzá térnek megszégyenülve mind, akik lázadoztak ellene.
25 Ám Izraelnek minden nemzetsége gyõzelmet és dicsõséget arat az Úrban!
