[Rank]
Dominica VI Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Ant 1]
Obsecro Domine, * aufer iniquitatem servi tui, quia insipienter egi.

[Versum 1]
V. Vespertina oratio ascendat ad te Domine.
R. Et descendat super nos misericordia tua.

[Oratio]
Deus virtutum, cujus est totum quod est optimum: insere pectoribus nostris~
amorem tui nominis, et praesta in nobis religionis augmentum; ut quae sunt bona,~
nutrias; ac pietatis studio, quae sunt nutrita, custodias.
$Per Dominum

[Lectio1]
De libro secundo Regum.
!2 Sam 12:1-4
1 Misit ergo Dominus Nathan ad David: qui cum venisset ad eum, dixit ei: Duo viri erant in civitate una, unus dives, et alter pauper.
2 Dives habebat oves et boves plurimos valde.
3 Pauper autem nihil habebat omnino, praeter ovem unam parvulam quam emerat et nutrierat, et quae creverat apud eum cum filiis ejus simul, de pane illius comedens, et de calice ejus bibens, et in sinu illius dormiens: eratque illi sicut filia.
4 Cum autem peregrinus quidam venisset ad divitem, parcens ille sumere de ovibus et de bobus suis, ut exhiberet convivium peregrino illi qui venerat ad se, tulit ovem viri pauperis, et praeparavit cibos homini qui venerat ad se.


[Responsory1]
R. Praeparate corda vestra Domino, et servite illi soli:
* Et liberabit vos de manibus inimicorum vestrorum.
V. Convertimini ad eum in toto corde vestro, et auferte deos alienos de medio~
vestri.
R. Et liberabit vos de manibus inimicorum vestrorum.

[Lectio2]
!2 Sam 12:5-9
5 Iratus autem indignatione David adversus hominem illum nimis, dixit ad Nathan: Vivit Dominus, quoniam filius mortis est vir qui fecit hoc.
6 Ovem reddet in quadruplum, eo quod fecerit verbum istud, et non pepercerit.
7 Dixit autem Nathan ad David: Tu es ille vir. Haec dicit Dominus Deus Israël: Ego unxi te in regem super Israël, et ego erui te de manu Saul,
8 et dedi tibi domum domini tui, et uxores domini tui in sinu tuo, dedique tibi domum Israël et Juda: et si parva sunt ista, adjiciam tibi multo majora.
9 Quare ergo contempsisti verbum Domini, ut faceres malum in conspectu meo? Uriam Hethaeum percussisti gladio, et uxorem illius accepisti in uxorem tibi, et interfecisti eum gladio filiorum Ammon.


[Responsory2]
R. Deus omnium exauditor est: ipse misit Angelum suum et tulit me de ovibus~
patris mei:
* Et unxit me unctione misericordiae suae.
V. Dominus, qui eripuit me de ore leonis, et de manu bestiae liberavit me.
R. Et unxit me unctione misericordiae suae.

[Lectio3]
!2 Sam 12:10-16
10 Quam ob rem non recedet gladius de domo tua usque in sempiternum, eo quod despexeris me, et tuleris uxorem Uriae Hethaei ut esset uxor tua.
11 Itaque haec dicit Dominus: Ecce ego suscitabo super te malum de domo tua, et tollam uxores tuas in oculis tuis, et dabo proximo tuo: et dormiet cum uxoribus tuis in oculis solis hujus.
12 Tu enim fecisti abscondite: ego autem faciam verbum istud in conspectu omnis Israël, et in conspectu solis.
13 Et dixit David ad Nathan: Peccavi Domino. Dixitque Nathan ad David: Dominus quoque transtulit peccatum tuum: non morieris.
14 Verumtamen quoniam blasphemare fecisti inimicos Domini, propter verbum hoc, filius qui natus est tibi, morte morietur.
15 Et reversus est Nathan in domum suam. Percussit quoque Dominus parvulum quem pepererat uxor Uriae David, et desperatus est.
16 Deprecatusque est David Dominum pro parvulo: et jejunavit David jejunio, et ingressus seorsum, jacuit super terram.


[Responsory3]
R. Dominus, qui eripuit me de ore leonis, et de manu bestiae liberavit me,
* Ipse me eripiet de manibus inimicorum meorum.
V. Mi sit Deus misericordiam suam, et veritatem suam: animam meam eripuit de~
medio catulorum leonum.
R. Ipse me eripiet de manibus inimicorum meorum.
&Gloria
R. Ipse me eripiet de manibus inimicorum meorum.

[Lectio4]
Ex libro sancti Ambrosii Episcopi de Apologia David.
!Apolog. 1. c. 2.
Unusquisque nostrum per singulas horas quam multa delinquit nec tamen~
unusquisque de plebe peccatum suum confitendum putat. Ille rex tantus ac potens,~
ne exiguo quidem momento manere penes se delicti passus est conscientiam: sed~
praematura confessione, atque immenso dolore, reddidit peccatum suum Domino.~
Quem mihi nunc facile reportas honoratum ac divitem, qui, si arguatur alicujus~
culpae reus, non moleste ferat? At ille regio clarus imperio, tot divinis~
probatus oraculis, cum a privato homine corriperetur quod graviter deliquisset,~
non indignatus infremuit, sed confessus ingemuit culpae dore.

[Responsory4]
R. Percussit Saul mille, et David decem millia:
* Quia manus Domini erat cum illo: percussit Philisthaeum, et abstulit~
opprobrium ex Israël.
V. Nonne iste est David, de quo canebant in choro, dicentes: Saul percussit~
mille, et David decem millia?
R. Quia manus Domini erat cum illo: percussit Philisthaeum, et abstulit~
opprobrium ex Israël.

[Lectio5]
Denique Dominum dolor intimi movit affectus, ut Nathan diceret: Quoniam~
poenituit te; et Dominus abstulit peccatum tuum. Maturitas itaque veniae,~
profundam regis fuisse poenitentiam declaravit, quae tanti erroris offensam~
traduxerit. Alii homines cum a sacerdotibus corripiuntur, peccatum suum~
ingravant, dum negare cupiunt, aut defendere: ibique eorum lapsus est major, ubi~
speratur correctio. Sancti autem Domini, qui consummare pium certamen gestiunt,~
et currere cursum salutis, sicubi forte ut homines corruerint, naturae magis~
fragilitate, quam peccandi libidine, acriores ad currendum resurgunt, pudoris~
stimulo majora reparantes certamina: ut non solum nullum attulisse aestimetur~
lapsus impedimentum, sed etiam velocitatis incentiva cumulasse.

[Responsory5]
R. Montes Gelboe, nec ros nec pluvia veniant super vos,
* Ubi ceciderunt fortes Israël.
V. Omnes montes, qui estis in circuitu ejus, visitet Dominus: a Gelboe autem~
transeat.
R. Ubi ceciderunt fortes Israël.

[Lectio6]
Peccavit David quod solent reges: sed poenitentiam gessit, flevit, ingemuit,~
quod non solent reges. Confessus est culpam, obsecravit indulgentiam, humi~
stratus deploravit aerumnam, jejunavit, oravit, confessionis suae testimonium in~
perpetua saecula vulgato dolore transmisit. Quod erubescunt facere privati, rex~
non erubuit confiteri. Qui tenentur legibus, audent suum negare peccatum,~
dedignantur rogare indulgentiam, quam petebat qui nullis legibus tenebatur~
humanis. Quod peccavit, conditionis est: quod supplicavit, correctionis. Lapsus~
communis, sed specialis confessio. Culpam itaque incidisse, naturae est:~
diluisse, virtutis.

[Responsory6]
R. Ego te tuli de domo patris tui, dicit Dominus, et posui te pascere gregem~
populi mei:
* Et fui tecum in omnibus ubicumque ambulasti, firmans regnum tuum in aeternum.
V. Fecique tibi nomen grande, juxta nomen magnorum, qui sunt in terra: et~
requiem dedi tibi ab omnibus inimicis tuis.
R. Et fui tecum in omnibus ubicumque ambulasti, firmans regnum tuum in aeternum.
&Gloria
R. Et fui tecum in omnibus ubicumque ambulasti, firmans regnum tuum in aeternum.

[Lectio7]
Lectio sancti Evangelii secundum Marcum.
!Marc 8:1-9
In illo tempore: Cum turba multa esset cum Jesu, nec haberent quod manducarent:~
convocatis discipulis, ait illis: Misereor super turbam: quia ecce jam triduo~
sustinent me, nec habent quod manducent. Et reliqua.
_
Homilia sancti Ambrosii Episcopi.
!Liber 6. in Lucie cap. 9. post initium.
Posteaquam illa, quae Ecclesiae typum accepit, a fluxu curata est sanguinis,~
posteaquam Apostoli ad evangelizandum regnum Dei sunt destinati, gratiae~
caelestis impartitur alimentum. Sed quibus impartiatur, adverte. Non otiosis,~
non in civitate, quasi in synagoga vel saeculari dignitate residentibus: sed~
inter deserta quaerentibus Christum. Qui enim non fastidiunt, ipsi excipiuntur a~
Christo, et cum ipsis loquitur Dei Verbum, non de saecularibus, sed de regno~
Dei. Et si qui corporalis gerunt lacera passionis, his medicinam suam libenter~
indulget.

[Responsory7]
@TemporaM/Pent01-3:Responsory1

[Lectio8]
Consequens igitur erat, ut quos a vulnerum dolore sanaverat, eos alimonia~
spiritalibus a jejunio liberaret. Itaque nemo cibum accipit Christi, nisi~
fuerit ante sanatus: et illi qui vocantur ad caenam, prius vocando sanantur. Si~
claudus fuit, gradiendi facultatem, ut veniret, accepit: si lumine oculorum~
privatus, domum utique Domini, nisi refusa luce, intrare non potuit.

[Responsory8]
@TemporaM/Pent03-0:Responsory8

[Lectio9]
Ubique igitur mysterii ordo servatur, ut prius per remissionem peccatorum~
vulneribus medicina tribuatur, post alimonia mensae caelestis exuberet: quamquam~
nondum validioribus haec turba reficiatur alimentis, neque Christi corpore et~
sanguine jejuna solidioris fidei corda pascantur. Lacte, inquit, vos potavi, non~
esca: nondum enim poteratis, sed nec adhuc quidem potestis. In modum lactis~
quinque sunt panes: esca autem solidior, corpus est Christi; potus vehementior,~
sanguis est Domini.

[Responsory9]
@TemporaM/Pent03-0:Responsory9

[Ant 2]
Cum turba multa * esset cum Jesu, nec haberent quod manducarent; convocatis~
discipulis, ait illis: Misereor super turbam: quia ecce jam triduo sustinent me,~
nec habent quod manducent, alleluia.

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 3]
Misereor * super turbam: quia ecce jam triduo sustinent me, nec habent quod~
manducent: et si dimisero eos jejunos, deficient in via, alleluia.

[Versum 3]
V. Dirigatur Domine oratio mea.
R. Sicut incensum in conspectu tuo.

[LectioE]
v. Sequentia Sancti Evangelii secundum Marcum
!Marc 8:1-9
8:1 In diebus illis iterum cum turba multa esset, nec haberent quod manducarent, convocatis discipulis, ait illis:
8:2 Misereor super turbam: quia ecce jam triduo sustinent me, nec habent quod manducent:
8:3 et si dimisero eos jejunos in domum suam, deficient in via: quidam enim ex eis de longe venerunt.
8:4 Et responderunt ei discipuli sui: Unde illos quis poterit saturare panibus in solitudine?
8:5 Et interrogavit eos: Quot panes habetis? Qui dixerunt: Septem.
8:6 Et praecepit turbae discumbere super terram. Et accipiens septem panes, gratias agens fregit, et dabat discipulis suis ut apponerent, et apposuerunt turbae.
8:7 Et habebant pisciculos paucos: et ipsos benedixit, et jussit apponi.
8:8 Et manducaverunt, et saturati sunt, et sustulerunt quod superaverat de fragmentis, septem sportas.
8:9 Erant autem qui manducaverunt, quasi quatuor millia: et dimisit eos.
$Te decet
