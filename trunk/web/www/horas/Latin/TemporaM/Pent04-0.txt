[Rank]
Dominica IV Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Ant 1]
Praevaluit David * in Philisthaeum in funda et lapide, in nomine Domini.

[Versum 1]
V. Vespertina oratio ascendat ad te Domine.
R. Et descendat super nos misericordia tua.

[Oratio]
Da nobis, quaesumus Domine, ut et mundi cursus pacifice nobis tuo ordine~
dirigatur: et Ecclesia tua tranquilla devotione laetetur.
$Per Dominum.

[Lectio1]
De libro primo Regum.
!1 Sam 17:1-7
1 Congregantes autem Philisthiim agmina sua in praelium, convenerunt in Socho Judae: et castrametati sunt inter Socho et Azeca in finibus Dommim.
2 Porro Saul et filii Israël congregati venerunt in Vallem terebinthi, et direxerunt aciem ad pugnandum contra Philisthiim.
3 Et Philisthiim stabant super montem ex parte hac, et Israël stabat supra montem ex altera parte: vallisque erat inter eos.
4 Et egressus est vir spurius de castris Philisthinorum nomine Goliath, de Geth, altitudinis sex cubitorum et palmi:
5 et cassis aerea super caput ejus, et lorica squamata induebatur. Porro pondus loricae ejus, quinque millia siclorum aeris erat:
6 et ocreas aereas habebat in cruribus, et clypeus aereus tegebat humeros ejus.
7 Hastile autem hastae ejus erat quasi liciatorium texentium: ipsum autem ferrum hastae ejus sexcentos siclos habebat ferri: et armiger ejus antecedebat eum.


[Responsory1]
R. Praeparate corda vestra Domino, et servite illi soli:
* Et liberabit vos de manibus inimicorum vestrorum.
V. Convertimini ad eum in toto corde vestro, et auferte deos alienos de medio~
vestri. Et liberabit vos de manibus inimicorum vestrorum.

[Lectio2]
!1 Sam 17:8-11
8 Stansque clamabat adversum phalangas Israël, et dicebat eis: Quare venistis parati ad praelium? numquid ego non sum Philisthaeus, et vos servi Saul? eligite ex vobis virum, et descendat ad singulare certamen.
9 Si quiverit pugnare mecum, et percusserit me, erimus vobis servi: si autem ego praevaluero, et percussero eum, vos servi eritis, et servietis nobis.
10 Et aiebat Philisthaeus: Ego exprobravi agminibus Israël hodie: date mihi virum, et ineat mecum singulare certamen.
11 Audiens autem Saul et omnes Israëlitae sermones Philisthaei hujuscemodi, stupebant, et metuebant nimis.


[Responsory2]
R. Deus omnium exauditor est: ipse misit Angelum suum et tulit me de ovibus~
patris mei:
* Et unxit me unctione misericordiae suae.
V. Dominus, qui eripuit me de ore leonis, et de manu bestiae liberavit me.
R. Et unxit me unctione misericordiae suae.

[Lectio3]
!1 Sam 17:12-16
12 David autem erat filius viri Ephrathaei, de quo supra dictum est, de Bethlehem Juda, cui nomen erat Isai, qui habebat octo filios, et erat vir in diebus Saul senex, et grandaevus inter viros.
13 Abierunt autem tres filii ejus majores post Saul in praelium: et nomina trium filiorum ejus qui perrexerunt ad bellum, Eliab primogenitus, et secundus Abinadab, tertiusque Samma.
14 David autem erat minimus. Tribus ergo majoribus secutis Saulem,
15 abiit David, et reversus est a Saul ut pasceret gregem patris sui in Bethlehem.
16 Procedebat vero Philisthaeus mane et vespere, et stabat quadraginta diebus.


[Responsory3]
R. Dominus, qui eripuit me de ore leonis, et de manu bestiae liberavit me,
* Ipse me eripiet de manibus inimicorum meorum.
V. Misit Deus misericordiam suam, et veritatem suam: animam meam eripuit de~
medio catulorum leonum.
R. Ipse me eripiet de manibus inimicorum meorum.
&Gloria
R. Ipse me eripiet de manibus inimicorum meorum.

[Lectio4]
Sermo sancti Augustini Episcopi.
!Serm. 197. de Temp. circa med.
Stabant filii Israël contra adversarios quadraginta diebus. Quadraginta dies~
propter quatuor tempora, et quatuor partes orbis terrae, vitam praesentem~
significant, in qua contra Goliath vel exercitum ejus, id est, contra diabolum~
et angelos ejus, Christianorum populus pugnare non desinit. Nec tamen vincere~
posset nisi verus David Christus cum baculo, id est cum crucis mysterio~
descendisset. Ante adventum enim Christi, fratres carissimi, solutus erat~
diabolus: veniens Christus fecit de eo, quod in Evangelio dictum est: Nemo~
potest intrare in domum fortis, et vasa ejus diripere, nisi prius alligaverit~
fortem. Venit ergo Christus, et alligavit diabolum.

[Responsory4]
R. Percussit Saul mille et David decem millia:
* Quia manus Domini erat cum illo: percussit Philisthaeum, et abstulit~
opprobrium ex Israël.
V. Nonne iste est David, de quo canebant in choro, dicentes: Saul percussit~
mille, et David decem millia?
R. Quia manus Domini erat cum illo: percussit Philisthaeum, et abstulit~
opprobrium ex Israël.

[Lectio5]
Sed dicit aliquis Si allegatus est, quare adhuc tantum praevalet? Verum est,~
fratres carissimi, quia multum praevalet: sed tepidis et negligentibus, et Deum~
in veritate non timentibus dominatur. Alligatus est enim tamquam innexus canis~
catenis, et neminem potest mordere, nisi eum qui se illi mortifera securitate~
conjunxerit. Jam videte, fratres, quam stultus est homo ille, quem canis in~
catena positus mordet. Tu te illi per voluntates et cupiditates saeculi noli~
conjungere, et ille ad te non praesumit accedere. Latrare potest, sollicitare~
potest, mordere omnino non potest, nisi volentem. Non enim cogendo, sed suadendo~
nocet: nec extorquet a nobis consensum, sed petit.

[Responsory5]
R. Montes Gelboe, nec ros nec pluvia veniant super vos,
* Ubi ceciderunt fortes Israël.
V. Omnes montes, qui estis in circuitu ejus, visitet Dominus: a Gelboe autem~
transeat.
R. Ubi ceciderunt fortes Israël.

[Lectio6]
Venit ergo David., et invenit Judaeorum populum contra diabolum praeliantem: et~
cum nullus esset qui praesumeret ad singulare certamen accedere, ille qui~
figuram Christi gerebat, processit ad praelium, tulit baculum in manu sua, et~
exiit contra Goliath, Et in illo quidem tunc figuratum est, quod in Domino Jesu~
Christo completum est. Venit enim verus David Christus, qui contra spiritalem~
Goliath, id est, contra diabolum pugnaturus, crucem suam ipse portavit. Videte,~
fratres, ubi David Goliath percusserit: in fronte utique, ubi crucis signaculum~
non habebat. Sicut enim baculus crucis typum habuit; ita etiam et lapis ille, de~
quo percussus est, Christum Dominum figurabat.

[Responsory6]
R. Ego te tuli de domo patris tui, dicit Dominus, et posui te pascere gregem~
populi mei:
* Et fui tecum in omnibus ubicumque ambulasti, firmans regnum tuum in aeternum.
V. Fecique tibi nomen grande, juxta nomen magnorum, qui sunt in terra: et~
requiem dedi tibi ab omnibus inimicis tuis.
R. Et fui tecum in omnibus ubicumque ambulasti, firmans regnum tuum in aeternum.
&Gloria
R. Et fui tecum in omnibus ubicumque ambulasti, firmans regnum tuum in aeternum.

[Lectio7]
Lectio sancti Evangelii secundum Lucam.
!Luc 5:1-11
In illo tempore: Cum turbae irruerent in Jesum, ut audirent verbum Dei, et ipse~
stabat secus stagnum Genesareth. Et reliqua.
_
Homilia sancti Ambrosii Episcopi.
!Liber 4. in Lucae cap. 5. prope fin. libri.
Ubi Dominus multis impartivit varia genera sanitatum, nec tempore, nec loco~
potuit ab studio sanandi turba cohiberi. Vesper incubuit, sequebantur: stagnum~
occurrit, urgebant: et ideo ascendit in Petri navim. Haec est illa navis quae~
adhuc secundum Matthaeum fluctuat, secundum Lucam repletur piscibus: ut et~
principia Ecclesiae fluctuantis, et posteriora exuberantis agnoscas. Pisces enim~
sunt, qui hanc enavigant vitam. Ibi adhuc discipulis Christus dormit, hic~
praecipit: dormit enim tepidis, perfectis vigilat.

[Responsory7]
@TemporaM/Pent01-3:Responsory1

[Lectio8]
Non turbatur haec navis, in qua prudentia navigat, abest perfidia, fides aspirat~
Quemadmodum enim turbari poterat, cui praeerat is, in quo Ecclesiae firmamentum~
est? Illic ergo turbatio, ubi modica fides: hic securitas, ubi perfecta~
dilectio. Et si aliis imperatur ut laxent retia sua, soli tamen Petro dicitur:~
Duc in altum; hoc est, in profundum disputationum. Quid enim tam altum, quam~
altitudinem divitiarum videre, scire Dei Filium, et professionem divinae~
generationis assumere? Quam licet mens non queat humana plene rationis~
investigatione comprehendere, fidei tamen plenitudo complectitur.

[Responsory8]
@TemporaM/Pent03-0:Responsory8

[Lectio9]
Nam etsi non licet mihi scire quemadmodum natus sit: non licet tamen nescire~
quod natus sit. Seriem generationis ignoro: sed auctorem generationis agnosco.~
Non interfuimus cum ex Patre Dei Filius nasceretur: sed interfuimus cum a Patre~
Dei Filius diceretur. Si Deo non credimus, cui credemus? Omnia enim quae~
credimus, vel visu credimus, vel auditu. Visus saepe fallitur, auditus in fide~
est.

[Responsory9]
@TemporaM/Pent03-0:Responsory9

[Ant 2]
Ascendens Jesus * in navim, et sedens docebat turbas, alleluia.

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 3]
Praeceptor, * per totam noctem laborantes nihil cepimus, in verbo autem tuo~
laxabo rete.

[Versum 3]
V. Dirigatur Domine oratio mea.
R. Sicut incensum in conspectu tuo.

[LectioE]
v. Sequentia Sancti Evangelii secundum Lucam
!Luc 5:1-11
5:1 Factum est autem, cum turbae irruerunt in eum ut audirent verbum Dei, et ipse stabat secus stagnum Genesareth.
5:2 Et vidit duas naves stantes secus stagnum: piscatores autem descenderant, et lavabant retia.
5:3 Ascendens autem in unam navim, quae erat Simonis, rogavit eum a terra reducere pusillum. Et sedens docebat de navicula turbas.
5:4 Ut cessavit autem loqui, dixit ad Simonem: Duc in altum, et laxate retia vestra in capturam.
5:5 Et respondens Simon, dixit illi: Praeceptor, per totam noctem laborantes nihil cepimus: in verbo autem tuo laxabo rete.
5:6 Et cum hoc fecissent, concluserunt piscium multitudinem copiosam: rumpebatur autem rete eorum.
5:7 Et annuerunt sociis, qui erant in alia navi, ut venirent, et adjuvarent eos. Et venerunt, et impleverunt ambas naviculas, ita ut pene mergerentur.
5:8 Quod cum videret Simon Petrus, procidit ad genua Jesu, dicens: Exi a me, quia homo peccator sum, Domine.
5:9 Stupor enim circumdederat eum, et omnes qui cum illo erant, in captura piscium, quam ceperant:
5:10 similiter autem Jacobum et Joannem, filios Zebedaei, qui erant socii Simonis. Et ait ad Simonem Jesus: Noli timere: ex hoc jam homines eris capiens.
5:11 Et subductis ad terram navibus, relictis omnibus, secuti sunt eum.
$Te decet
