[Rank]
Sabbato infra Hebdomadam I post Octavam Pentecostes;;Feria;;1

[Rule]
Oratio Dominica
							
[Lectio1]
De libro primo Regum.
!1 Sam 3:1-5
1 Puer autem Samuel ministrabat Domino coram Heli, et sermo Domini erat pretiosus in diebus illis: non erat visio manifesta.
2 Factum est ergo in die quadam, Heli jacebat in loco suo, et oculi ejus caligaverant, nec poterat videre:
3 lucerna Dei antequam extingueretur, Samuel dormiebat in templo Domini, ubi erat arca Dei.
4 Et vocavit Dominus Samuel. Qui respondens, ait: Ecce ego.
5 Et cucurrit ad Heli, et dixit: Ecce ego: vocasti enim me. Qui dixit: Non vocavi: revertere, et dormi. Et abiit, et dormivit.

[Responsory1]
@TemporaM/Pent01-3:Responsory1

[Lectio2]
!1 Sam 3:6-12
6 Et adjecit Dominus rursum vocare Samuelem. Consurgensque Samuel, abiit ad Heli, et dixit: Ecce ego, quia vocasti me. Qui respondit: Non vocavi te, fili mi: revertere et dormi.
7 Porro Samuel necdum sciebat Dominum, neque revelatus fuerat ei sermo Domini.
8 Et adjecit Dominus, et vocavit adhuc Samuelem tertio. Qui consurgens abiit ad Heli,
9 et ait: Ecce ego, quia vocasti me. Intellexit ergo Heli quia Dominus vocaret puerum: et ait ad Samuelem: Vade, et dormi: et si deinceps vocaverit te, dices: Loquere, Domine, quia audit servus tuus. Abiit ergo Samuel, et dormivit in loco suo.
10 Et venit Dominus, et stetit: et vocavit, sicut vocaverat secundo: Samuel, Samuel. Et ait Samuel: Loquere, Domine, quia audit servus tuus.
11 Et dixit Dominus ad Samuelem: Ecce ego facio verbum in Israël, quod quicumque audierit, tinnient ambae aures ejus.
12 In die illa suscitabo adversum Heli omnia quae locutus sum super domum ejus: incipiam, et complebo.

[Responsory2]
@TemporaM/Pent01-3:Responsory2

[Lectio3]
!1 Sam 3:15-20
15 Dormivit autem Samuel usque mane, aperuitque ostia domus Domini. Et Samuel timebat indicare visionem Heli.
16 Vocavit ergo Heli Samuelem, et dixit: Samuel fili mi? Qui respondens ait: Praesto sum.
17 Et interrogavit eum: Quis est sermo, quem locutus est Dominus ad te? oro te ne celaveris me: haec faciat tibi Deus, et haec addat, si absconderis a me sermonem ex omnibus verbis quae dicta sunt tibi.
18 Indicavit itaque ei Samuel universos sermones, et non abscondit ab eo. Et ille respondit: Dominus est: quod bonum est in oculis suis faciat.
19 Crevit autem Samuel, et Dominus erat cum eo, et non cecidit ex omnibus verbis ejus in terram.
20 Et cognovit universus Israël, a Dan usque Bersabee, quod fidelis Samuel propheta esset Domini.

[Responsory3]
@TemporaM/Pent01-3:Responsory3

[Lectio4]
Sermo sancti Joannis Chrysostomi.
!Hom. 61. ad populum. Antiochem
Necessarium est, dilectissimi, mysteriorum discere miraculum, quodnam sit, et~
quare sit datum, et quae ejus rei utilitas. Unum corpus efficimur: membra,~
inquit, ex carne ejus, et ex ossibus ejus: sequamur autem initiati, quae~
dicuntur. Ut itaque non tantum per caritatem hoc fiamus, verum etiam ipsa re, in~
illam misceamur carnem: hoc namque per escam efficitur, quam largitus est nobis,~
volens ostendere desiderium quod erga nos habet. Propterea semetipsum nobis~
immiscuit, et corpus suum in nos contemperavit, ut unum quid simus tamquam~
corpus capiti coaptatum: ardenter enim amantium hoc est.

[Lectio5]
Tamquam leones igitur ignem spirantes ab illa mensa recedamus, facti diabolo~
terribiles, et caput nostrum mente revolventes, et caritatem quam erga nos~
ostendit. Nam parentes quidem aliis saepe filios tradunt alendos: ego autem,~
inquit, non ita, sed carnibus meis alo, et meipsum vobis appono, vos omnes~
generosos esse volens, et spem bonam de futuris vobis praebens: quippe qui vobis~
hic meipsum tradidi, multo magis id in futuro faciam. Volui frater vester fieri,~
carni propter vos et sanguini communicavi: vobis vicissim ipsam carnem et~
sanguinem, per quae cognatus vester factus sum, trado.

[Lectio6]
Attendamus itaque nobis ipsis, dilectissimi, talibus fruentes bonis: et cum~
aliquid turpe dicere voluerimus, vel nos ab ira corripi viderimus, vel alio~
quopiam hujusmodi vitio, consideremus quibus facti sumus digni: talisque~
cogitatio nobis irrationabilium motuum sit correctio. Quotquot igitur hujus~
participes corporis efficimur, quotquot sanguinem degustamus; cogitemus, quod~
illum sursum sedentem, qui ab Angelis adoratur incorruptibili vicinus virtuti,~
hunc degustamus. Hei mihi, quot ad salutem nobis viae! Nos corpus suum effecit:~
nobis suum communicavit corpus: et horum nos nihil a malis avertit.

[Lectio7]
Lectio sancti Evangelii secundum Joannem.
!Joannes 6:56-59
In illo tempore: Dixit Jesus turbis Judaeorum: Caro mea, vere est cibus, et~
sanguis meus, vere est potus. Et reliqua.
_
De Homilia sancti Augustini Episcopi.
!Tract. 27. in Joann. ante medium,
Diximus, fratres, hoc Dominum commendasse in manducatione carnis suae, et~
potatione sanguinis sui, ut in illo maneamus, et ipse in nobis. Manemus autem in~
illo, cum sumus membra ejus: manet autem ipse in nobis, cum sumus templum ejus.~
Ut autem simus membra ejus, unitas nos compaginat: ut compaginet unitas, quae~
facit, nisi caritas? Et caritas Dei unde? Apostolum interroga. Caritas, inquit,~
Dei diffusa est in cordibus nostris per Spiritum sanctum, qui datus est nobis.

[Lectio8]
Ergo spiritus est qui vivificat: spiritus enim facit viva membra: nec viva~
membra spiritus facit, nisi quae in corpore, quod vegetat ipse spiritus,~
invenerit. Nam spiritus, qui est in te, o homo, quo constas ut homo sis, numquid~
vivificat membrum quod separatum invenerit a carne tua? Spiritum tuum dico~
animam tuam. Anima tua non vivificat, nisi membra quae sunt in carne tua: unum~
si tollas, jam non vivificatur ex anima tua, quia unitati corporis tui non~
copulatur.

[Lectio9]
Haec dicuntur, ut amemus unitatem, et timeamus separationem. Nihil enim sic~
debet formidare Christianus, quam separari a corpore Christi. Si enim separatur a~
corpore Christi, non est membrum ejus: si non est membrum ejus, non vegetatur~
spiritu ejus. Quisquis autem, inquit Apostolus, Spiritum Christi non habet: hic~
non est ejus. Spiritus ergo est, qui vivificat, caro autem non prodest quidquam.~
Verba, quae ego locutus sum vobis, spiritus et vita sunt. Quid est, Spiritus et~
vita sunt? Spiritaliter intelligenda sunt. Intellexisti spiritaliter Spiritus~
et vita sunt. Intellexisti carnaliter? Etiam sic illa spiritus et vita sunt, sed~
tibi non sunt.
&teDeum

[LectioE]
v. Sequentia Sancti Evangelii secundum Joannem
!John 6:56-59
6:56 Caro enim mea vere est cibus: et sanguis meus, vere est potus;
6:57 qui manducat meam carnem et bibit meum sanguinem, in me manet, et ego in illo.
6:58 Sicut misit me vivens Pater, et ego vivo propter Patrem: et qui manducat me, et ipse vivet propter me.
6:59 Hic est panis qui de caelo descendit. Non sicut manducaverunt patres vestri manna, et mortui sunt. Qui manducat hunc panem, vivet in aeternum.
$Te decet
