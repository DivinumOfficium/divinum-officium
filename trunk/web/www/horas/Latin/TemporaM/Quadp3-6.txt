[Rank]
Sabbato post Cineres;;Feria major;;2

[Rule]
Preces Feriales

[Lectio1]
Lectio sancti Evangelii secundum Marcum.
!Marc 6:47-56
In illo tempore: Cum sero esset, erat navis in medio mari, et Jesus solus in~
terra. Et reliqua.
_
Homilia venerabilis Bedae Presbyteri.
!Lib. 2. cap. 28. in cap. 6. Marci, tom. 4.
Labor discipulorum in remigando, et contrarius eis ventus, labores sanctae~
Ecclesiae varios designat: quae inter undas saeculi adversantis, et immundorum~
flatus spirituum, ad quietem patriae caelestis, quasi ad fidam  littoris~
stationem, pervenire conatur. Ubi bene dicitur, quia navis erat in medio mari,~
et ipse solus in terra: quia nonnumquam Ecclesia tantis Gentilium pressuris non~
solum afflicta, sed et foedata est, ut, si fieri posset, Redemptor ipsius eam~
prorsus deseruisse ad tempus videretur.

[Responsory1]
@TemporaM/Quadp3-0:Responsory7

[Lectio2]
Unde est illa vox ejus inter undas procellasque tentationum irruentium~
deprehensae, atque auxilium protectionis illius gemebundo clamore quaerentis: Ut~
quid Domine recessisti longe, despicis in opportunitatibus, in tribulatione? Quae~
pariter vocem inimici persequentis exponit, in sequentibus Psalmi subjiciens:~
Dixit enim in corde suo, Oblitus est Deus, avertit faciem suam, ne videat usque~
in finem.

[Responsory2]
@TemporaM/Quadp3-0:Responsory8

[Lectio3]
Verum ille non obliviscitur orationem pauperum, neque avertit faciem suam a~
sperantibus in se: quin potius et certantes cum hostibus, ut vincant, adjuvat,~
et victores in aeternum coronat. Unde hic quoque aperte dicitur, quia vidit eos~
laborantes in remigando. Videt quippe Dominus laborantes in mari, quamvis ipse~
positus in terra: quia etsi ad horam differre videatur auxilium tribulatis~
impendere, nihilominus eos, ne in tribulationibus deficiant, suae respectu~
pietatis corroborat: et aliquando etiam manifesto adjutorio, victis~
adversitatibus, quasi calcatis sedatisque fluctuum voluminibus liberat.

[Responsory3]
@TemporaM/Quadp3-1:Responsory1

[Versum 2]
V. Repleti sumus mane misericordia tua.
R. Exsultavimus, et delectati sumus.

[Ant 2]
Me etenim * de die in diem quaerunt, et scire vias meas volunt.

[Oratio 2]
Adesto Domine supplicationibus nostris, et concede: ut hoc solemne jejunium,~
quod animabus corporibusque curandis salubriter institutum est, devoto servitio~
celebremus.
$Per Dominum

[Capitulum Vespera]
!2 Cor 6:1-2
v. Fratres: Hortamur vos, ne in vacuum gratiam Dei recipiatis.~
Ait enim: Tempore accepto exaudivi te, et in die salutis adjuvi te.
$Deo gratias
_
R.br Scapulis suis * obumbrabit tibi
R. Scapulis suis obumbrabit tibi
V. Et sub pennis eius sperabis
R. Obumbrabit tibi
&Gloria
R. Scapulis suis obumbrabit tibi

[Versum 3]
V. Angelis suis Deus mandavit de te.
R. Ut custodiant te in omnibus viis tuis.

[Ant 3]
Tunc invocabis, * et Dominus exaudiet: clamabis, et dicet: Ecce adsum.

[Oratio 3]
Deus, qui Ecclesiam tuam annua Quadragesimali observatione purificas: praesta~
familiae tuae; ut quod a te obtinere abstinendo nititur, hoc bonis operibus~
exsequatur.
$Per Dominum

[LectioE]
v. Sequentia Sancti Evangelii secundum Marcum
!Marc 6:47-56
6:47 Et cum sero esset, erat navis in medio mari et ipse solus in terra.
6:48 Et videns eos laborantes in remigando (erat enim ventus contrarius eis) et circa quartam vigiliam noctis venit ad eos ambulans supra mare: et volebat praeterire eos.
6:49 At illi ut viderunt eum ambulantem supra mare, putaverunt phantasma esse, et exclamaverunt.
6:50 Omnes enim viderunt eum, et conturbati sunt. Et statim locutus est cum eis, et dixit eis: Confidite, ego sum: nolite timere.
6:51 Et ascendit ad illos in navim, et cessavit ventus. Et plus magis intra se stupebant:
6:52 non enim intellexerunt de panibus: erat enim cor eorum obcaecatum.
6:53 Et cum transfretassent, venerunt in terram Genesareth, et applicuerunt.
6:54 Cumque egressi essent de navi, continuo cognoverunt eum:
6:55 et percurrentes universam regionem illam, cœperunt in grabatis eos, qui se male habebant, circumferre, ubi audiebant eum esse.
6:56 Et quocumque introibat, in vicos, vel in villas aut civitates, in plateis ponebant infirmos, et deprecabantur eum, ut vel fimbriam vestimenti ejus tangerent, et quotquot tangebant eum, salvi fiebant.
$Te decet
