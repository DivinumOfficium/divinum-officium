[Rank]
Dominica Pentecostes;;Duplex I Classis cum Octava privilegiata I ordinis;;7

[Rule]
9 lectiones
Psalmi Dominica;
Antiphonas horas
Psalm5 Vespera=116
Hymnus Tertia

[Ant Vespera]
Cum complerentur * dies Pentecostes, erant omnes pariter in eodem loco, alleluia.
Spiritus Domini * replevit orbem terrarum, alleluia.
Repleti sunt omnes * Spiritu sancto, et coeperunt loqui, alleluia, alleluia.
Loquebantur * variis linguis Apostoli magnalia Dei, alleluia, alleluia, alleluia.

[Capitulum Vespera]
!Acts 2:1-2
v. Cum complerentur dies Pentecostes, erant omnes discipuli pariter in eodem~
loco: et factus est repente de caelo sonus, tamquam advenientis spiritus~
vehementis, et replevit totam domum, ubi erant sedentes.
$Deo gratias
_
R.br. Spiritus Paraclitus, * Alleluia, alleluia.
R. Spiritus Paraclitus, * Alleluia, alleluia.
V. Docebit vos omnia.
R. Alleluia, alleluia.
&Gloria
R. Spiritus Paraclitus, * Alleluia, alleluia.

[Hymnus Vespera]
{:H-Venicreator:}v. Veni Creator Spiritus,
Mentes tuorum visita,
Imple superna gratia,
Quae tu creasti pectora.
_
Qui diceris Paraclitus,
Altissimi donum Dei,
Fons vivus, ignis, caritas,
Et spiritalis unctio.
_
Tu septiformis munere,
Digitus paternae dexterae,
Tu rite promissum Patris,
Sermone ditans guttura.
_
Accende lumen sensibus:
Infunde amorem cordibus:
Infirma nostri corporis
Virtute firmans perpeti.
_
Hostem repellas longius,
Pacemque dones protinus:
Ductore sic te praevio
Vitemus omne noxium.
_
Per te sciamus da Patrem,
Noscamus atque Filium,
Teque utriusque Spiritum
Credamus omni tempore.
_
* Deo Patri sit gloria,
Et Filio, qui a mortuis
Surrexit, ac Paraclito,
In saeculorum saecula.
Amen.

[Versum 1]
V. Repleti sunt omnes Spiritu sancto, alleluia.
R. Et coeperunt loqui, alleluia.

[Ant 1]
Non vos relinquam * orphanos, alleluia: vado et venio ad vos, alleluia: et~
gaudebit cor vestrum, alleluia.

[Oratio]
Deus, qui hodierna die corda fidelium sancti Spiritus illustratione docuisti: da~
nobis in eodem Spiritu recta sapere, et de ejus semper consolatione gaudere.
$Per Dominum eiusdem

[Invit]
Alleluia, Spiritus Domini replevit orbem terrarum: * Venite adoremus, alleluia.

[Hymnus Matutinum]
{:H-JamChristus astra:}v. Jam Christus astra ascenderat,
Reversus unde venerat,
Patris fruendum munere
Sanctum daturus Spiritum.
_
Solemnis urgebat dies,
Quo mystico septemplici
Orbis volutus septies,
Signat beata tempora.
_
Cum lucis hora tertia
Repente mundus intonat,
Apostolis orantibus
Deum venire nuntiat.
_
De Patris ergo lumine
Decorus ignis almus est,
Qui fida Christi pectora
Calore Verbi compleat.
_
Impleta gaudent viscera,
Afflata sancto Spiritu,
Vocesque diversas sonant,
Fantur Dei magnalia.
_
Notique cunctis gentibus,
Graecis, Latinis, barbaris,
Simulque demirantibus,
Linguis loquuntur omnium.
_
Judaea tunc incredula,
Vesana torvo spiritu,
Madere musto sobrios
Christi fideles increpat.
_
Sed editis miraculis
Occurrit, et docet Petrus,
Falsum profari perfidos,
Joele teste comprobans.
_
* Deo Patri sit gloria,
Et Filio, qui a mortuis
Surrexit, ac Paraclito,
In saeculorum saecula.
Amen.

[Ant Matutinum]
Factus est * repente de caelo sonus advenientis spiritus vehementis, alleluia, alleluia;;1
;;8
;;18
;;23
;;26
;;28
V. Spiritus Domini replevit orbem terrarum, alleluia.
R. Et hoc quod continet omnia, scientiam habet vocis, alleluia
Confirma hoc Deus, * quod operatus es in nobis: a templo sancto tuo, quod est in Jerusalem, alleluia, alleluia;;32
;;45
;;46
;;47
;;95
;;97
V. Spiritus Paraclitus, alleluia.
R. Docebit vos omnibus, alleluia.
Emitte Spiritum tuum, * et creabuntur: et renovabis faciem terrae, alleluia, alleluia;;243;244;245
V. Repleti sunt omnes Spiritu Sancto, alleluia
R. Et coeperunt loqui, alleluia

[Lectio1]
De Actibus Apostolorum
!Act. 2:1-7
1 et cum conplerentur dies pentecostes erant omnes pariter in eodem loco 
2 et factus est repente de caelo sonus tamquam advenientis spiritus vehementis et replevit totam domum ubi erant sedentes 
3 et apparuerunt illis dispertitae linguae tamquam ignis seditque supra singulos eorum 
4 et repleti sunt omnes Spiritu Sancto et coeperunt loqui aliis linguis prout Spiritus Sanctus dabat eloqui illis 
5 erant autem in Hierusalem habitantes Iudaei viri religiosi ex omni natione quae sub caelo sunt
6 facta autem hac voce convenit multitudo et mente confusa est quoniam audiebat unusquisque lingua sua illos loquentes 
7 stupebant autem omnes et mirabantur dicentes nonne omnes ecce isti qui loquuntur Galilaei sunt 

[Responsory1]
R. Cum complerentur dies Pentecostes, erant omnes pariter in eodem loco,~
alleluia: et subito factus est sonus de caelo, alleluia,
* Tamquam spiritus vehementi, et replevit totam domum, alleluia, alleluia.
V. Dum ergo essent in unum discipuli congregati propter metum Judaeorum, sonus~
repente de caelo venit super eos.
R. Tamquam spiritus vehementi, et replevit totam domum, alleluia, alleluia.

[Lectio2]
!Act. 2:8-14
8 et quomodo nos audivimus unusquisque lingua nostra in qua nati sumus 
9 Parthi et Medi et Elamitae et qui habitant Mesopotamiam et Iudaeam et Cappadociam Pontum et Asiam 
10 Frygiam et Pamphiliam Aegyptum et partes Lybiae quae est circa Cyrenen et advenae romani
11 Iudaei quoque et proselyti Cretes et Arabes audivimus loquentes eos nostris linguis magnalia Dei 
12 stupebant autem omnes et mirabantur ad invicem dicentes quidnam hoc vult esse 
13 alii autem inridentes dicebant quia musto pleni sunt isti 
14 stans autem Petrus cum undecim levavit vocem suam et locutus est eis viri iudaei et qui habitatis Hierusalem universi hoc vobis notum sit et auribus percipite verba mea 

[Responsory2]
R. Repleti sunt omnes Spiritu sancto: et coeperunt loqui, prout Spiritus Sanctus~
dabat eloqui illis:
* Et convenit multitudo dicentium, alleluia.
V. Loquebantur variis linguis Apostoli magnalia Dei.
R. Et convenit multitudo dicentium, alleluia.
&Gloria
R. Et convenit multitudo dicentium, alleluia.

[Lectio3]
!Act. 2:15-21
15 non enim sicut vos aestimatis hii ebrii sunt cum sit hora diei tertia
16 sed hoc est quod dictum est per prophetam Iohel 
17 et erit in novissimis diebus dicit Dominus effundam de Spiritu meo super omnem carnem et prophetabunt filii vestri et filiae vestrae et iuvenes vestri visiones videbunt et seniores vestri somnia somniabunt 
18 et quidem super servos meos et super ancillas meas in diebus illis effundam de Spiritu meo et prophetabunt 
19 et dabo prodigia in caelo sursum et signa in terra deorsum sanguinem et ignem et vaporem fumi 
20 sol convertetur in tenebras et luna in sanguinem antequam veniat dies Domini magnus et manifestus
21 et erit omnis quicumque invocaverit nomen Domini salvus erit 

[Responsory3]
R. Spiritus Sanctus procedens a throno, Apostolorum pectora invisibiliter~
penetravit novo sanctificationis signo:
* Ut in ore eorum omnium genera nascerentur linguarum, alleluia.
V. Advenit ignis divinus, non comburens, sed illuminans, et tribuit eis~
charismatum dona.
R. Ut in ore eorum omnium genera nascerentur linguarum, alleluia.
&Gloria
R. Ut in ore eorum omnium genera nascerentur linguarum, alleluia.

[Lectio4]
Sermo Sancti Leonis Papae
!Sermo 85 de Pentecoste. Cap 1
Hodiernam solemnitatem, dilectissimi, in precipuis festis esse venerandam, omnium Catholicorum corda cognoscunt. Nec dubium est, quanta huic diei reverentia debeatur, quem Spiritus Sanctus excellentissimo sui muneris miraculo consecravit. 

[Responsory4]
R. Apparuerunt Apostolis dispertitae linguae tamquam ignis, alleluia:
* Seditque supra singulos eorum Spiritus Sanctus, alleluia, alleluia.
V. Et coeperunt loqui variis linguis, prout Spiritus Sanctus dabat eloqui illis.
R. Seditque supra singulos eorum Spiritus Sanctus, alleluia, alleluia.

[Lectio5]
Nam ab illo die, quo dominus super omnem altitudinem caelorum ad dexteram Dei Patris concessurus ascendit, decimus iste est, qui ab eiusdem resurrectione quinquagesimus nobis in eo, a quo coepit, illuxit magna mysteria veterum sacramentorum in se continens et novorum; quibus manifestissime declaratur, et gratiam praenuntiatam fuisse per legem  et legem implementam esse per gratiam.

[Responsory5]
R. Loquebantur variis linguis Apostoli magnalia Dei,
* Prout Spiritus Sanctus dabat eloqui illis, alleluia.
V. Repleti sunt omnes Spiritu sancto, et coeperunt loqui.
R. Prout Spiritus Sanctus dabat eloqui illis, alleluia.

[Lectio6]
Sicut enim Hebraeo quondam populo ab Aegyptiis liberato, quinquagesimo die post immolationem agni, Lex data est in monte Sina; ita post passionem, qua verus Dei Agnus occisus est, quinquagesimo a resurrectione eius die in Apostolos plebemque credentium, Spiritus Sanctus illapsus est, ut facile diligens Christianus agnoscat, initia veteris Testamenti Evangelicis ministrasse principiis, et ab eodem Spiritu conditum foedus secundum, a quo primum fuerat institutum.
!Cap II
Ab hoc igitur die tuba Evangelicae praedicationis intonuit: ab hoc die imbres charismatum, flumina benedictionum, omne desertum et universam aridam rigaverunt: quoniam ad renovandam faciem terrae Spiritus Dei ferebatur super aquas; et ad veteres tenebras abigendas, novae lucis fulgura coruscabant, cum micantium splendore linguarum, et verbum Domini lucidum, et eloquium conciperetur ignitum, cui ad creandum intellectum, consummandumque peccatum, et efficacia illuminandi, et vis inesset urendi.

[Responsory6]
R. Ite in universum orbem, et praedicate Evangelium, alleluia:
* Qui crediderit, et baptizatus fuerit, salus erit, alleluia, alleluia,~
alleluia.
V. In nomine meo daemonia ejicient. linguis loquentur novis, serpentes tollent.
R. Qui crediderit, et baptizatus fuerit, salus erit, alleluia, alleluia,~
alleluia.
&Gloria
R. Qui crediderit, et baptizatus fuerit, salus erit, alleluia, alleluia,~
alleluia.

[Lectio7]
Lectio sancti Evangelii secundum Joannem.
!Joannes 14:23-31
In illo tempore: Dixit Jesus discipulis suis: Si quis diligit me, sermonem meum~
servabit, et Pater meus diliget eum, et ad eum veniemus, et mansionem apud eum~
faciemus. Et reliqua.
_
Homilia sancti Gregorii Papae.
!Homilia 30. in Evangelia.
Libet, fratres carissimi, evangelicae verba lectionis sub brevitate transcurrere,~
ut post diutius liceat in contemplatione tantae solemnitatis immorari. Hodie~
iamque Spiritus Sanctus repentino sonitu super discipulos venit, mentesque~
carnalium in sui amorem permutavit, et foris apparentibus linguis igneis, intus~
facta sunt corda flammantia: quia dum Deum in ignis visione susceperunt, per~
amorem suaviter arserunt. Ipse namque Spiritus Sanctus amor est: unde et Joannes~
dicit: Deus caritas est. Qui ergo mente integra Deum desiderat, profecto jam~
habet, quem amat. Neque enim quisquam posset Deum diligere, si eum quem diligit,~
non haberet.

[Responsory7]
R. Advenit ignis divinus, non combirens, sed illuminans; non consumens, sed~
lucens: et invenit corda discipulorum receptacula munda:
* Et tribuit eis charismatum dona, alleluia, alleluia.
V. Invenit eos concordes caritate, et collustravit eos inundans gratia Deitatis.
R. Et tribuit eis charismatum dona, alleluia, alleluia.

[Lectio8]
Sed ecce, si unusquisque vestrum requireitur, an diligat Deum: tota fiducia, et~
secura mente respondet, Diligo. In ipso autem lectionis exordio audistis quid~
Veritas dicit: Si quis diligit me, sermonem meum servabit. Probatio ergo~
dilectionis, exhibitio est operis. Hinc in epistola sua idem Joannes dicit: Qui~
dicit, Diligo Deum, et mandata ejus non custodit, mendax est. Vere etenim Deum~
diligimus et mandata ejus custodimus, si nos a nostris voluptatibus coarctamus.~
Nam qui adhuc per illicita desideria diffluit, profecto Deum non amat: quia ei~
in sua voluntate contradicit.

[Responsory8]
R. Spiritus Sanctus replevit totam domum, ubi erant Apostoli: et apparuerunt~
illis dispertitae linguae, tamquam ignis, seditque supra singulos eorum:
* Et repleti sunt omnes Spiritu sancto: et coeperunt loqui variis linguis, prout~
Spiritus Sanctus dabat eloqui illis, alleluia, alleluia, alleluia.
V. Dum ergo essent in unum discipuli congregati propter metum Judaeorum, sonus~
repente de caelo venit super eos.
R. Et repleti sunt omnes Spiritu sancto: et coeperunt loqui variis linguis,~
prout Spiritus Sanctus dabat eloqui illis, alleluia, alleluia, alleluia.
&Gloria
R. Et repleti sunt omnes Spiritu sancto: et coeperunt loqui variis linguis,~
prout Spiritus Sanctus dabat eloqui illis, alleluia, alleluia, alleluia.

[Lectio9]
Et Pater meus diliget eum, et ad eum veniemus, et mansionem apud eum faciemus.~
Pensate, fratres carissimi, quanta sit ista dignitas, habere in cordis hospitio~
adventum Dei. Certe si domum nostram quisquam dives, aut praepotens amicus~
intraret, omni festinantia domus tota mundaretur, ne quid fortasse esset quod~
oculos amici intrantis offenderet. Tergat ergo sordes pravi operis, qui Deo~
praeparat domum mentis. Sed videte quid Veritas dicat: Veniemus, et mansionem~
apud eum faciemus. In quorumdam etenim corda venit, et mansionem non facit: quia~
per compunctionem quidem Dei respectum percipiunt, sed tentationis tempore hoc~
ipsum quo compuncti fuerant, obliviscuntur: sicque ad perpetranda peccata~
redeunt, ac si haec minime planxissent.

[Responsory9]
R. Spiritus Domini * replevit orbem terrarum
* Et hoc quod continet omnia, scientiam habet vocis, alleluia, alleluia.
V. Omnium est enim artifex, omnem habens virtutem omnia prospiciens
R. Et hoc quod continet omnia, scientiam habet vocis, alleluia, alleluia.
&Gloria
R. Et hoc quod continet omnia, scientiam habet vocis, alleluia, alleluia.

[Ant Laudes]
Cum complerentur * dies Pentecostes, erant omnes pariter in eodem loco, alleluia.
Spiritus Domini * replevit orbem terrarum, alleluia.
Repleti sunt omnes * Spiritu sancto, et coeperunt loqui, alleluia, alleluia.
Fontes, et omnia * quae moventur in aquis, hymnum dicite Deo, alleluia.
Loquebantur * variis linguis Apostoli magnalia Dei, alleluia, alleluia, alleluia.

[Capitulum Laudes]
!Act. 2:1-2
v. Cum complerentur dies Pentecostes, erant omnes discipuli pariter in eodem~
loco: et factus est repente de caelo sonus, tamquam advenientis spiritus~
vehementis, et replevit totam domum, ubi erant sedentes.
$Deo gratias
_
R.br. Spiritus Domini replevit orbem terrarum, * Alleluia, alleluia.
R. Spiritus Domini replevit orbem terrarum, * Alleluia, alleluia.
V. Et hoc quod continet omnia, scientiam habet vocis.
R. Alleluia, alleluia.
&Gloria
R. Spiritus Domini replevit orbem terrarum, * Alleluia, alleluia.

[Hymnus Laudes]
{:H-Beatanobisgaudia:}v. Beata nobis gaudia
Anni reduxit orbita,
Cum Spiritus Paraclitus
Illapsus est Apostolis.
_
Ignis vibrante lumine
Linguae figuram detulit,
Verbis ut essent proflui,
Et caritate fervidi.
_
Linguis loquuntur omnium,
Turbae pavent gentilium:
Musto madere deputant,
Quos Spiritus repleverat.
_
Patrata sunt haec mystice,
Paschae peracto tempore,
Sacro dierum circulo,
Quo lege fit remissio.
_
Te nunc Deus piissime
Vultu precamur cernuo,
Illapsa nobis caelitus
Largire dona Spiritus.
_
Dudum sacrata pectora
Tua replesti gratia:
Dimitte nostra crimina,
Et da quieta tempora.
_
* Deo Patri sit gloria,
Et Filio, qui a mortuis
Surrexit, ac Paraclito,
In saeculorum saecula.
Amen.

[Versum 2]
V. Repleti sunt omnes Spiritu sancto, alleluia.
R. Et coeperunt loqui, alleluia.

[Ant 2]
Accipite Spiritum sanctum * quorum remiseritis peccata, remittuntur eis,~
alleluia.

[Lectio Prima]
!Act. 2:11
Judaei quoque, et Proselyti, Cretes, et Arabes: audivimus eloquentes nostris~
linguis magnalia Dei.

[Hymnus Tertia]
{:H-Venicreator:}v. Veni Creator Spiritus,
Mentes tuorum visita,
Imple superna gratia,
Quae tu creasti pectora.
_
Qui diceris Paraclitus,
Altissimi donum Dei,
Fons vivus, ignis, caritas,
Et spiritalis unctio.
_
Tu septiformis munere,
Digitus paternae dexterae,
Tu rite promissum Patris,
Sermone ditans guttura.
_
Accende lumen sensibus:
Infunde amorem cordibus:
Infirma nostri corporis
Virtute firmans perpeti.
_
Hostem repellas longius,
Pacemque dones protinus:
Ductore sic te praevio
Vitemus omne noxium.
_
Per te sciamus da Patrem,
Noscamus atque Filium,
Teque utriusque Spiritum
Credamus omni tempore.
_
* Deo Patri sit gloria,
Et Filio, qui a mortuis
Surrexit, ac Paraclito,
In saeculorum saecula.
Amen.

[Capitulum Tertia]
!Act. 2:1-2
v. Cum complerentur dies Pentecostes, erant omnes discipuli pariter in eodem~
loco: et factus est repente de caelo sonus, tamquam advenientis spiritus~
vehementis, et replevit totam domum, ubi erant sedentes.
$Deo gratias

[Responsory Tertia]
V. Spiritus Domini replevit orbem terrarum, * Alleluia, alleluia.
R. Et hoc quod continet omnia, scientiam habet vocis.
V. Spiritus Paraclitus, alleluia.
R. Docebit vos omnia, alleluia.

[Capitulum Sexta]
!Act. 2:6
v. Facta autem hac voce, convenit multitudo, et mente confusa est, quoniam~
audiebat unusquisque lingua sua illos loquentes.
$Deo gratias

[Responsory Sexta]
V. Spiritus Paraclitus, alleluia.
R. Docebit vos omnia, alleluia.
V. Repleti sunt omnes Spiritu sancto, alleluia.
R. Et coeperunt loqui, alleluia.

[Capitulum Nona]
!Act. 2:11
v. Judaei quoque, et Proselyti, Cretes, et Arabes: audivimus eos loquentes~
nostris linguis magnalia Dei.
$Deo gratias

[Responsory Nona]
V. Repleti sunt omnes Spiritu sancto, alleluia.
R. Et coeperunt loqui, alleluia.

[Ant 3]
Hodie * completi sunt dies Pentecostes, alleluia: hodie Spiritus Sanctus in igne~
discipulis apparuit, et tribuit eis charismatum dona: misit eos in universum~
mundum praedicare, et testificare: qui crediderit, et baptizatus fuerit, salvus~
erit, alleluia.

[LectioE]
v. Sequentia Sancti Evangelii secundum Joannem
!Joannes 14:23-31
14:23 Respondit Jesus, et dixit ei: Si quis diligit me, sermonem meum servabit, et Pater meus diliget eum, et ad eum veniemus, et mansionem apud eum faciemus;
14:24 qui non diligit me, sermones meos non servat. Et sermonem, quem audistis, non est meus: sed ejus qui misit me, Patris.
14:25 Haec locutus sum vobis apud vos manens.
14:26 Paraclitus autem Spiritus Sanctus, quem mittet Pater in nomine meo, ille vos docebit omnia, et suggeret vobis omnia quaecumque dixero vobis.
14:27 Pacem relinquo vobis, pacem meam do vobis: non quomodo mundus dat, ego do vobis. Non turbetur cor vestrum, neque formidet.
14:28 Audistis quia ego dixi vobis: Vado, et venio ad vos. Si diligeretis me, gauderetis utique, quia vado ad Patrem: quia Pater major me est.
14:29 Et nunc dixi vobis priusquam fiat: ut cum factum fuerit, credatis.
14:30 Jam non multa loquar vobiscum: venit enim princeps mundi hujus, et in me non habet quidquam.
14:31 Sed ut cognoscat mundus quia diligo Patrem, et sicut mandatum dedit mihi Pater, sic facio. Surgite, eamus hinc.
$Te decet
