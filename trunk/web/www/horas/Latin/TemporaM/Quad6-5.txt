[Rank]
Feria Sexta in Parasceve;;Feria privilegiata Duplex I classis;;7

[Rule]
Duplex
Psalmi minores Dominica
Laudes 2
Antiphonas horas
Omit Incipit Invitatorium Hymnus Capitulum Lectio Commemoratio Preces Suffragium Conclusion
Limit Benedictiones Oratio
9 lectiones
Matutinum Romanum
Capitulum Versum 2
Minores sine Antiphona

[Ant Matutinum]
Astiterunt reges terrae, et principes convenerunt in unum, adversus Dominum, et adversus Christum ejus;;2
Diviserunt sibi vestimenta mea, et super vestem meam miserunt sortem;;21
Insurrexerunt in me testes iniqui, et mentita est iniquitas sibi;;26
V. Diviserunt sibi vestimenta mea.
R. Et super vestem meam miserunt sortem.
Vim faciebant, qui querebant animam meam;;37
Confundantur et revereantur, qui quaerunt animam meam, ut auferant eam;;39
Alieni insurrexerunt in me, et fortes quaesierunt animam meam;;53
V. Insurrexerunt in me testes iniqui.
R. Et mentita est iniquitas sibi.
Ab insurgentibus in me libera me Domine, quia occupaverunt animam meam;;58
Longe fecisti notos meos a me: traditus sum, et non egrediebar;;87
Captabunt in animam justi, et sanguinem innocentem condemnabunt;;93
V. Locuti sunt adversum me lingua dolosa.
R. Et sermonibus odii circumdederunt me, et expugnaverunt me gratis.

[Lectio1]
De Lamentatione Jeremiae Prophetae.
!Lam 2:8-11
8 (Heth)Cogitavit Dominus dissipare murum filiae Sion; tetendit funiculum suum, et non avertit manum suam a perditione: luxitque antemurale, et murus pariter dissipatus est.
9 (Teth)Defixae sunt in terra portae ejus, perdidit et contrivit vectes ejus; regem ejus et principes ejus in gentibus: non est lex, et prophetae ejus non invenerunt visionem a Domino.
10 (Jod)Sederunt in terra, conticuerunt senes filiae Sion; consperserunt cinere capita sua, accincti sunt ciliciis: abjecerunt in terram capita sua virgines Jerusalem.
11 (Caph)Defecerunt prae lacrimis oculi mei, conturbata sunt viscera mea; effusum est in terra jecur meum super contritione filiae populi mei, cum deficeret parvulus et lactens in plateis oppidi.

[Responsory1]
R. Omnes amici mei dereliquerunt me, et praevaluerunt insidiantes mihi: tradidit~
me quem diligebam:
* Et terribilibus oculis plaga crudeli percutientes, aceto potabant me,
V. Inter iniquos projecerunt me, et non pepercerunt animae meae.
R. Et terribilibus oculis plaga crudeli percutientes, aceto potabant me,

[Lectio2]
!Lam 2:12-15
12 (Lamed)Matribus suis dixerunt: Ubi est triticum et vinum? cum deficerent quasi vulnerati in plateis civitatis, cum exhalarent animas suas in sinu matrum suarum.
13 (Mem)Cui comparabo te, vel cui assimilabo te, filia Jerusalem? cui exaequabo te, et consolabor te, virgo, filia Sion? magna est enim velut mare contritio tua: quis medebitur tui?
14 (Nun)Prophetae tui viderunt tibi falsa et stulta; nec aperiebant iniquitatem tuam, ut te ad pœnitentiam provocarent; viderunt autem tibi assumptiones falsas, et ejectiones.
15 (Samech)Plauserunt super te manibus omnes transeuntes per viam; sibilaverunt et moverunt caput suum super filiam Jerusalem: Haeccine est urbs, dicentes, perfecti decoris, gaudium universae terrae?

[Responsory2]
R. Velum templi scissum est,
* Et omnis terra tremuit: latro de cruce clamabat, dicens: Memento mei Domine,~
dum veneris in regnum tuum.
V. Petrae scissae sunt, et monumenta aperta sunt, et multa corpora sanctorum,~
qui dormierant, surrexerunt. 
R. Et omnis terra tremuit: latro de cruce clamabat,~
dicens: Memento mei Domine, dum veneris in regnum tuum.

[Lectio3]
!Lam 3:1-9
1 (Aleph)Ego vir videns paupertatem meam in virga indignationis ejus.
2 (Aleph)Me minavit, et adduxit in tenebras, et non in lucem.
3 (Aleph)Tantum in me vertit et convertit manum suam tota die.
4 (Beth)Vetustam fecit pellem meam et carnem meam; contrivit ossa mea.
5 (Beth)Ædificavit in gyro meo, et circumdedit me felle et labore.
6 (Beth)In tenebrosis collocavit me, quasi mortuos sempiternos.
7 (Ghimel)Circumaedificavit adversum me, ut non egrediar; aggravavit compedem meum.
8 (Ghimel)Sed et cum clamavero, et rogavero, exclusit orationem meam.
9 (Ghimel)Conclusit vias meas lapidibus quadris; semitas meas subvertit.


[Responsory3]
R. Vinea mea electa, ego te plantavi:
* Quomodo conversa es in amaritudinem, ut me crucifigeres et Barabbam~
dimitteres?
V. Sepivi te, et lapides elegi ex te, et aedificavi turrim.
R. Quomodo conversa es in amaritudinem, ut me crucifigeres et Barabbam~
dimitteres?
&Gloria
R. Vinea mea electa, ego te plantavi: * Quomodo conversa es in amaritudinem, ut me crucifigeres et Barabbam~
dimitteres?

[Lectio4]
Ex Tractatu sancti Augustini Episcopi super Psalmos.
!In Psalm 63. ad versum 2.
Protexisti me Deus a conventu malignantium, a multitudine operantium~
iniquitatem. Jam ipsum caput nostrum intueamur. Multi Martyres talia passi sunt,~
sed nihil sic elucet, quomodo caput Martyrum: ibi melius intuemur, quod illi~
experti sunt. Protectus est a multitudine malignantium, protegente se Deo,~
protegente carnem suam ipso Filio, et homine, quem gerebat: quia filius hominis~
est, et Filius Dei est. Filius Dei, propter formam Dei: filius hominis, propter~
formam servi, habens in potestate ponere animam suam, et recipere eam. Quid ei~
potuerunt facere inimici? Occiderunt corpus, animam non occiderunt. Intendite.~
Parum ergo erat, Dominum hortari Martyres verbo, nisi firmaret exemplo.

[Responsory4]
R. Tamquam ad latronem existis cum gladiis et fustibus comprehendere me:
* Quotidie apud vos eram in templo docens, et non me tenuistis: et ecce~
flagellatum ducitis ad crucifigendum.
V. Cumque injecissent manus in Jesum, et tenuissent eum, dixit ad eos.
R. Quotidie apud vos eram in templo docens, et non me tenuistis: et ecce~
flagellatum ducitis ad crucifigendum.

[Lectio5]
Nostis qui conventus erat malignantium Judaeorum, et quae multitudo erat~
operantium iniquitatem. Quam iniquitatem? Quia voluerunt occidere Dominum Jesum~
Christum. Tanta opera bona, inquit, ostendi vobis: propter quod horum me vultis~
occidere? Pertulit omnes infirmos eorum, curavit omnes languidos eorum,~
praedicavit regnum caelorum, non tacuit vitia eorum, ut ipsa potius eis~
displicerent, non medicus, a quo sanabantur. His omnibus curationibus ejus~
ingrati, tamquam multa febre phrenetici, insanientes in medicum, qui venerat~
curare eos, excogitaverunt consilium perdendi eum: tamquam ibi volentes probare,~
utrum vere homo sit, qui mori possit, an aliquid super homines sit, et mori se~
non permittat Verbum ipsorum agnoscimus in Sapientia Salomonis: Morte turpissima~
inquiunt, condemnemus eum. Interrogemus eum: erit enim respectus in sermonibus~
illius. Si enim vere Filius Dei est, liberet eum.

[Responsory5]
R. Tenebrae factae sunt, dum crucifixissent Jesum Judaei: et circa horam nonam~
exclamavit Jesus voce magna: Deus meus, ut quid me dereliquisti?
* Et inclinato capite emisit spiritum.
V. Exclamans Jesus voce magna, ait: Pater, in manus tuas commendo spiritum meum.
R. Et inclinato capite emisit spiritum.

[Lectio6]
Exacuerunt tamquam gladium linguas suas. Non dicant Judaei: Non occidimus~
Christum. Etenim propterea eum dederunt judici Pilato, ut quasi ipsi a morte~
ejus viderentur immunes. Nam cum dixisset eis Pilatus: Vos eum occidite:~
responderunt, Nobis non licet occidere quemquam. Iniquitatem facinoris sui in~
judicem hominem refundere volebant: sed numquid Deum judicem fallebant? Quod~
fecit Pilatus, in eo ipso quod fecit, aliquantum particeps fuit: sed in~
comparatione illorum multo ipse innocentior. Institit enim quantum potuit, ut~
illum ex eorum manibus liberaret: nam propterea flagellatum produxit ad eos. Non~
persequendo Dominum flagellavit, sed eorum furori satisfacere volens: ut vel sic~
jam mitescerent, et desinerent velle occidere, cum flagellatum viderent Fecit et~
hoc. At ubi perseveraverunt, nostis illum lavisse manus, et dixisse, quod ipse~
non fecisset, mundum se esse a morte illius. Fecit tamen. Sed si reus, quia~
fecit vel invitus: illi innocentes, qui coegerunt, ut faceret? Nullo modo. Sed~
ille dixit in eum sententiam et jussit eum crucifigi, et quasi ipse occidit:~
et vos o Judaei occidistis. Unde occidistis? Gladio linguae: acuistis enim~
linguas vestras. Et quando percussistis, nisi quando clamastis: Crucifige,~
crucifige?

[Responsory6]
R. Animam meam dilectam tradidi in manus iniquorum, et facta est mihi hereditas~
mea sicut leo in silva: dedit contra me voces adversarius, dicens: Congregamini~
et preperate ad devorandum illum: posuerunt me in deserto solitudinis, et luxit~
super me omnis terra:
* Quia non est inventus qui me agnosceret, et faceret bene.
V. Insurrexerunt in me viri absque misericordia, et non pepercerunt animae meae.
R. Quia non est inventus qui me agnosceret, et faceret bene.
&Gloria
R. Animam meam dilectam tradidi in manus iniquorum, et facta est mihi hereditas~
mea sicut leo in silva: dedit contra me voces adversarius, dicens: Congregamini~
et properate ad devorandum illum: posuerunt me in deserto solitudinis, et luxit~
super me omnis terra: * Quia non est inventus qui me agnosceret, et faceret bene.

[Lectio7]
De Epistola beati Pauli Apostoli ad Hebraeos.
!Heb 4:11-15
11 Festinemus ergo ingredi in illam requiem: ut ne in idipsum quis incidat incredulitatis exemplum.
12 Vivus est enim sermo Dei, et efficax et penetrabilior omni gladio ancipiti: et pertingens usque ad divisionem animae ac spiritus: compagum quoque ac medullarum, et discretor cogitationum et intentionum cordis.
13 Et non est ulla creatura invisibilis in conspectu ejus: omnia autem nuda et aperta sunt oculis ejus, ad quem nobis sermo.
14 Habentes ergo pontificem magnum qui penetravit caelos, Jesum Filium Dei, teneamus confessionem.
15 Non enim habemus pontificem qui non possit compati infirmitatibus nostris: tentatum autem per omnia pro similitudine absque peccato.


[Responsory7]
R. Tradiderunt me in manus impiorum, et inter iniquos projecerunt me, et non~
pepercerunt animae meae: congregati sunt adversum me fortes:
* Et sicut gigantes steterunt contra me.
V. Alieni insurrexerunt adversum me, et fortes quaesierunt animam meam.
R. Et sicut gigantes steterunt contra me.

[Lectio8]
!Heb 4:16; 5:1-3
16 Adeamus ergo cum fiducia ad thronum gratiae: ut misericordiam consequamur, et gratiam inveniamus in auxilio opportuno.
1 Omnis namque Pontifex, ex hominibus assumptus, pro hominibus constituitur in iis, quae sunt ad Deum, ut offerat dona et sacrificia pro peccatis:
2 qui condolere possit iis, qui ignorant et errant: quoniam et ipse circumdatus est infirmitate:
3 et propterea debet quemadmodum pro populo, ita etiam pro semetipso offerre pro peccatis. 

[Responsory8]
R. Jesum tradidit impius summis principibus sacerdotum, et senioribus populi:
* Petrus autem sequebatur eum a longe, ut videret finem.
V. Adduxerunt autem eum ad Caipham principem sacerdotum, ubi scribae et~
pharisaei convenerant.
R. Petrus autem sequebatur eum a longe, ut videret finem.

[Lectio9]
!Heb 5:4-10
4 Nec quisquam sumit sibi honorem, sed qui vocatur a Deo, tamquam Aaron.
5 Sic et Christus non semetipsum clarificavit ut pontifex fieret: sed qui locutus est ad eum: Filius meus es tu, ego hodie genui te.
6 Quemadmodum et in alio loco dicit: Tu es sacerdos in aeternum, secundum ordinem Melchisedech.
7 Qui in diebus carnis suae preces, supplicationesque ad eum qui possit illum salvum facere a morte cum clamore valido, et lacrimis offerens, exauditus est pro sua reverentia.
8 Et quidem cum esset Filius Dei, didicit ex iis, quae passus est, obedientiam:
9 et consummatus, factus est omnibus obtemperantibus sibi, causa salutis aeternae,
10 appellatus a Deo pontifex juxta ordinem Melchisedech.


[Responsory9]
R. Caligaverunt oculi mei a fletu meo: quia elongatus est a me, qui~
consolabatur me. Videte omnes populi,
* Si est dolor similis sicut dolor meus.
V. O vos omnes qui transitis per viam, attendite et videte.
R. Si est dolor similis sicut dolor meus.
&Gloria
R. Caligaverunt oculi mei a fletu meo: quia elongatus est a me, qui~
consolabatur me. Videte omnes populi, * Si est dolor similis sicut dolor meus.

[Ant Laudes]
Proprio * Filio suo non pepercit Deus, sed pro nobis omnibus tradidit illum
Anxiatus est super me * spiritus meus, in me turbatum est cor meum
Ait latro ad latronem * Nos quidem digna factis recipimus, hic autem quid fecit? Memento mei Domine, dum veneris in regnum tuum
Cum conturbata fuerit * anima mea Domine, misericordiae memor eris
Memento mei Domine * dum veneris in regnum tuum

[Versum 2]
V. Collocavit me in obscuris.
R. Sicut mortuos saeculi.

[Ant 2]
Posuerunt super caput ejus * causam ipsius scriptam: Jesus Nazarenus, Rex~
Judaeorum

[Oratio]
v. Christus factus est pro nobis obediens usque ad mortem, mortem autem crucis.
!secreto.
$Pater noster
!aliquantulum altius
&psalm(50)
_
Respice, quaesumus Domine, super hanc familiam tuam, pro qua Dominus noster~
Jesus Christus non dubitavit manibus tradi nocentium, et crucis subire tormentum:
$Qui tecum

[Ant Vespera]
Calicem salutaris accipiam * et nomen Domini invocabo;;115
Cum his, qui oderunt pacem * eram pacificus: dum loquebar illis, impugnabant me gratis;;119
Ab hominibus iniquis * libera me Domine;;139
Custodi me a laqueo * quem statuerunt mihi, et a scandalis operantium iniquitatem;;140
Considerabam ad dexteram * et videbam, et non erat qui cognosceret me;;141

[Versum 3]
V. Collocavit me in obscuris.
R. Sicut mortuos saeculi.

[Ant 3]
Cum accepisset acetum * dixit: Consumatum est: et inclinato capite emisit~
spiritum
