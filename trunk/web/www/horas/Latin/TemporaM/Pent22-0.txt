[Rank]
Dominica XXII Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Deus, refugium nostrum, et virtus: adesto piis Ecclesiae tuae precibus, auctor~
ipse pietatis, et praesta: ut quod fideliter petimus, efficaciter consequamur.
$Per Dominum

[Lectio7]
Lectio sancti Evangelii secundum Matthaeum.
!Matt 22:15-21
In illo tempore: Abeuntes pharisaei, consilium inierunt ut caperent Jesum in~
sermone. Et reliqua.
_
Homilia sancti Hilarii Episcopi.
!In Comment. in Matth. can. 23.
Frequenter pharisaei commoventur, et occasionem insimulandi eum habere ex~
praeteritis non possunt. Cadere enim vitium in gesta ejus et dicta non poterat:~
sed de malitiae affectu, in omnem se inquisitionem reperiundae accusationis~
extendunt. Namque a saeculi vitiis, atque a superstitionibus humanarum~
religionum, universos ad spem regni caelestis vocabat. Igitur an violaret~
saeculi potestatem, de propositae interrogationis conditione pertentant: an~
videlicet reddi tributum Caesari oporteret.

[Lectio8]
Qui interna cognitionum secreta cognoscens (Deus enim nihil eorum quae intra~
hominem sunt absconsa, non speculatur) afferri sibi denarium jussit, et~
quaesivit cujus et inscriptio esset et forma. PharisaH responderunt: Cabsaris~
eam esse. Quibus ait: Caesari redhibenda esse, quae Caesaris sunt: Deo autem~
reddenda esse, quae Dei sunt. O plenam miraculi responsionem, et perfectam dicti~
caelestis absolutionem! Ita omnia inter contemptum saeculi, et contumeliam~
laedendi Caesaris temperavit, ut curis omnibus et officiis humanis devotas Deo~
rrentes absolveret, cum Caesari quae ejus essent, reddenda decernit.

[Lectio9]
Si enim nihil ejus penes nos resederit, conditione reddendi ei quae sua sunt,~
non tenebimur. Porro autem si rebus illius incubamus, si jure potestatis ejus~
titimur, et nos tamquam mercenarios alieni patrimonii procurationi subjicimus:~
extra querelam injuriae est, Caesari redhiberi quod Caesaris est; Deo autem quae~
ejus sunt propria, reddere nos oportere, corpus, animam, voluntatem. Ab eo enim~
haec profecta atque aucta retinemus: proinde condignum est, ut ei se totum~
reddant, cui debere se recolunt et originem et profectum.

[Ant 2]
Magister, * scimus quia verax es, et viam Dei in veritate doces, alleluia.

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 3]
Reddite ergo * quae sunt Caesaris, Caesari: et quae sunt Dei, Deo, alleluia.

[Versum 3]
V. Dirigatur Domine oratio mea.
R. Sicut incensum in conspectu tuo.

[LectioE]
v. Sequentia Sancti Evangelii secundum Matthaeum
!Matt 22:15-21
22:15 Tunc abeuntes pharisaei, consilium inierunt ut caperent eum in sermone.
22:16 Et mittunt ei discipulos suos cum Herodianis, dicentes: Magister, scimus quia verax es, et viam Dei in veritate doces, et non est tibi cura de aliquo: non enim respicis personam hominum:
22:17 dic ergo nobis quid tibi videtur, licet censum dare Caesari, an non?
22:18 Cognita autem Jesus nequitia eorum, ait: Quid me tentatis, hypocritae?
22:19 ostendite mihi numisma census. At illi obtulerunt ei denarium.
22:20 Et ait illis Jesus: Cujus est imago haec, et superscriptio?
22:21 Dicunt ei: Caesaris. Tunc ait illis: Reddite ergo quae sunt Caesaris, Caesari: et quae sunt Dei, Deo.
$Te decet
