[Rank]
Feria Secunda infra Hebdomadam IV in Quadragesima;;Feria major;;2

[Rule]

[Lectio1]
Lectio sancti Evangelii secundum Joannem.
!Joannes 2:13-25.
In illo tempore: Prope erat Pascha Judaeorum, et ascendit Jesus Hierosolymam: et~
invenit in templo vendentes boves, et oves, et columbas. Et reliqua.
_
Homilia sancti Augustini Episcopi.
!Tract. 10. in Joannem, post init.
Illud audivimus fratres? Ecce templum illud figura adhuc erat, et ejecit inde~
Dominus omnes qui sua querebant, qui ad nundinas venerant. Et quae ibi vendebant~
illi? Quae opus habebant homines in sacrificiis illius temporis. Novit enim~
caritas vestra, quod sacrificia illi populo pro ejus carnalitate, et corde adhuc~
lapideo, talia data sunt, quibus teneretur, ne in idola deflueret: et immolabant~
ibi sacrificia, boves, oves, et columbas. Nostis, quia legistis.

[Responsory1]
R. Vos qui transituri estis Jordanem, aedificate altare Domino
* De lapidibus, quos ferrum non tetigit: et offerte super illud holocausta, et~
hostias pacificas Deo vestro.
V. Cumque intraveritis terram, quam Dominus daturus est vobis, aedificate ibi~
altare Domino.
R. De lapidibus, quos ferrum non tetigit: et offerte super illud holocausta, et~
hostias pacificas Deo vestro.

[Lectio2]
Non ergo magnum peccatum, si hoc vendebant in templo, quod emebatur ut~
offerretur in templo: et tamen ejecit inde illos. Quid si ibi ebriosos inveniret,~
quid faceret Dominus, si vendentes ea quae licita sunt, et contra justitiam non~
sunt (quae enim honeste emuntur, non illicite venduntur) expulit tamen, et non~
est passus domum orationis fieri domum negotiationis?

[Responsory2]
R. Audi Israël praecepta Domini, et ea in corde tuo quasi in libro scribe:
* Et dabo tibi terram fluentem lac et mel.
V. Observa fugitur, et audi vocem meam: et inimicus ero inimicis tuis.
R. Et dabo tibi terram fluentem lac et mel.

[Lectio3]
Si negotiationis domus non debet fieri domus Dei, potationis debet fieri? Nos~
autem quando ista ducimus, strident dentibus suis adversus nos et consolatur nos~
Psalmus, quem audistis: Striderunt in me dentibus suis. Novimus et nos audire~
unde curemur: etsi ingeminantur flagella Christo, quia flagellatur sermo ipsius.~
Congregata sunt, inquit, in me flagella, et nesciebant. Flagellatus est~
flagellis Judaeorum flagellatur blasphemiis falsorum Christianorum: multiplicant~
flagella Domino Deo suo, et nesciunt. Faciamus nos, quantum ipse adjuvat. Ego~
autem, cum mihi molesti essent, induebam me cilicio, et humiliabam in jejunio~
animam meam.

[Responsory3]
R. Sicut fui cum Moyse, ita ero tecum, dicit Dominus:
* Confortare, et esto robustus: introduces populum meum ad terram lacte et melle~
manantem.
V. Noli timere, quoniam tecum sum: ad quacumque perrexeris, non dimittam te,~
neque derelinquam.
R. Confortare, et esto robustus: introduces populum meum ad terram lacte et~
melle manantem.
&Gloria
R. Confortare, et esto robustus: introduces populum meum ad terram lacte et~
melle manantem.

[Ant 2]
Auferte ista hinc, * dicit Dominus: et nolite facere domum Patris mei domum~
negotiationis.

[Oratio 2]
Praesta quaesumus, omnipotens Deus: ut observationes sacras annua devotione~
recolentes, et corpore tibi placeamus, et mente.
$Per Dominum

[Ant 3]
Solvite templum hoc, * dicit Dominus; et post triduum reaedificabo illud: hoc~
autem dicebat de templo corporis sui.

[Oratio 3]
Deprecationem nostram, quaesumus Domine, benignus exaudi: et quibus supplicandi~
praestas affectum, tribue defensionis auxilium.
$Per Dominum.

[LectioE]
v. Sequentia Sancti Evangelii secundum Joannem
!Joannes 2:13-25.
2:13 Et prope erat Pascha Judaeorum, et ascendit Jesus Jerosolymam:
2:14 et invenit in templo vendentes boves, et oves, et columbas, et numularios~
sedentes.
2:15 Et cum fecisset quasi flagellum de funiculis, omnes ejecit de templo, oves~
quoque, et boves, et numulariorum effudit aes, et mensas subvertit.
2:16 Et his qui columbas vendebant, dixit: Auferte ista hinc, et nolite facere~
domum patris mei, domum negotiationis.
2:17 Recordati sunt vero discipuli ejus quia scriptum est: Zelus domus tuae~
comedit me.
2:18 Responderunt ergo Judaei, et dixerunt ei: Quod signum ostendis nobis, quia~
haec facis?
2:19 Respondit Jesus, et dixit eis: Solvite templum hoc, et in tribus diebus~
excitabo illud.
2:20 Dixerunt ergo Judaei: Quadraginta et sex annis aedificatum est templum hoc,~
et tu in tribus diebus excitabis illud?
2:21 Ille autem dicebat de templo corporis sui.
2:22 Cum ergo resurrexisset a mortuis, recordati sunt discipuli ejus, quia hoc~
dicebat, et crediderunt scripturae et sermoni quem dixit Jesus.
2:23 Cum autem esset Jerosolymis in Pascha in die festo, multi crediderunt in~
nomine ejus, videntes signa ejus, quae faciebat.
2:24 Ipse autem Jesus non credebat semetipsum eis, eo quod ipse nosset omnes,
2:25 et quia opus ei non erat ut quis testimonium perhiberet de homine: ipse~
enim sciebat quid esset in homine.
$Te decet
