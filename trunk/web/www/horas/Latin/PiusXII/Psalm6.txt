6:1 Domine, noli me arguere in ira tua, * nec me corripere in furore tuo.
6:2 Miserere mei, Domine, quoniam infirmus sum; * sana me, Domine, quoniam conturbata sunt ossa mea,
6:3 Et anima mea conturbata est valde; * sed tu, Domine, quousque?
6:4 Revertere, Domine, eripe animam meam, * salvum me fac propter misericordiam tuam,
6:5 Quoniam non est in morte qui recordetur tui: * apud inferos quis te laudat?
6:6 Defessus sum gemitu meo, fletu per singulas noctes rigo lectum meum, * lacrimis meis stratum meum perfundo.
6:7 Caligat maerore oculus meus, * inveterascit propter omnes inimicos meos.
6:8 Recedite a me omnes qui facitis iniquitatem, * quoniam Dominus audivit vocem fletus mei;
6:9 Dominus audivit precationem meam, * Dominus orationem meam suscepit.
6:10 Erubescant et conturbentur vehementer omnes inimici mei; * recedant et erubescant velociter.
