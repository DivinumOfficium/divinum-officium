3:1 Domine, quam multi sunt qui tribulant me, * multi insurgunt adversum me.
3:2 Multi sunt qui de me dicunt: * non est salus ei in Deo.
3:3 Tu autem, Domine, clipeus meus es, * gloria mea, qui erigis caput meum.
3:4 Voce mea ad Dominum clamavi, * et exaudivit me de monte sancto suo.
3:5 Ego decubui et obdormivi: * exsurrexi, quia Dominus sustentat me.
3:6 Non timebo milia populi, quae in circuitu contra me consistunt. *  Exsurge, Domine! Salvum me fac, Deus meus!
3:7 Nam maxillam percussisti omnium adversantium mihi, * dentes peccatorum confregisti.
3:8 Penes Dominum est salus: * super populum tuum sit benedictio tua!
