2:1 Quare tumultuantur gentes * et populi meditantur inania?
2:2 Consurgunt reges terrae et principes conspirant simul * adversus Dominum et adversus Christum eius:
2:3 Dirumpamus vincula eorum * et proiciamus a nobis laqueos eorum!
2:4 Qui habitat in caelis, ridet, * Dominus illudit eis.
2:5 Tum loquitur ad eos in ira sua, * et in furore suo conturbat eos:
2:6 At ego constitui regem meum Super Sion, montem sanctum meum! * Promulgabo decretum Domini:
2:7 Dominus dixit ad me: * Filius meus es tu, ego hodie genui te.
2:8 Postula a me et dabo tibi gentes in hereditatem * et in possessionem tuam terminos terrae.
2:9 Reges eas virga ferrea, * tamquam vas figuli confringes eas.
2:10 Et nunc, reges, intellegite; * erudimini, qui gubernatis terram.
2:11 Servite Domino in timore et exsultate ei;  * cum tremore
2:12 praestate obsequium illi, * ne irascatur et pereatis de via,
2:13 Cum cito exarserit ira eius. *  Beati omnes qui confugiunt ad eum.
