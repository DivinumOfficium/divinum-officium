4:1 Cum invocavero, exaudi me, Deus iustitiae meae, * qui in tribulatione me sublevasti;
4:2 Miserere mei et exaudi orationem meam.  * Viri, quousque estis graves corde?
4:3 Quare diligitis vanitatem et quaeritis mendacium?  * Scitote: mirabilem facit Dominus sanctum suum;
4:4 Dominus exaudiet me, cum invocavero eum.  * Contremiscite et nolite peccare,
4:5 Recogitate in cordibus vestris, * in cubilibus vestris, et obmutescite.
4:6 Sacrificate sacrificia justa, * et sperate in Domino.
4:7 Multi dicunt: Quis ostendet nobis bona? * Extolle super nos lumen vultus tui, Domine!
4:8 Dedisti laetitiam in cor meum maiorem, * quam cum abundant tritico et vino.
4:9 In pace, simul ac decubui, * obdormisco,
4:10 Quoniam tu solus, Domine, * in securitate me constituis.
