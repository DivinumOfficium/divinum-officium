1:1 Beatus vir, qui non sequitur consilium impiorum, Et viam peccatorum non ingreditur, * et in conventu protervorum non sedet;
1:2 Sed in lege Domini voluptas eius est, * et de lege eius meditatur die ac nocte.
1:3 Et est tamquam arbor Plantata iuxta rivos aquarum, * quae fructum praebet tempore suo,
1:4 Cuiusque folia non marcescunt, * et quaecumque facit, prospere procedunt.
1:5 Non sic impii, non sic; * sed tamquam palea, quam dissipat ventus.
1:6 Ideo non consistent impii in iudicio, * neque peccatores in concilio iustorum.
1:7 Quoniam Dominus curat viam iustorum, * et via impiorum peribit.
