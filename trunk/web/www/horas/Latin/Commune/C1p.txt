[Name]
Commune apostolorum tempore Paschali

[Rule]
Psalmi Dominica
Antiphonas horas
Una Antiphona

[Ant Vespera]
Sancti tui * Dómine florébunt sicut lílium, allelúia: et sicut odor bálsami erunt ante te, allelúia;;109
In cæléstibus regnis * Sanctórum habitátio est, allelúia: et in ætérnum réquies eórum, allelúia;;110
In velaménto * clamábant Sancti tui Dómine, allelúia, allelúia, allelúia;;111
Spíritus et ánimæ * justórum hymnum dícite Deo nostro, allelúia, allelúia;;112
Fulgébunt justi * sicut sol in conspéctu Dei, allelúia;;116

[Capitulum Vespera]
!Sap 5:1
v. Stabunt justi in magna constántia advérsus eos qui se angustiavérunt et qui abstulérunt labóres eórum.
$Deo gratias

[Hymnus Vespera]
{:H-Tristeserantapostoli:}v. Tristes erant Apóstoli
De Christi acérbo fúnere,
Quem morte crudelíssima
Servi necárant ímpii.
_
Sermóne verax Angelus
Muliéribus prædíxerat:
Mox ore Christus gáudium
Gregi feret fidélium.
_
Ad ánxios Apóstolos
Currunt statim dum núntiæ,
Illæ micántis óbvia
Christi tenent vestígia.
_
Galilǽæ ad alta móntium
Se cónferunt Apóstoli,
Jesúque, voti cómpotes,
Almo beántur lúmine.
_
Ut sis perénne méntibus
Paschále Jesu gáudium;
A morte dira críminum
Vitæ renátos líbera.
_
* Deo Patri sit glória
Et Filio, qui a mórtuis
Surréxit, ac Paráclito
In sempitérna sǽcula.
Amen.

[Versum 1]
V. Sancti et justi in Dómino gaudéte, allelúia.
R. Vos elégit Deus in hereditátem sibi, allelúia.

[Ant 1]
Lux perpétua * lucébit Sanctis tuis Dómine, et ætérnitas témporum, allelúia.

[Invit]
Regem Apostolórum Dóminum, * Veníte, adorémus, allelúia.

[Hymnus Matutinum]
@Commune/C1p:Hymnus Vespera

[Ant Matutinum]
Stabunt justi * in magna constántia advérsus eos, qui se angustiavérunt, allelúia;;18
;;33
;;44
V. Sancti et justi in Dómino gaudéte, allelúia.
R. Vos elegit Deus in hereditátem sibi, allelúia.
Ecce * quómodo computáti sunt inter fílios Dei, et inter sanctos sors illórum est, allelúia;;46
;;60
;;63
V. Lux perpétua lucébit Sanctis tuis Dómine, allelúia
R. Et ætérnitas tempórum, allelúia.
Lux perpétua * lucébit Sanctis tuis Dómine, et ætérnitas tempórum, allelúia;;74
;;96
;;98
V. Lætítia sempitérna super cápita eórum, allelúia.
R. Gáudium et exsultatiónem obtinébunt, allelúia.

[Lectio1]
De Epístola prima beáti Pauli Apóstoli ad Corínthios 
!1 Cor 4:1-5
1 Sic nos exístimet homo ut minístros Christi, et dispensatóres mysteriórum Dei.
2 Hic jam quǽritur inter dispensatóres ut fidélis quis inveniátur.
3 Mihi autem pro mínimo est ut a vobis júdicer, aut ab humáno die: sed neque meípsum júdico.
4 Nihil enim mihi cónscius sum, sed non in hoc justificátus sum: qui autem júdicat me, Dóminus est.
5 Ítaque nolíte ante tempus judicáre, quoadúsque véniat Dóminus: qui et illuminábit abscóndita tenebrárum, et manifestábit consília córdium: et tunc laus erit unicuíque a Deo.

[Responsory1]
R. Beátus vir qui métuit Dóminum, allelúia:
* In mandátis ejus cupit nimis, allelúia, allelúia, allelúia.
V. Glória et divítiæ in domo ejus, et justítia ejus manet in sǽculum sǽculi.
R. In mandátis ejus cupit nimis, allelúia, allelúia, allelúia.

[Lectio2]
!1 Cor 4:6-9
6 Hæc autem, fratres, transfigurávi in me et Apóllo, propter vos: ut in nobis discátis, ne supra quam scriptum est, unus advérsus álterum inflétur pro álio.
7 Quis enim te discérnit? Quid autem habes quod non accepísti? Si autem accepísti, quid gloriáris quasi non accéperis?
8 Jam saturáti estis, jam dívites facti estis: sine nobis regnátis: et útinam regnétis, ut et nos vobíscum regnémus.
9 Puto enim quod Deus nos Apóstolos novíssimos osténdit, tamquam morti destinátos: quia spectáculum facti sumus mundo, et Ángelis, et homínibus.

[Responsory2]
R. Tristítia vestra, allelúia,
* Convértetur in gáudium, allelúia, allelúia.
V. Mundus autem gaudébit, vos vero contristabímini, sed tristítia vestra.
R. Convértetur in gáudium, allelúia, allelúia.

[Lectio3]
!1 Cor 4:10-15
10 Nos stulti propter Christum, vos autem prudéntes in Christo: nos infírmi, vos autem fortes: vos nóbiles, nos autem ignóbiles.
11 Usque in hanc horam et esurímus, et sitímus, et nudi sumus, et cólaphis cǽdimur, et instábiles sumus,
12 et laborámus operántes mánibus nostris: maledícimur, et benedícimus: persecutiónem pátimur, et sustinémus:
13 blasphemámur, et obsecrámus: tamquam purgaménta hujus mundi facti sumus, ómnium peripséma usque adhuc.
14 Non ut confúndam vos, hæc scribo, sed ut fílios meos caríssimos móneo.
15 Nam si decem míllia pædagogórum habeátis in Christo, sed non multos patres, nam in Christo Jesu per Evangélium ego vos génui.

[Responsory3]
R. Pretiósa in conspéctu Dómini, allelúia,
* Mors Sanctórum ejus, allelúia.
V. Custódit Dóminus ómnia ossa eórum, unum ex his non conterétur.
R. Mors Sanctórum ejus, allelúia.
&Gloria
R. Mors Sanctórum ejus, allelúia.

[Lectio4]
Sermo sancti Gregorii Papae.
!Homilia 30. in Evangelia, post medium.
Scriptum est: Spíritus Dómini ornávit cælos. Ornaménta enim cælórum sunt virtútes prædicántium. Quæ vidélicet ornaménta Paulus enúmerat, dicens: Álii datur per Spíritum sermo sapiéntiæ, álii sermo sciéntiæ secúndum eúmdem Spíritum, álteri fides in eódem Spíritu, álii grátia sanitátum in uno Spíritu, álii operátio virtútum, álii prophetía, álii discrétio spirítuum, álii génera linguárum, álii interpretátio sermónum. Hæc autem ómnia operátur unus atque idem Spíritus, dívidens síngulis prout vult.

[Responsory4]
R. Lux perpétua lucébit Sanctis tuis Dómine 
* Et ætérnitas tempórum, allelúia, allelúia.
V. Lætítia sempitérna erit super cápita eórum: gáudium et exsultatiónem obtinébunt.
R. Et ætérnitas tempórum, allelúia, allelúia.

[Lectio5]
Quot ergo sunt bona prædicántium, tot sunt ornaménta cælórum. Hinc rursus scriptum est: Verbo Dómini cæli firmáti sunt. Verbum enim Dómini Fílius est Pátris. Sed eósdem cælos, vidélicet sanctos Apóstolos, ut tota simul sancta Trínitas ostendátur operáta, repénte de Sancti Spíritus divinitáte adjúngitur: Et Spíritu oris ejus omnis virtus eórum. Cælórum ergo virtus de Spíritu sumpta est: quia mundi hujus potestátibus contraíre non præsúmerent, nisi eos Sancti Spíritus fortitúdo solidásset. Quales namque doctóres sanctæ Ecclésiæ ante advéntum hujus Spíritus fúerint, scimus: et post advéntum illíus, cujus fortitúdinis facti sint, conspícimus.

[Responsory5]
R. Virtúte magna reddébant Apóstoli
* Testimónium resurrectiónis Jesu Christi Dómini nostri, allelúia, allelúia.
V. Repléti quidem Spíritu Sancto, loquebántur cum fidúcia verbum Dei.
R. Testimónium resurrectiónis Jesu Christi Dómini nostri, allelúia, allelúia.

[Lectio6]
Certe iste ipse pastor Ecclésiæ, ad cujus sacratíssimum corpus sedémus, quantæ debilitátis, quantǽque formídinis ante advéntum Spíritus fúerit, ancílla ostiária requisíta dicat. Una enim mulíeris voce percúlsus, dum mori tímuit, Vitam negávit. Et pensándum, quia eum comprehénsum Petrus negávit in terra, quem suspénsum latro conféssus est in cruce. Sed vir iste tantæ formídinis, qualis post advéntum Spíritus exsístat, audiámus. Fit convéntus magistrátus atque seniórum, cæsis denuntiátur Apóstolis, ne in nómine Jesu loqui débeant: Petrus magna auctoritáte respóndet: Obedíre opórtet Deo magis quam homínibus.

[Responsory6]
R. Isti sunt agni novélli, qui annuntiavérunt, allelúia, modo venérunt ad fontes,
* Repléti sunt claritáte, allelúia, allelúia.
V. In conspéctu Agni amícti sunt stolis albis, et palmæ in mánibus eórum.
R. Repléti sunt claritáte, allelúia, allelúia.
&Gloria
R. Repléti sunt claritáte, allelúia, allelúia.

[Lectio7]
Lectio sancti Evangelii secundum Matthaeum.
!Matt 19:27-29
In illo témpore: Dixit Petrus ad Jesum: Ecce nos relíquimus ómnia, et secúti sumus te: quid ergo erit nobis? Et réliqua.
_
Homilia sancti Hieronymi Presbyteri.
!Lib. 3. in Matth. cap. 19.
Grandis fidúcia! Petrus piscátor erat, dives non fúerat, cibos manu et arte quærébat: et tamen lóquitur confidénter: Relíquimus ómnia. Et quia non súfficit tantum relínquere, jungit quod perféctum est: Et secúti sumus te. Fécimus quod jussísti: quid ígitur nobis dabis prǽmii? Jesus autem dixit illis: Amen dico vobis, quod vos qui secúti estis me, in regeneratióne, cum séderit Fílius hóminis in sede majestátis suæ, sedébitis et vos super sedes duódecim, judicántes duódecim tribus IsraÃ«l. Non dixit: Qui reliquístis ómnia; hoc enim et Crates fecit philósophus, et multi álii divítias contempsérunt: sed, Qui secúti estis me: quod próprie Apostolórum est, atque credéntium.

[Responsory7]
R. Ego sum vitis vera, et vos pálmites:
* Qui manet in me, et ego in eo, hic fert fructum multum, allelúia, allelúia.
V. Sicut diléxit me Pater, et ego diléxi vos.
R. Qui manet in me, et ego in eo, hic fert fructum multum, allelúia, allelúia.

[Lectio8]
In regeneratióne, cum séderit Fílius hóminis in sede majestátis suæ (quando et mórtui de corruptióne resúrgent incorrúpti) sedébitis et vos in sóliis judicántium, condemnántes duódecim tribus IsraÃ«l: quia vobis credéntibus, illi crédere noluérunt Et omnis qui relíquerit domum, vel fratres, aut soróres, aut patrem, aut matrem, aut uxórem, aut fílios, aut agros propter nomen meum, centúplum accípiet, et vitam ætérnam possidébit. Locus iste cum illa senténtia cóngruit, in qua Salvátor lóquitur: Non veni pacem míttere, sed gládium. Veni enim separáre hóminem a pátre suo, et matrem a fília, et nurum a socru: et inimíci hóminis doméstici ejus. Qui ergo propter fidem Christi, et prædicatiónem Evangélii, omnes afféctus contémpserint, atque divítias et sǽculi voluptátes: isti centúplum recípient, et vitam ætérnam possidébunt._

[Responsory8]
R. Cándidi facti sunt Nazarǽi ejus, allelúia: splendórem Deo dedérunt, allelúia:
* Et sicut lac coaguláti sunt, allelúia, allelúia.
V. Candidióres nive, nitidióres lacte, rubicundióres ébore antíquo, sapphíro pulchrióres.
R. Et sicut lac coaguláti sunt, allelúia, allelúia.
&Gloria
R. Et sicut lac coaguláti sunt, allelúia, allelúia.

[Lectio9]
Ex occasióne hujus senténtiæ quidam introdúcunt mille annos post resurrectiónem, dicéntes, tunc nobis centúplum ómnium rerum quas dimísimus, et vitam ætérnam esse reddéndam: non intelligéntes, quod, si in céteris digna sit repromíssio, in uxóribus appáreat turpitúdo: ut qui unam pro Dómino dimíserit centum recípiat in futúro. Sensus ergo iste est: Qui carnália pro Salvatóre dimíserit, spirituália recípiet: quæ comparatióne et mérito sui ita erunt, quasi si parvo número centenárius númerus comparétur.
&teDeum

[Ant Laudes]
Sancti tui * Dómine florébunt sicut lílium, allelúia: et sicut odor bálsami erunt ante te, allelúia.
In cæléstibus regnis * Sanctórum habitátio est, allelúia: et in ætérnum réquies eórum, allelúia.
In velaménto * clamábant Sancti tui Dómine, allelúia, allelúia, allelúia.
Spíritus et ánimæ * justórum hymnum dícite Deo nostro, allelúia, allelúia.
Fulgébunt justi * sicut sol in conspéctu Dei, allelúia.

[Capitulum Laudes]
!Sap 5:1
v. Stabunt justi in magna constántia advérsus eos qui se angustiavérunt et qui abstulérunt labóres eórum.
$Deo gratias

[Hymnus Laudes]
{:H-Paschalemundogaudium:}v. Paschále mundo gáudium
Sol núntiat formósior,
Cum luce fulgéntem nova
Jesum vident Apóstoli.
_
In carne Christi vúlnera
Micáre tamquam sídera
Mirántur, et quidquid vident
Testes fidéles prǽdicant.
_
Rex Christe clementíssime,
Tu corda nostra pósside:
Ut lingua grates débitas
Tuo repéndat nómini.
_
Ut sis perénne méntibus
Paschále Jesu gáudium;
A morte dira críminum
Vitæ renátos líbera.
_
* Deo, Patri sit glória,
Et Fílio, qui a mórtuis
Surréxit, ac Paráclito,
In sempitérna sǽcula.
Amen.

[HymnusM Laudes]
{:H-Paschalemundogaudium:}v. Claro Pascháli gáudio
Sol mundo mitet rádio,
Cum Christum iam Apóstoli
Visu cernunt corpóreo.
_
Osténsa sibi vúlnera,
In Christi carne fúlgida,
Ressurexísse Dóminum,
Voce faténtur pública.
_
Rex Christe clementíssime,
Tu corda nostra pósside,
Ut tibi laudes débitas
Reddámus omni témpore.
_
Quǽsumus Auctor ómnium,
In hoc Pascháli gáudio,
Ab omnis morti ímpetu
Tuum defénde pópulum.
_
Glória tibi, Dómine,
Qui surrexísti a mórtuis,
Cum Patre, et Sancto Spíritu,
In sempitérna sǽcula.
Amen.

[Versum 2]
V. Pretiósa in conspéctu Dómini, allelúia.
R. Mors Sanctórum ejus, allelúia.

[Ant 2]
Fíliæ Jerúsalem, * veníte, et vidéte Mártyres cum corónis, quibus coronávit eos Dóminus in die solemnitátis et lætítiæ, allelúia, allelúia.

[Lectio Prima]
!Rom 8:28
v. Scimus quóniam diligéntibus Deum ómnia cooperántur in bonum, iis qui secúndum propósitum vocáti sunt sancti.

[Capitulum Tertia]
!Sap 5:1
v. Stabunt justi in magna constántia advérsus eos qui se angustiavérunt et qui abstulérunt labóres eórum.
$Deo gratias

[Responsory Tertia]
R.br. Sancti et justi in Dómino gaudéte, * Allelúia, allelúia.
R. Sancti et justi in Dómino gaudéte, * Allelúia, allelúia.
V. Vos elégit Deus in hereditátem sibi.
R. Allelúia, allelúia.
&Gloria
R. Sancti et justi in Dómino gaudéte, * Allelúia, allelúia.
_
V. Lux perpétua lucébit Sanctis tuis Dómine, allelúia.
R. Et ætérnitas témporum, allelúia.

[Capitulum Sexta]
!Sap. 5:5
v. Ecce quómodo computáti sunt inter fílios Dei, et inter sanctos sors illórum est.
$Deo gratias

[Responsory Sexta]
R.br. Lux perpétua lucébit Sanctis tuis Dómine, * Allelúia, allelúia.
R. Lux perpétua lucébit Sanctis tuis Dómine, * Allelúia, allelúia.
V. Et ætérnitas témporum.
R. Allelúia, allelúia.
&Gloria
R. Lux perpétua lucébit Sanctis tuis Dómine, * Allelúia, allelúia.
_
V. Lætítia sempitérna super cápita eórum, allelúia.
R. Gáudium et exsultatiónem obtinébunt, allelúia.

[Capitulum Nona]
!Rom 8:28
v. Scimus quóniam diligéntibus Deum ómnia cooperántur in bonum, iis qui secúndum propósitum vocáti sunt sancti.
$Deo gratias

[Responsory Nona]
R.br. Lætítia sempitérna super cápita eórum, * Allelúia, allelúia.
R. Lætítia sempitérna super cápita eórum, * Allelúia, allelúia.
V. Gáudium et exsultatiónem obtinébunt.
R. Allelúia, allelúia.
&Gloria
R. Lætítia sempitérna super cápita eórum, * Allelúia, allelúia.
_
V. Pretiósa in conspéctu Dómini, allelúia.
R. Mors Sanctórum ejus, allelúia.

[Ant Vespera 3]
Sancti tui * Dómine florébunt sicut lílium, allelúia: et sicut odor bálsami erunt ante te, allelúia;;109
In cæléstibus regnis * Sanctórum habitátio est, allelúia: et in ætérnum réquies eórum, allelúia;;112
In velaménto * clamábant Sancti tui Dómine, allelúia, allelúia, allelúia;;115
Spíritus et ánimæ * justórum hymnum dícite Deo nostro, allelúia, allelúia;;125
Fulgébunt justi * sicut sol in conspéctu Dei, allelúia;;138

[Ant 3]
Sancti et justi * in Dómino gaudéte, allelúia: vos elégit Deus in hereditátem sibi, allelúia.