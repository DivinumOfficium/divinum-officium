[Name]
Commune Apostolorum

[Rule]
Psalmi Dominica
Antiphonas horas

[Ant Vespera]
Hoc est præcéptum meum, * ut diligátis ínvicem, sicut diléxi vos.;;109
Majórem caritátem * nemo habet, ut ánimam suam ponat quis pro amícis suis.;;110
Vos amíci mei estis, * si fecéritis quæ præcípio vobis, dicit Dóminus.;;111
Beáti pacífici, * beáti mundo corde: quóniam ipsi Deum vidébunt.;;112
In patiéntia vestra * possidébitis ánimas vestras.;;116

[Capitulum Vespera]
!Eph 2:19
v. Fratres: Jam non estis hóspites et ádvenæ: sed estis cives Sanctórum et doméstici Dei: superædificáti super fundaméntum Apostolórum, et Prophetárum, ipso summo angulári lápide Christo Jesu.
$Deo gratias.

[Hymnus Vespera]
{:H-Exsultetorbisgaudiis:}v. Exsúltet orbis gáudiis:
Cælum resúltet láudibus:
Apostolórum glóriam
Tellus et astra cóncinunt.
_
Vos sæculórum júdices,
Et vera mundi lúmina:
Votis precámur córdium,
Audíte voces súpplicum.
_
Qui templa cæli cláuditis,
Serásque verbo sólvitis,
Nos a reátu nóxios
Solvi jubéte, quǽsumus.
_
Præcépta quorum prótinus
Languor salúsque séntiunt:
Sanáte mentes lánguidas:
Augéte nos virtútibus.
_
Ut, cum redíbit árbiter
In fine Christus sǽculi,
Nos sempitérni gáudii
Concédat esse cómpotes.
_
* Patri, simúlque Fílio,
Tibíque Sancte Spíritus,
Sicut fuit, sit júgiter
Sæclum per omne glória.
Amen.

[HymnusM Vespera]
{:H-Exsultetorbisgaudiis:}v. Exsúltet cælum láudibus,
resúltet terra gáudiis:
Apostolórum glóriam
sacra canunt sollémnia.
_
Vos, sæcli iusti iúdices
et vera mundi lúmina,
votis precámur córdium,
audíte preces súpplicum.
_
Qui cælum verbo cláuditis
serásque eius sólvitis,
nos a peccátis ómnibus
sólvite iussu, quǽsumus.
_
Quorum præcépto súbditur
salus et languor ómnium,
sanáte ægros móribus,
nos reddéntes virtútibus,
_
Ut, cum iudex advénerit
Christus in fine sǽculi,
nos sempitérni gáudii
fáciat esse cómpotes.
_
Deo sint laudes glóriæ,
qui dat nos evangélicis
per vos doctrínis ínstrui
et prósequi cæléstia.
Amen.

[Versum 1]
V. In omnem terram exívit sonus eórum.
R. Et in fines orbis terræ verba eórum.

[Ant 1]
Tradent enim vos * in concíliis, et in synagógis suis flagellábunt vos, et ante reges et prǽsides ducémini propter me in testimónium illis, et Géntibus.

[Invit]
Regem Apostolórum Dóminum, * Veníte adorémus.

[Hymnus Matutinum]
{:H-AeternaChristi:}v. Ætérna Christi múnera,
Apostolórum glóriam,
Palmas et hymnos débitos
Lætis canámus méntibus.
_
Ecclesiárum Príncipes,
Belli triumpháles duces,
Cæléstis aulæ mílites,
Et vera mundi lúmina.
_
Devóta Sanctórum fides,
Invícta spes credéntium,
Perfécta Christi cáritas
Mundi tyránnum cónterit.
_
In his Patérna glória,
In his triúmphat Fílius,
In his volúntas Spíritus,
Cælum replétur gáudio.
_
* Patri, simúlque Fílio,
Tibíque Sancte Spíritus,
Sicut fuit, sit júgiter
Sæclum per omne glória.
Amen.

[Ant Matutinum]
In omnem terram * exívit sonus eórum, et in fines orbis terræ verba eórum.;;18
Clamavérunt justi, * et Dóminus exaudívit eos.;;33
Constítues eos * príncipes super omnem terram: mémores erunt nóminis tui, Dómine.;;44
V. In omnem terram exívit sonus eórum.
R. Et in fines orbis terræ verba eórum.
Príncipes populórum * congregáti sunt cum Deo Ábraham.;;46
Dedísti hereditátem * timéntibus nomen tuum, Dómine.;;60
Annuntiavérunt * ópera Dei, et facta ejus intellexérunt.;;63
V. Constítues eos príncipes super omnem terram.
R. Mémores erunt nóminis tui, Dómine.
Exaltabúntur * córnua justi. Allelúia.;;74
Lux orta est * justo, allelúia, rectis corde lætítia. Allelúia.;;96
Custodiébant * testimónia ejus, et præcépta ejus. Allelúia.;;98
V. Nimis honoráti sunt amíci tui Deus.
R. Nimis confortátus est principátus eórum.

[Lectio1]
De Epístola prima beáti Pauli Apóstoli ad Corínthios
!1 Cor 4:1-5
1 Sic nos exístimet homo ut minístros Christi, et dispensatóres mysteriórum Dei.
2 Hic jam quǽritur inter dispensatóres ut fidélis quis inveniátur.
3 Mihi autem pro mínimo est ut a vobis júdicer, aut ab humáno die: sed neque meípsum júdico.
4 Nihil enim mihi cónscius sum, sed non in hoc justificátus sum: qui autem júdicat me, Dóminus est.
5 Ítaque nolíte ante tempus judicáre, quoadúsque véniat Dóminus: qui et illuminábit abscóndita tenebrárum, et manifestábit consília córdium: et tunc laus erit unicuíque a Deo.

[Responsory1]
R. Ecce ego mitto vos sicut oves in médio lupórum, dicit Dóminus:
* Estóte ergo prudéntes sicut serpéntes, et símplices sicut colúmbæ.
V. Dum lucem habétis, crédite in lucem, ut fílii lucis sitis.
R. Estóte ergo prudéntes sicut serpéntes, et símplices sicut colúmbæ.

[Lectio2]
!1 Cor 4:6-9
6 Hæc autem, fratres, transfigurávi in me et Apóllo, propter vos: ut in nobis discátis, ne supra quam scriptum est, unus advérsus álterum inflétur pro álio.
7 Quis enim te discérnit? Quid autem habes quod non accepísti? Si autem accepísti, quid gloriáris quasi non accéperis?
8 Jam saturáti estis, jam dívites facti estis: sine nobis regnátis: et útinam regnétis, ut et nos vobíscum regnémus.
9 Puto enim quod Deus nos Apóstolos novíssimos osténdit, tamquam morti destinátos: quia spectáculum facti sumus mundo, et Ángelis, et homínibus.

[Responsory2]
R. Tóllite jugum meum super vos, dicit Dóminus, et díscite a me, quia mitis sum et húmilis corde:
* Jugum enim meum suáve est, et onus meum leve.
V. Et inveniétis réquiem animábus vestris.
R. Jugum enim meum suáve est, et onus meum leve.

[Lectio3]
!1 Cor 4:10-15
10 Nos stulti propter Christum, vos autem prudéntes in Christo: nos infírmi, vos autem fortes: vos nóbiles, nos autem ignóbiles.
11 Usque in hanc horam et esurímus, et sitímus, et nudi sumus, et cólaphis cǽdimur, et instábiles sumus,
12 et laborámus operántes mánibus nostris: maledícimur, et benedícimus: persecutiónem pátimur, et sustinémus:
13 blasphemámur, et obsecrámus: tamquam purgaménta hujus mundi facti sumus, ómnium peripséma usque adhuc.
14 Non ut confúndam vos, hæc scribo, sed ut fílios meos caríssimos móneo.
15 Nam si decem míllia pædagogórum habeátis in Christo, sed non multos patres, nam in Christo Jesu per Evangélium ego vos génui.

[Responsory3]
R. Dum stetéritis ante reges et prǽsides, nolíte cogitáre quómodo aut quid loquámini:
* Dábitur enim vobis in illa hora, quid loquámini.
V. Non enim vos estis qui loquímini: sed Spíritus Pátris vestri, qui lóquitur in vobis.
R. Dábitur enim vobis in illa hora, quid loquámini.
&Gloria
R. Dábitur enim vobis in illa hora, quid loquámini.

[Lectio4]
Sermo sancti Gregórii Papæ.
!Homilía 30. in Evangélia, post médium.
Scriptum est: Spíritus Dómini ornávit cælos. Ornaménta enim cælórum sunt virtútes prædicántium. Quæ vidélicet ornaménta Paulus enúmerat, dicens: Álii datur per Spíritum sermo sapiéntiæ, álii sermo sciéntiæ secúndum eúmdem Spíritum, álteri fides in eódem Spíritu, álii grátia sanitátum in uno Spíritu, álii operátio virtútum, álii prophetía, álii discrétio spirítuum, álii génera linguárum, álii interpretátio sermónum. Hæc autem ómnia operátur unus atque idem Spíritus, dívidens síngulis prout vult.

[Responsory4]
R. Vidi conjúnctos viros, habéntes spléndidas vestes, et Ángelus Dómini locútus est ad me, dicens:
* Isti sunt viri sancti facti amíci Dei.
V. Vidi Ángelum Dei fortem, volántem per médium cælum, voce magna clamántem et dicéntem.
R. Isti sunt viri sancti facti amíci Dei.

[Lectio5]
Quot ergo sunt bona prædicántium, tot sunt ornaménta cælórum. Hinc rursus scriptum est: Verbo Dómini cæli firmáti sunt. Verbum enim Dómini Fílius est Pátris. Sed eósdem cælos, vidélicet sanctos Apóstolos, ut tota simul sancta Trínitas ostendátur operáta, repénte de Sancti Spíritus divinitáte adjúngitur: Et Spíritu oris ejus omnis virtus eórum. Cælórum ergo virtus de Spíritu sumpta est: quia mundi hujus potestátibus contraíre non præsúmerent, nisi eos Sancti Spíritus fortitúdo solidásset. Quales namque doctóres sanctæ Ecclésiæ ante advéntum hujus Spíritus fúerint, scimus: et post advéntum illíus, cujus fortitúdinis facti sint, conspícimus.

[Responsory5]
R. Beáti estis, cum maledíxerint vobis hómines, et persecúti vos fúerint, et díxerint omne malum advérsum vos, mentiéntes, propter me:
* Gaudéte et exsultáte, quóniam merces vestra copiósa est in cælis.
V. Cum vos óderint hómines, et cum separáverint vos, et exprobráverint, et ejécerint nomen vestrum tamquam malum propter Fílium hóminis.
R. Gaudéte et exsultáte, quóniam merces vestra copiósa est in cælis.

[Lectio6]
Certe iste ipse pastor Ecclésiæ, ad cujus sacratíssimum corpus sedémus, quantæ debilitátis, quantǽque formídinis ante advéntum Spíritus fúerit, ancílla ostiária requisíta dicat. Una enim mulíeris voce percúlsus, dum mori tímuit, Vitam negávit. Et pensándum, quia eum comprehénsum Petrus negávit in terra, quem suspénsum latro conféssus est in cruce. Sed vir iste tantæ formídinis, qualis post advéntum Spíritus exsístat, audiámus. Fit convéntus magistrátus atque seniórum, cæsis denuntiátur Apóstolis, ne in nómine Jesu loqui débeant: Petrus magna auctoritáte respóndet: Obedíre opórtet Deo magis quam homínibus.

[Responsory6]
R. Isti sunt triumphatóres et amíci Dei, qui contemnéntes jussa príncipum, meruérunt præmia ætérna:
* Modo coronántur, et accípiunt palmam.
V. Isti sunt qui venérunt ex magna tribulatióne, et lavérunt stolas suas in sánguine Agni.
R. Modo coronántur, et accípiunt palmam.
&Gloria
R. Modo coronántur, et accípiunt palmam.

[Lectio7]
Léctio sancti Evangélii secúndum Matthǽum.
!Matt 19:27-29
In illo témpore: Dixit Petrus ad Jesum: Ecce nos relíquimus ómnia, et secúti sumus te: quid ergo erit nobis? Et réliqua.
_
Homilía sancti Hierónymi Presbýteri.
!Lib. 3. in Matth. cap. 19.
Grandis fidúcia! Petrus piscátor erat, dives non fúerat, cibos manu et arte quærébat: et tamen lóquitur confidénter: Relíquimus ómnia. Et quia non súfficit tantum relínquere, jungit quod perféctum est: Et secúti sumus te. Fécimus quod jussísti: quid ígitur nobis dabis prǽmii? Jesus autem dixit illis: Amen dico vobis, quod vos qui secúti estis me, in regeneratióne, cum séderit Fílius hóminis in sede majestátis suæ, sedébitis et vos super sedes duódecim, judicántes duódecim tribus Ísraël. Non dixit: Qui reliquístis ómnia; hoc enim et Crates fecit philósophus, et multi álii divítias contempsérunt: sed, Qui secúti estis me: quod próprie Apostolórum est, atque credéntium.

[Responsory7]
R. Isti sunt qui vivéntes in carne, plantavérunt Ecclésiam sánguine suo:
* Cálicem Dómini bibérunt, et amíci Dei facti sunt.
V. In omnem terram exívit sonus eórum, et in fines orbis terræ verba eórum.
R. Cálicem Dómini bibérunt, et amíci Dei facti sunt.

[Lectio8]
In regeneratióne, cum séderit Fílius hóminis in sede majestátis suæ (quando et mórtui de corruptióne resúrgent incorrúpti) sedébitis et vos in sóliis judicántium, condemnántes duódecim tribus Ísraël: quia vobis credéntibus, illi crédere noluérunt Et omnis qui relíquerit domum, vel fratres, aut soróres, aut patrem, aut matrem, aut uxórem, aut fílios, aut agros propter nomen meum, centúplum accípiet, et vitam ætérnam possidébit. Locus iste cum illa senténtia cóngruit, in qua Salvátor lóquitur: Non veni pacem míttere, sed gládium. Veni enim separáre hóminem a pátre suo, et matrem a fília, et nurum a socru: et inimíci hóminis doméstici ejus. Qui ergo propter fidem Christi, et prædicatiónem Evangélii, omnes afféctus contémpserint, atque divítias et sǽculi voluptátes: isti centúplum recípient, et vitam ætérnam possidébunt.

[Responsory8]
R. Isti sunt viri sancti, quos elégit Dóminus in caritáte non ficta, et dedit illis glóriam sempitérnam:
* Quorum doctrína fulget Ecclésia, ut sole luna.
V. Sancti per fidem vicérunt regna: operáti sunt justítiam.
R. Quorum doctrína fulget Ecclésia, ut sole luna.
&Gloria
R. Quorum doctrína fulget Ecclésia, ut sole luna.

[Lectio9]
Ex occasióne hujus senténtiæ quidam introdúcunt mille annos post resurrectiónem, dicéntes, tunc nobis centúplum ómnium rerum quas dimísimus, et vitam ætérnam esse reddéndam: non intelligéntes, quod, si in céteris digna sit repromíssio, in uxóribus appáreat turpitúdo: ut qui unam pro Dómino dimíserit centum recípiat in futúro. Sensus ergo iste est: Qui carnália pro Salvatóre dimíserit, spirituália recípiet: quæ comparatióne et mérito sui ita erunt, quasi si parvo número centenárius númerus comparétur.
&teDeum

[Ant Laudes]
Hoc est præcéptum meum, * ut diligátis invicem, sicut diléxi vos.
Majórem caritátem * nemo habet, ut ánimam suam ponat quis pro amícis suis.
Vos amíci mei estis, * si fecéritis quæ præcípio vobis, dicit Dóminus.
Beáti pacífici, * beáti mundo corde: quóniam ipsi Deum vidébunt.
In patiéntia vestra * possidébitis ánimas vestras.

[Capitulum Laudes]
!Eph. 2:19-20
v. Fratres: Jam non estis hóspites, et ádvenæ: sed estis cives Sanctórum, et doméstici Dei: superædificáti super fundaméntum Apostolórum et Prophetárum, ipso summo angulári lápide Christo Jesu.
$Deo gratias.

[Hymnus Laudes]
@Commune/C1:Hymnus Vespera

[Versum 2]
V. Annuntiavérunt ópera Dei.
R. Et facta ejus intellexérunt.

[Ant 2]
Vos qui reliquístis * ómnia, et secúti estis me, centúplum accipiétis, et vitam ætérnam possidébitis.

[Oratio]
Quǽsumus, omnípotens Deus, ut beátus N. Apóstolus, cujus prævenímus festivitátem, tuum pro nobis implóret auxílium: ut a nostris reátibus absolúti a cunctis étiam perículis eruámur.
$Per Dóminum

[Léctio Prima]
!Act 5:41
Ibant Apóstoli gaudéntes a conspéctu concílii, quóniam digni hábiti sunt pro nómine Jesu contuméliam pati.

[Capitulum Tertia]
!Eph. 2:19-20
v. Fratres: Jam non estis hóspites, et ádvenæ: sed estis cives Sanctórum, et doméstici Dei: superædificáti super fundaméntum Apostolórum et Prophetárum, ipso summo angulári lápide Christo Jesu.
$Deo gratias.

[Responsory Tertia]
R.br. In omnem terram * Exívit sonus eórum.
R. In omnem terram * Exívit sonus eórum.
V. Et in fines orbis terræ verba eórum.
R. Exívit sonus eórum.
&Gloria
R. In omnem terram * Exívit sonus eórum.
_
V. Constítues eos príncipes super omnem terram.
R. Mémores erunt nóminis tui, Dómine.

[Capitulum Sexta]
!Act 5:12
v. Per manus autem Apostolórum fiébant signa et prodígia multa in plebe.
$Deo gratias

[Responsory Sexta]
R.br. Constítues eos príncipes * Super omnem terram.
R. Constítues eos príncipes * Super omnem terram.
V. Mémores erunt nóminis tui, Dómine.
R. Super omnem terram.
&Gloria
R. Constítues eos príncipes * Super omnem terram.
_
V. Nimis honoráti sunt amíci tui Deus.
R. Nimis confortátus est principátus eórum.

[Capitulum Nona]
!Act 5:41
v. Ibant Apóstoli gaudéntes a conspéctu concílii, quóniam digni hábiti sunt pro nómine Jesu contuméliam pati.
$Deo gratias

[Responsory Nona]
R.br. Nimis honoráti sunt * Amíci tui Deus.
R. Nimis honoráti sunt * Amíci tui Deus.
V. Nimis confortátus est principátus eórum.
R. Amíci tui Deus.
&Gloria
R. Nimis honoráti sunt * Amíci tui Deus.
_
V. Annuntiavérunt ópera Dei.
R. Et facta ejus intellexérunt.

[Ant Vespera 3]
Jurávit Dóminus, * et non pœnitébit eum: Tu es sacérdos in ætérnum.;;109
Cóllocet eum * Dóminus cum princípibus pópuli sui.;;112
Dirupísti, Dómine, * víncula mea: tibi sacrificábo hóstiam laudis.;;115
Eúntes ibant * et flebant, mitténtes sémina sua.;;125
Confortátus est * principátus eórum, et honoráti sunt amíci tui Deus.;;138

[Versum 3]
V. Annuntiavérunt ópera Dei.
R. Et facta ejus intellexérunt.

[Ant 3]
Estóte fortes * in bello, et pugnáte cum antíquo serpénte: et accipiétis regnum ætérnum. Allelúia.
