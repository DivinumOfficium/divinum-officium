[Name]
Commune Confessoris Pontificis Tempore Paschali

[Rule]
Psalmi Dominica
Antiphonas horas
Psalm5 Vespera=116
Psalm5 Vespera3=131

[Ant Vespera]
Ecce sacerdos magnus, * qui in diebus suis placuit Deo, et inventus est justus, alleluia.;;109
Non est inventus * similis illi, qui conservaret legem Excelsi, alleluia.;;110
Ideo jurejurando * fecit illum Dominus crescere in plebem suam, alleluia.;;111
Sacerdotes Dei * benedicite Dominum: servi Domini hymnum dicite Deo, alleluia.;;112
Serve bone * et fidelis, intra in gaudium Domini tui, alleluia.;;116

[Capitulum Vespera]
!Sir 44:16-17
v. Ecce sacerdos magnus, qui in diebus suis placuit Deo, et inventus est justus: et in tempore iracundiae factus est reconciliatio.
$Deo gratias

[Hymnus1 Vespera]
@Commune/C4:Hymnus1 Vespera

[Hymnus Vespera]
@Commune/C4:Hymnus Vespera

[Versum 1]
V. Amavit eum Dominus, et ornavit eum, alleluia.
R. Stolam gloriae induit eum, alleluia.

[Ant 1]
Sacerdos et Pontifex, * et virtutum opifex, pastor bone in populo, ora pro nobis Dominum, alleluia.

[Invit]
Regem Confessorum Dominum * Venite adoremus, alleluia.

[Hymnus Matutinum]
@Commune/C4:Hymnus Vespera

[Hymnus1 Matutinum]
@Commune/C4:Hymnus1 Vespera

[Ant Matutinum]
Beatus vir, * qui in lege Domini meditatur: voluntas ejus permanet die ac nocte, et omnia quaecumque faciet, semper prosperabuntur, alleluia.;;1
Beatus iste sanctus, * qui confisus est in Domino, praedicavit praeceptum Domini, constitutus est in monte sancto ejus.;;2
Tu es gloria mea, * tu es susceptor meus Domine: tu exaltans caput meum, et exaudisti me de monte sancto tuo.;;3
V. Amavit eum Dominus, et ornavit eum, alleluia.
R. Stolam gloriae induit eum, alleluia.
Invocantem * exaudivit Dominus sanctum suum, Deis exaudivit eum, et constituit eum in pace, alleluia.;;4
Laetentur omnes, * qui sperant in te Domine: quoniam tu benedixisti justo, scuto bonae voluntatis tuae coronasti eum.;;5
Domine, Dominus noster, * quam admirabile est nomen tuum in universa terra! quia gloria et honore coronasti sanctum tuum, et constituisti eum super opera manuum tuarum.;;8
V. Elegit eum Dominus sacerdotem sibi, alleluia.
R. Ad sacrificandum ei hostiam laudis, alleluia.
Domine, * iste sanctus habitabit in tabernaculo tuo, operatus est justitiam, requiescet in monte sancto tuo, alleluia.;;14
Vitam petiit * a te, et tribuisti ei, Domine: gloriam et magnum decorem imposuisti super eum: posuisti in capite ejus coronam de lapide pretioso.;;20
Hic accipiet * benedictionem a Domino, et misericordiam a Deo salutari suo: quia haec est generatio quaerentium Dominum.;;23
V. Tu es sacerdos in aeternum, alleluia.
R. Secundum ordinem Melchisedech, alleluia.

[Lectio1]
De Epistola prima beati Pauli Apostoli ad Timotheum.
!1 Tim 3:1-7
1 Fidelis sermo: si quis episcopatum desiderat, bonum opus desiderat.
2 Oportet ergo episcopum irreprehensibilem esse, unius uxoris virum, sobrium, prudentem, ornatum, pudicum, hospitalem, doctorem,
3 non vinolentum, non percussorem, sed modestum: non litigiosum, non cupidum, sed
4 suae domui bene praepositum: filios habentem subditos cum omni castitate.
5 Si quis autem domui suae praeesse nescit, quomodo Ecclesiae Dei diligentiam habebit?
6 Non neophytum: ne in superbiam elatus, in judicium incidat diaboli.
7 Oportet autem illum et testimonium habere bonum ab iis qui foris sunt, ut non in opprobrium incidat, et in laqueum diaboli.

[Responsory1]
R. Euge serve bone et fidelis, quia in pauca fuisti fidelis, supra multa te constituam:
* Intra in gaudium Domini tui. Alleluia.
V. Domine quinque talenta tradidisti mihi, ecce alia quinque superlucratus sum.
R. Intra in gaudium Domini tui. Alleluia.

[Lectio2]
De Epistola ad Titum.
!Titus 1:7-11
7 Oportet enim episcopum sine crimine esse, sicut Dei dispensatorem: non superbum, non iracundum, non vinolentum, non percussorem, non turpis lucri cupidum:
8 sed hospitalem, benignum, sobrium, justum, sanctum, continentem,
9 amplectentem eum, qui secundum doctrinam est, fidelem sermonem: ut potens sit exhortari in doctrina sana, et eos qui contradicunt, arguere.
10 Sunt enim multi etiam inobedientes, vaniloqui, et seductores: maxime qui de circumcisione sunt:
11 quos oportet redargui: qui universas domos subvertunt, docentes quae non oportet, turpis lucri gratia.

[Responsory2]
R. Ecce sacerdos magnus, qui in diebus suis placuit Deo:
* Ideo jurejurando fecit illum Dominus crescere in plebem suam. Alleluia.
V. Benedictionem omnium gentium dedit illi, et testamentum suum confirmavit super caput ejus.
R. Ideo jurejurando fecit illum Dominus crescere in plebem suam. Alleluia.

[Lectio3]
!Titus 2:1-8
1 Tu autem loquere quae decent sanam doctrinam:
2 Senes ut sobrii sint, pudici, prudentes, sani in fide, in dilectione, in patientia:
3 Anus similiter in habitu sancto, non criminatrices, non multo vino servientes, bene docentes:
4 ut prudentiam doceant adolescentulas, ut viros suos ament, filios suos diligant,
5 prudentes, castas, sobrias, domus curam habentes, benignas, subditas viris suis, ut non blasphemetur verbum Dei.
6 Juvenes similiter hortare ut sobrii sint.
7 In omnibus teipsum praebe exemplum bonorum operum, in doctrina, in integritate, in gravitate,
8 verbum sanum, irreprehensibile: ut is qui ex adverso est, vereatur, nihil habens malum dicere de nobis.

[Responsory3]
R. Juravit Dominus, et non poenitebit eum:
* Tu es sacerdos in aeternum secundum ordinem Melchisedech. Alleluia.
V. Dixit Dominus Domino meo, Sede a dextris meis.
R. Tu es sacerdos in aeternum secundum ordinem Melchisedech. Alleluia.
&Gloria
R. Tu es sacerdos in aeternum secundum ordinem Melchisedech. Alleluia.

[Lectio4]
Sermo sancti Maximi Episcopi.
!Homilia 59, quae est 2. de S, Eusebio Vercellensi.
Ad sancti ac beatissimi Patris nostri N. cujus hodie festa celebramus, laudes addidisse aliquid, decerpsisse est: siquidem virtutum ejus gratia non sermonibus exponenda est, sed operibus comprobanda. Cum enim dicat Scriptura: Gloria patris est filius sapiens: quantae hujus sunt gloriae, qui tantorum filiorum sapientia, et devotione laetatur? In Christo enim Jesu per Evangelium ipse nos genuit.

[Responsory4]
R. Inveni David, servum meum, oleo sancto meo unxi eum:
* Manus enim mea auxiliabitur ei. Alleluia.
V. Nihil proficiet inimicus in eo, et filius iniquitatis non nocebit ei.
R. Manus enim mea auxiliabitur ei. Alleluia.

[Lectio5]
Quidquid igitur in hac sancta plebe potest esse virtutis et gratiae, de hoc quasi quodam fonte lucidissimo omnium rivulorum puritas emanavit. Etenim quia castitatis pollebat vigore, quia abstinentiae gloriabatur angustiis, quia blandimentis erat praeditus lenitatis, omnium civium in Deum provocavit affectum: quia Pontificis administratione fulgebat, plures e discipulis reliquit sui sacerdotii successores.

[Responsory5]
R. Posui adjutorium super potentem, et exaltavi electum de plebe mea:
* Manus enim mea auxiliabitur ei. Alleluia.
V. Inveni David servum meum, oleo sancto meo unxi eum.
R. Manus enim mea auxiliabitur ei. Alleluia.

[Lectio6]
Bene et congrue in hac die, quam nobis beati Patris nostri N. ad paradisum transitus exsultabilem reddit, praesentis Psalmi versiculum decantavimus In memoria aeterna erit justus. Digne enim in memoriam vertitur hominum, qui ad gaudium transiit Angelorum. Dicit sermo divinus: Ne laudes hominem in vita sua: tamquam si diceret: Lauda post vitam, magnifica post consummationem. Duplici enim ex causa utilius est hominum magis memoriae laudem dare, quam vitae; ut illo potissimum tempore merita sanctitatis extollas, quando nec laudantem adulatio movet, nec laudatum tentat elatio.

[Responsory6]
R. Iste est qui ante Deum magnas virtutes operatus est, et omnis terra doctrina ejus repleta est:
* Ipse intercedat pro peccatis omnium populorum. Alleluia.
V. Iste est qui contempsit vitam mundi, et pervenit ad caelestia regna.
R. Ipse intercedat pro peccatis omnium populorum. Alleluia.
&Gloria
R. Ipse intercedat pro peccatis omnium populorum. Alleluia.

[Lectio7]
Lectio sancti Evangelii secundum Matthaeum.
!Matt 25:14-23
In illo tempore: Dixit Jesus discipulis suis parabolam hanc: Homo peregre proficiscens, vocavit servos suos, et tradidit illis bona sua. Et reliqua.
_
Homilia sancti Gregorii Papae.
!Homilia 9. in Evangelia
Lectio sancti Evangelii, fratres carissimi, sollicite considerare nos admonet, ne nos, qui plus ceteris in hoc mundo accepisse aliquid cernimur, ab Auctore mundi gravius inde judicemur. Cum enim augentur dona, rationes etiam crescunt donorum. Tanto ergo esse humilior, atque ad serviendum Deo promptior quisque debet ex munere, quanto se obligatiorem esse conspicit in reddenda ratione. Ecce homo qui peregre proficiscitur, servos suos vocat, eisque ad negotium talenta partitur. Post multum vero temporis positurus rationem revertitur. Bene operantes pro apportato lucro remunerat, servum vero a bono opere torpentem damnat.

[Responsory7]
R. Amavit eum Dominus, et ornavit eum: stolam gloriae induit eum
* Et ad portas paradisi coronavit eum. Alleluia.
V. Induit eum Dominus loricam fidei, et ornavit eum.
R. Et ad portas paradisi coronavit eum. Alleluia.

[Lectio8]
Quis itaque iste homo est, qui peregre proficiscitur, nisi Redemptor noster, qui in ea carne quam assumpserat, abiit in caelum? Carnis enim locus proprius terra est; quae quasi ad peregrina ducitur, dum per Redemptorem nostrum in caelo collocatur. Sed homo iste peregre proficiscens, servis suis bona sua tradidit, quia fidelibus suis spiritualia dona concessit. Et uni quidem quinque talenta, alii duo, alii vero commisit unum. Quinque etenim sunt corporis sensus, videlicet: visus, auditus, gustus, odoratus, et tactus. Quinque ergo talentis, donum quinque sensuum, id est, exteriorum scientia exprimitur. Duobus vero, intellectus et operatio designatur. Unius autem talenti nomine, intellectus tantummodo designatur.

[Responsory8]
R. Sint lumbi vestri praecincti, et lucernae ardentes in manibus vestris:
* Et vos similes hominibus exspectantibus dominum suum, quando revertatur a nuptiis. Alleluia
V. Vigilate ergo, quia nescitis qua hora Dominus vester venturus sit.
R. Et vos similes hominibus exspectantibus dominum suum, quando revertatur a nuptiis. Alleluia.
&Gloria
R. Et vos similes hominibus exspectantibus dominum suum, quando revertatur a nuptiis. Alleluia.

[Lectio9]
Sed is, qui quinque talenta acceperat, alia quinque lucratus est: quia sunt nonnulli, qui etsi interna ac mystica penetrare nesciunt, pro intentione tamen supernae patriae docent recta quos possunt, de ipsis exterioribus, quae acceperunt, duplum talentum portant: dumque se a carnis petulantia, et a terrenarum rerum ambitu, atque a visibilium voluptate custodiunt, ab his etiam alios admonendo compescunt. Et sunt nonnulli, qui quasi duobus talentis ditati, intellectum atque operationem percipiunt, subtilia de internis intelligunt, mira in exterioribus operantur: cumque et intelligendo et operando aliis praedicant, quasi duplicatum de negotio lucrum reportant.
&teDeum

[Ant Laudes]
Ecce sacerdos magnus, * qui in diebus suis placuit Deo, et inventus est justus. Alleluia.
Non est inventus * similis illi, qui conservaret legem Excelsi. Alleluia.
Ideo jurejurando * fecit illum Dominus crescere in plebem suam. Alleluia.
Sacerdotes Dei, * benedicite Dominum: servi Domini, hymnum dicite Deo. Alleluia.
Serve bone * et fidelis, intra in gaudium Domini tui. Alleluia.

[Capitulum Laudes]
!Sir 44:16-17
v. Ecce sacerdos magnus, qui in diebus suis placuit Deo, et inventus est justus: et in tempore iracundiae factus est reconciliatio.
$Deo gratias

[Hymnus Laudes]
@Commune/C4:Hymnus Laudes

[Versum 2]
V. Justum deduxit Dominus per vias rectas. Alleluia.
R. Et ostendit illi regnum Dei. Alleluia.

[Ant 2]
Euge serve bone * et fidelis, quia in pauca fuisti fidelis, supra multa te constituam, dicit Dominus. Alleluia.

[Oratio]
Da, quaesumus omnipotens Deus: ut beati N. Confessoris tui atque Pontificis veneranda solemnitas, et devotionem nobis augeat et salutem.
$Per Dominum.

[Oratio1]
Exaudi, quaesumus, Domine, preces nostras, quas in beati N. Confessoris tui atque Pontificis solemnitate defloravimus: et qui tibi digne meruit famulari, ejus intercedentibus meritis ab omnibus nos absolve peccatis.
$Per Dominum.

[Oratio2]
Deus, qui populo tuo aeternae salutis beatum N. ministrum tribuisti: praesta quaesumus; ut, quem Doctorem vitae habuimus in terris, intercessorem habere mereamur in caelis.
$Per Dominum

[Lectio Prima]
!Sir 45:19-20
v. Fungi sacerdotio, et habere laudem in nomine ipsius, et offerre illi incensum dignum in odorem suavitatis.

[Capitulum Tertia]
!Sir 44. c.
v. Ecce sacerdos magnus, qui in diebus suis placuit Deo, et inventus est justus: et in tempore iracundiae factus est reconciliatio.
$Deo gratias

[Responsory Tertia]
R.br. Amavit eum Dominus, et ornavit eum. * Alleluia, alleluia.
R. Amavit eum Dominus, et ornavit eum. * Alleluia, alleluia.
V. Stolam gloriae induit eum.
R. Alleluia, alleluia.
&Gloria
R. Amavit eum Dominus, et ornavit eum. * Alleluia, alleluia.
_
V. Elegit eum Dominus sacerdotem sibi. Alleluia.
R. Ad sacrificandum ei hostiam laudis. Alleluia.

[Capitulum Sexta]
!Sir 44:20; 44:22
v. Non est inventus similis illi, qui conservaret legem Excelsi: ideo jurejurando fecit illum Dominus crescere in plebem suam.
$Deo gratias

[Responsory Sexta]
R.br. Elegit eum Dominus sacerdotem sibi. * Alleluia, alleluia.
R. Elegit eum Dominus sacerdotem sibi. * Alleluia, alleluia.
V. Ad sacrificandum ei hostiam laudis.
R. Alleluia, alleluia.
&Gloria
R. Elegit eum Dominus sacerdotem sibi. * Alleluia, alleluia.
_
V. Tu es sacerdos in aeternum. Alleluia.
R. Secundum ordinem Melchisedech. Alleluia.

[Capitulum Nona]
!Sir 45:19-20
v. Fungi sacerdotio, et habere laudem in nomine ipsius, et offerre illi incensum dignum in odorem suavitatis.
$Deo gratias

[Responsory Nona]
R.br. Tu es sacerdos in aeternum. * Alleluia, alleluia.
R. Tu es sacerdos in aeternum. * Alleluia, alleluia.
V. Secundum ordinem Melchisedech.
R. Alleluia, alleluia.
&Gloria
R. Tu es sacerdos in aeternum. * Alleluia, alleluia.
_
V. Justum deduxit Dominus per vias rectas, alleluia.
R. Et ostendit illi regnum Dei, alleluia.

[Ant 3]
Amavit eum Dominus, * et ornavit eum: stolam gloriae induit eum, et ad portas paradisi coronavit eum, alleluia.

[Versum 3]
V. Justum deduxit Dominus per vias rectas, alleluia.
R. Et ostendit illi regnum Dei, alleluia.
