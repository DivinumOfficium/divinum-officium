[Rank]
In Commemoratione S. Pauli Apostoli;;Duplex majus;;4;;ex C1

[Rank1960]
In Commemoratione S. Pauli Apostoli;;Duplex;;3;;vide C1

[Rule]
ex C1;
9 lectiones
Psalmi Dominica
Antiphonas horas
Psalm5 Vespera=116
Psalm5 Vespera3=138
Sub unica concl
No prima vespera

[Ant Vespera]
Ego plantavi, * Apollo rigavit, Deus autem incrementum dedit, alleluia.;;109
Libenter gloriabor * in infirmitatibus meis, ut inhabitet in me virtus Christi.;;110
Gratia Dei * in me vacua non fuit, sed gratia ejus semper in me manet.;;111
Damasci praepositus * gentis Aretae regis voluit me comprehendere: a fratribus per murum demissus sum in sporta, et sic evasi manus ejus in nomine Domini.;;112
Ter virgis caesus sum: * semel lapidatus sum: ter naufragium pertuli pro Christi nomine.;;116

[Capitulum Vespera]
!2. Tim 4:7-8
v. Bonum certamen certavi, cursum consummavi, fidem servavi. In reliquo reposita est mihi corona justitiae, quam reddet mihi Dominus in illa die justus judex.
$Deo gratias

[Versum 1]
V. Tu es vas electionis sancte Paule Apostole.
R. Praedicator veritatis in universo mundo.

[Ant 1]
Sancte Paule Apostole * praedicator veritatis et doctor Gentium, intercede pro nobis ad Deum qui te elegit

[Hymnus Matutinum]
v. Egregie Doctor Paule, mores instrue,
Et nostra tecum pectora in caelum trahe:
Velata dum meridiem cernat fides,
Et solis instar sola regnet caritas.
_
Sit Trinitati sempiterna gloria,
Honor, potestas, atque jubilatio,
In unitate, quae gubernat omnia,
Per universa aeternitatis saecula.
Amen.

[Ant Matutinum]
Qui operatus est * Petro in apostolatum, operatus est et mihi inter Gentes: et cognoverunt gratiam, quae data est mihi a Christo Domino;;18
Scio cui credidi, * et certus sum, quia potens est depositum meum servare in illum diem, justus judex;;33
Mihi vivere Christus est, * et mori lucrum: gloriari me oportet in cruce Domini nostri Jesu Christi;;44
V. In omnem terram exivit sonus eorum.
R. Et in fines orbis terrae verba eorum.
Tu es vas electionis * sancte Paule Apostole, praedicator veritatis in universo mundo;;46
Magnus sanctus Paulus * vas electionis, vere digne est glorificandus, qui et meruit thronum duodecimum possidere;;60
Bonum certamen * certavi, cursum consummavi, fidem servavi;;63
V. Constitues eos principes super omnem terram.
R. Memores erunt nominis tui Domine.
Saulus, qui et Paulus, * magnus praedicator, a Deo confortatus convalescebat, et confundebat Judaeos;;74
Ne magnitudo * revelationum extollat me, datus est mihi stimulus carnis meae, angelus satanae, qui me colaphizet: propter quod ter Dominum rogavi ut auferretur a me; et dixit mihi Dominus: Sufficit tibi Paule gratia mea;;96
Reposita est mihi * corona justitiae, quam reddet mihi Dominus in illa die justus judex;;98
V. Nimis honorati sunt amici tui Deus.
R. Nimis confortatus est principatus eorum.

[Lectio1]
De Actibus Apostolorum.
!Acts 13:1-4
1 Erant autem in Ecclesia quae erat Antiochiae, prophetae et doctores, in quibus Barnabas, et Simon qui vocabatur Niger, et Lucius Cyrenensis, et Manahen, qui erat Herodis tetrarchae collactaneus, et Saulus.
2 Ministrantibus autem illis Domino, et jejunantibus, dixit illis Spiritus Sanctus: Segregate mihi Saulum et Barnabam in opus ad quod assumpsi eos.
3 Tunc jejunantes et orantes, imponentesque eis manus, dimiserunt illos.
4 Et ipsi quidem missi a Spiritu Sancto abierunt Seleuciam: et inde navigaverunt Cyprum.

[Responsory1]
R. Qui operatus est Petro in apostolatum, operatus est et mihi inter Gentes:
* Et cognoverunt gratiam Dei, quae data est mihi.
V. Gratia Dei in me vacua non fuit, sed gratia ejus semper in me manet.
R. Et cognoverunt gratiam Dei, quae data est mihi.

[Lectio2]
!Acts 13:5-8
5 Et cum venissent Salaminam, praedicabant verbum Dei in synagogis Judaeorum, habebant autem et Joannem in ministerio.
6 Et cum perambulassent universam insulam usque Paphum, invenerunt quemdam virum magum pseudoprophetam, Judaeum, cui nomen erat Barjesu,
7 qui erat cum proconsule Sergio Paulo viro prudente. Hic, accersitis Barnaba et Saulo, desiderabat audire verbum Dei.
8 Resistebat autem illis Elymas magus (sic enim interpretatur nomen ejus), quaerens avertere proconsulem a fide.

[Responsory2]
R. Bonum certamen certavi, cursum consummavi, fidem servavi:
* Ideoque reposita est mihi corona justitiae.
V. Scio cui credidi, et certus sum quia potens est depositum meum servare in illum diem.
R. Ideoque reposita est mihi corona justitiae.

[Lectio3]
!Acts 13:9-13
9 Saulus autem, qui et Paulus, repletus Spiritu Sancto, intuens in eum,
10 dixit: O plene omni dolo et omni fallacia, fili diaboli, inimice omnis justitiae, non desinis subvertere vias Domini rectas.
11 Et nunc ecce manus Domini super te, et eris caecus, non videns solem usque ad tempus. Et confestim cecidit in eum caligo et tenebrae: et circuiens quaerebat qui ei manum daret.
12 Tunc proconsul cum vidisset factum, credidit admirans super doctrina Domini.
13 Et cum a Papho navigassent Paulus et qui cum eo erant, venerunt Pergen Pamphyliae. Joannes autem discedens ab eis, reversus est Jerosolymam.

[Responsory3]
R. Reposita est mihi corona justitiae:
* Quam reddet mihi Dominus in illum diem, justus judex.
V. Scio cui credidi, et certus sum, quia potens est depositum meum servare in illum diem.
R. Quam reddet mihi Dominus in illum diem, justus judex.
&Gloria
R. Quam reddet mihi Dominus in illum diem, justus judex.

[Lectio4]
Ex libro sancti Augustini Episcopi de gratia et libero arbitrio.
!Cap. 6.
Apostolus Paulus, quem certe invenimus sine ullis meritis bonis, immo cum multis meritis malis, Dei gratiam consecutum, reddentis bona pro malis, videamus quid dicat, sua jam propinquante passione, scribens ad Timotheum: Ego enim jam immolor, inquit, et tempus resolutionis meae instat Bonum certamen certavi, cursum consummavi, fidem servavi. Ista utique jam merita sua bona commemorat: ut post bona merita consequatur coronam, qui post merita mala consecutus est gratiam. Denique attendite quid sequatur: Superest, inquit, mihi corona justitiae, quam reddet mihi Dominus in illa die justus judex. Cui redderet coronam justus judex, si non donasset gratiam misericors Pater? Et quomodo esset ista corona justitiae, nisi praecessisset gratia, quae justificat impium? Quomodo ista debita redderetur, nisi prius illa gratuita donaretur?

[Responsory4]
R. Tu es vas electionis sancte Paule Apostole, praedicator veritatis in universo mundo,
* Per quem omnes Gentes cognoverunt gratiam Dei.
V. Intercede pro nobis ad Deum, qui te elegit.
R. Per quem omnes Gentes cognoverunt gratiam Dei.

[Lectio5]
Proinde consideremus ipsa merita Apostoli Pauli, quibus dixit coronam redditurum judicem justum: et videamus utrum merita ipsius, tamquam ipsius, id est, ex ipso ei comparata, an dona sint Dei. Bonum, inquit, certamen certavi, cursum consummavi, fidem servavi. Primo ista bona opera, si non ea praecessissent cogitationes bonae nulla essent. Attendite itaque quid de ipsis cogitationibus dicat: ait enim scribens ad Corinthios: Non quia idonei sumus cogitare aliquid a nobis, tamquam a nobismetipsis sed sufficientia nostra ex Deo est. Deinde singula inspiciamus.

[Responsory5]
R. Gratia Dei sum id quod sum:
* Et gratia ejus in me vacua non fuit, sed semper in me manet.
V. Qui operatus est Petro in apostolatum, operatus est et mihi inter Gentes.
R. Et gratia ejus in me vacua non fuit, sed semper in me manet.

[Lectio6]
Bonum, inquit, certamen certavi. Quaero qua virtute certaverit: utrum quae illi ex semetipso fuerit, an quae desuper data sit? Sed absit, ut tantus doctor ignoraverit legem Dei, cujus vox est in Deuteronomio: Ne dicas in corde tuo: Fortitudo mea et potentia manus meae fecit mihi virtutem magnam hanc, sed memoraberis Domini Dei tui, quia ipse tibi dat fortitudinem facere virtutem. Quid autem prodest bonum certamen, nisi sequatur victoria? Et quis dat victoriam, nisi ille, de quo dicit ipse: Gratias Deo, qui dat nobis victoriam per Dominum nostrum Jesum Christum?

[Responsory6]
R. Saulus, qui et Paulus, magnus praedicator,
* A Deo confortatus convalescebat, et confundebat Judaeos.
V. Ostendens quia hic est Christus Filius Dei.
R. A Deo confortatus convalescebat, et confundebat Judaeos.
&Gloria
R. A Deo confortatus convalescebat, et confundebat Judaeos.

[Lectio94]
Ex libro sancti Augustini Episcopi de gratia et libero arbitrio.
!Cap. 6.
Apostolus Paulus, quem certe invenimus sine ullis meritis bonis, immo cum multis meritis malis, Dei gratiam consecutum, reddentis bona pro malis, videamus quid dicat, sua jam propinquante passione, scribens ad Timotheum: Ego enim jam immolor, inquit, et tempus resolutionis meae instat Bonum certamen certavi, cursum consummavi, fidem servavi. Ista utique jam merita sua bona commemorat: ut post bona merita consequatur coronam, qui post merita mala consecutus est gratiam. Denique attendite quid sequatur: Superest, inquit, mihi corona justitiae, quam reddet mihi Dominus in illa die justus judex. Cui redderet coronam justus judex, si non donasset gratiam misericors Pater? Et quomodo esset ista corona justitiae, nisi praecessisset gratia, quae justificat impium? Quomodo ista debita redderetur, nisi prius illa gratuita donaretur?
&teDeum

[Lectio7]
Lectio sancti Evangelii secundum Matthaeum.
!Matt 10:16-22
In illo tempore: Dixit Jesus discipulis suis: Ecce ego mitto vos sicut oves in medio luporum. Et reliqua.
_
Homilia sancti Joannis Chrysostomi.
!Homilia in Matth. longe post init.
Sic dicere videtur: Nolite turbari, si cum vos inter lupos mitto, tamquam oves et columbas esse jubeo. Nam etsi possum contrarium quoque praestare, et non permittere ut grave aliquid patiamini, nec lupis tamquam oves subjecti sitis, sed efficere ut leonibus terribiliores evadatis: tamen sic expedit fieri: hoc et vos quoque illustriores faciet, et meam declarabit virtutem. Sic enim postea dixit Paulo: Sufficit tibi gratia mea: nam virtus mea in infirmitate perficitur. Ipse igitur vos ut tales essetis feci.

[Responsory7]
R. Sancte Paule Apostole, praedicator veritatis, et doctor Gentium,
* Intercede pro nobis ad Deum, qui te elegit, ut digni efficiamur gratia Dei.
V. Tu es vas electionis sancte Paule Apostole, praedicator veritatis.
R. Intercede pro nobis ad Deum, qui te elegit, ut digni efficiamur gratia Dei.

[Lectio8]
Sed inspiciamus quam prudentiam exigit: serpentis certe. Nam quemadmodum serpens totum seipsum tradit, nec minimum curat, si ipsum quoque corpus incidi necesse sit, dummodo caput suum integrum servet: eodem tu quoque modo, praeter fidem cetera perdere non cures, sive pecunias, sive corpus, sive etiam vitam ipsam profundere necesse sit. Fides enim caput est et radix: qua servata, etiamsi omnia perdas, omnia tamen rursus majore cum gloria recuperabis. Idcirco nec simplices solum jussit esse, nec prudentes solum; sed ambo haec in unum miscuit, ut ea in virtutem convertantur.

[Responsory8]
R. Damasci praepositus gentis Aretae regis voluit me comprehendere:
* Et a fratribus per murum demissus sum in sporta: * Et sic evasi manus ejus in nomine Domini.
V. Deus et Pater Domini nostri Jesu Christi scit quia non mentior.
R. Et a fratribus per murum demissus sum in sporta
&Gloria
R. Et sic evasi manus ejus in nomine Domini.

[Lectio9]
Quod si rebus ipsis id ita fieri videre desideras, lege Actuum Apostolorum librum: perspicies profecto, cum saepe Judaeorum populus in Apostolos insurrexerit, ac dentes exacuerit, illos columbae simplicitatem imitando, et cum decenti modestia respondendo, iram ipsorum superasse furorem exstinxisse, impetum retardasse. Nam cum illi dicerent: Nonne praecipiendo praecepimus vobis, ne doceretis in nomine isto? quamvis innumera possent edere miracula, nihil tamen asperum neque dixerunt, neque fecerunt; sed summa cum mansuetudine respondentes dicebant: Si justum est vos audire magis quam Deum, judicate. Perspexisti simplicitatem columbae, vide nunc serpentis prudentiam. Non enim possumus, inquiunt, nos quae vidimus et audivimus, non loqui.
&teDeum

[Ant Laudes]
Ego plantavi, * Apollo rigavit, Deus autem incrementum dedit, alleluia.
Libenter gloriabor * in infirmitatibus meis, ut inhabitet in me virtus Christi.
Gratia Dei * in me vacua non fuit, sed gratia ejus semper in me manet.
Damasci praepositus * gentis Aretae regis voluit me comprehendere: a fratribus per murum demissus sum in sporta, et sic evasi manus ejus in nomine Domini.
Ter virgis caesus sum: * semel lapidatus sum: ter naufragium pertuli pro Christi nomine.

[Capitulum Laudes]
!2. Tim 4:7-8
v. Bonum certamen certavi, cursum consummavi, fidem servavi. In reliquo reposita est mihi corona justitiae, quam reddet mihi Dominus in illa die justus judex.
$Deo gratias

[Hymnus Laudes]
@Commune/C1:Hymnus Vespera

[HymnusM Laudes]
@Commune/C1:HymnusM Vespera

[Versum 2]
V. Tu es vas electionis sancte Paule Apostole.
R. Praedicator veritatis in universo mundo.

[Ant 2]
Vos qui secuti estis me * sedebitis super sedes, judicantes duodecim tribus Israël, dicit Dominus.

[Oratio]
Deus, qui multitudinem Gentium beati Pauli Apostoli praedicatione docuisti: da nobis, quaesumus; ut cujus natalitia colimus, ejus apud te patrocinia sentiamus.
$Per Dominum
_
@Sancti/01-25:Commemoratio4

[Commemoratio]
@Sancti/06-24:Octava

[Lectio Prima]
!1 Cor 15:9-10
v. Ego enim sum minimus Apostolorum, qui non sum dignus vocari Apostolus, quoniam persecutus sum Ecclesiam Dei. Gratia autem Dei sum id, quod sum, et gratia ejus in me vacua non fuit.

[Capitulum Tertia]
!2. Tim 4:7-8
v. Bonum certamen certavi, cursum consummavi, fidem servavi. In reliquo reposita est mihi corona justitiae, quam reddet mihi Dominus in illa die justus judex.
$Deo gratias

[Responsory Tertia]
R.br. In omnem terram * Exivit sonus eorum.
R. In omnem terram * Exivit sonus eorum.
V. Et in fines orbis terrae verba eorum.
R. Exivit sonus eorum.
&Gloria
R. In omnem terram * Exivit sonus eorum.
_
V. Constitues eos principes super omnem terram.
R. Memores erunt nominis tui Domine.

[Capitulum Sexta]
!2. Cor. 12:7-9
v. Ne magnitudo revelationum extollat me, datus est mihi stimulus carnis meae, angelus satanae, qui me colaphizet: propter quod ter Dominum rogavi, ut discederet a me: et dixit mihi: Sufficit tibi gratia mea.
$Deo gratias

[Responsory Sexta]
R.br. Constitues eos principes * Super omnem terram.
R. Constitues eos principes * Super omnem terram.
V. Memores erunt nominis tui Domine.
R. Super omnem terram.
&Gloria
R. Constitues eos principes * Super omnem terram.
_
V. Nimis honorati sunt amici tui Deus.
R. Nimis confortatus est principatus eorum.

[Capitulum Nona]
!1 Cor 15:9-10
v. Ego enim sum minimus Apostolorum, qui non sum dignus vocari Apostolus, quoniam persecutus sum Ecclesiam Dei. Gratia autem Dei sum id, quod sum, et gratia ejus in me vacua non fuit.
$Deo gratias

[Responsory Nona]
R.br. Nimis honorati sunt * Amici tui Deus.
R. Nimis honorati sunt * Amici tui Deus.
V. Nimis confortatus est principatus eorum.
R. Amici tui Deus.
&Gloria
R. Nimis honorati sunt * Amici tui Deus.
_
V. Annuntiaverunt opera Dei.
R. Et facta ejus intellexerunt.
