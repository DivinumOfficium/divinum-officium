[Rank]
Impressionis Stigmatum S. Francisci;;Duplex;;3;;vide C5

[Rank1960]
Impressionis Stigmatum S. Francisci;;Simplex;;1.1;;vide C5

[Rule]
vide C5;
9 lectiones

[Versum 1]
V. Signasti Domine servum tuum Franciscum.
R. Signis redemptionis nostrae.

[Hymnus Vespera]
{:H-Isteconfessor:}v. Iste confessor Domini colentes
Quem pie laudant populi per orbem:
Hac die laetus meruit beata
Vulnera Christi.
_
Qui pius, prudens, humilis, pudicus,
Sobriam duxit sine labe vitam,
Donec humanos animavit aurae
Spiritus artus.
_
Cujus ob praestans meritum frequenter,
Aegra quae passim jacuere membra,
Viribus morbi domitis, saluti
Restituuntur.
_
Noster hinc illi chorus obsequentem
Concinit laudem celebresque palmas;
Ut piis ejus precibus juvemur
Omne per aevum.
_
Sit salus illi, decus, atque virtus,
Qui super caeli solio coruscans,
Totius mundi seriem gubernat
Trinus et unus.
Amen.

[Oratio]
Domine Jesu Christe, qui frigescente mundo, ad inflammandum corda nostra tui amoris igne, in carne beatissimi Francisci, passionis tuae sacra stigmata renovasti: concede propitius; ut ejus meritis et precibus crucem jugiter feramus, et dignos fructus paenitentiae faciamus:
$Qui vivis

[Hymnus Matutinum]
@Sancti/09-17:Hymnus Vespera

[Lectio1]
De Epistola beati Pauli Apostoli ad Galatas.
!Gal 5:25-26; 6:1-6
25 Si Spiritu vivimus, Spiritu et ambulemus.
26 Non efficiamur inanis gloriae cupidi, invicem provocantes, invicem invidentes.
1 Fratres, etsi praeoccupatus fuerit homo in aliquo delicto, vos, qui spirituales estis, hujusmodi instruite in spiritu lenitatis, considerans teipsum, ne et tu tenteris.
2 Alter alterius onera portate, et sic adimplebitis legem Christi.
3 Nam si quis existimat se aliquid esse, cum nihil sit, ipse se seducit.
4 Opus autem suum probet unusquisque, et sic in semetipso tantum gloriam habebit, et non in altero.
5 Unusquisque enim onus suum portabit.
6 Communicet autem is qui catechizatur verbo, ei qui se catechizat, in omnibus bonis.

[Lectio2]
!Gal 6:7-13
7 Nolite errare: Deus non irridetur.
8 Quae enim seminaverit homo, haec et metet. Quoniam qui seminat in carne sua, de carne et metet corruptionem: qui autem seminat in spiritu, de spiritu metet vitam aeternam.
9 Bonum autem facientes, non deficiamus: tempore enim suo metemus non deficientes.
10 Ergo dum tempus habemus, operemur bonum ad omnes, maxime autem ad domesticos fidei.
11 Videte qualibus litteris scripsi vobis mea manu.
12 Quicumque enim volunt placere in carne, hi cogunt vos circumcidi, tantum ut crucis Christi persecutionem non patiantur.
13 Neque enim qui circumciduntur, legem custodiunt: sed volunt vos circumcidi, ut in carne vestra glorientur.

[Lectio3]
!Gal 6:14-18
14 Mihi autem absit gloriari, nisi in cruce Domini nostri Jesu Christi: per quem mihi mundus crucifixus est, et ego mundo.
15 In Christo enim Jesu neque circumcisio aliquid valet, neque praeputium, sed nova creatura.
16 Et quicumque hanc regulam secuti fuerint, pax super illos, et misericordia, et super Israël Dei.
17 De cetero, nemo mihi molestus sit: ego enim stigmata Domini Jesu in corpore meo porto.
18 Gratia Domini nostri Jesu Christi cum spiritu vestro, fratres. Amen.

[Lectio4]
Ex commentariis sancti Bonaventura episcopi
!Legenda S. Francisci cap 13
Fidelis revera famulus et minister Christi Franciscus, biennio antequam spiritum redderet caelo, cum in loco excelso seorsum, qui mons Alverniae dicitur, quadragenarium ad honorem Archangeli Michaelis jejunium inchoasset, supernae contemplationis dulcedine abundantius solito superfusus, ac caelestium desideriorum ardentiori flamma succensus, supernarum coepit immissionum cumulatius dona sentire. Dum igitur seraphicis desideriorum ardoribus sursum ageretur in Deum, et affectus compassiva teneritudine in eum transformaretur, cui ex caritate nimia crucifigi complacuit: quodam mane circa festum Exaltationis sanctae Crucis, in latere montis orans, vidit quasi species unius Seraphim sex alas tam fulgidas quam ignitas habentem de caelorum sublimitate descendere: qui volatu celerrimo ad aeris locum viro Dei propinquum perveniens, non solum alatus, sed et crucifixus apparuit: manus quidem et pedes habens extensos, et cruci affixos, alas vero sic miro modo hinc inde dispositas, ut duas supra caput erigeret, duas ad volandum extenderet, duabus vero reliquis totum corpus circumplectendo velaret. Hoc videns, vehementer obstupuit, mixtumque dolori gaudium mens ejus incurrit, dum et in gratioso ejus aspectu sibi tam mirabiliter quam familiariter apparentis excessivam quamdam concipiebat laetitiam, et dira conspecta crucis affixio ipsius animam compassivi doloris gladio pertransivit.

[Lectio5]
Intellexit quidem illo docente interius, qui et apparebat exterius: quod licet passionis infirmitas cum immortalitate spiritus Seraphici nullatenus conveniret, ideo tamen huiusmodi visio suis fuerat praesentata conspectibus; ut amicus ipse Christi praenosceret, se non per martyrium carnis, sed per incendium mentis totum in Christi Jesu crucifixi expressam similitudinem transformandum. Disparens itaque visio post arcanum ac familiare colloquium mentem ipsius seraphico interius inflammavit ardore; carnem vero Crucifixo conformi exterius insignivit effigie, tamquam si ad ignis liquefactivam virtutem praeambulam sigillativa quaedam esset impressio subsecuta. Statim namque in manibus et pedibus ejus apparere coeperunt signa clavorum, ipsorum capitibus in inferiori parte manuum et superiori pedum apparentibus, et eorum acuminibus exsistentibus ex adverso. Dextrum quoque latus quasi lancea transfixum rubra cicatrice obductum erat: quod saepe sanguinem sacrum effundens, tunicam et femoralia respergebat.

[Lectio6]
Postquam igitur novus homo Franciscus novo et stupendo miraculo claruit, cum singulari privilegio retroactis saeculis non concesso insignitus apparuit, sacris videlicet stigmatibus decoratus, descendit de monte secum ferens Crucifixi effigiem, non in tabulis lapideis vel ligneis manu figuratam artificis, sed in carneis membris descriptam digito Dei vivi: quoniam sacramentum regis Seraphicus vir abscondere bonum esse optime norat, secreti regalis conscius, signacula illa sacra pro viribus occultabat. Verum quia Dei est ad gloriam suam magna revelare, quae facit Dominus ipse, qui signacula illa secrete impresserat, miracula quaedam aperte per ipsa monstravit, ut illorum occulta et mira vis stigmatum, manifesta pateret claritate signorum. Porro rem admirabilem, ac tantopere testatam, atque in pontificiis diplomatibus praecipuis laudibus et favoribus exaltatam, Benedictus Papa undecimus anniversaria solemnitate celebrari voluit: quam postea Paulus quintus Pontifex Maximus, ut corda fidelium in Christi crucifixi accenderentur amorem, ad universam Ecclesiam propagavit.

[Lectio7]
@Commune/C2:Lectio73

[Lectio8]
@Commune/C2:Lectio83

[Responsory8]
R. Mihi autem absit gloriari, nisi in cruce Domini nostri Jesu Christi: 
* Per quem mihi mundus crucifixus est, et ego mundo.
V. Ego enim stigmata Domini Jesu in corpore meo porto.
R. Per quem mihi mundus crucifixus est, et ego mundo.
&Gloria
R. Per quem mihi mundus crucifixus est, et ego mundo.

[Lectio9]
@Commune/C2:Lectio93

[Lectio94]
Francíscus singulári privilégio retroáctis sæculis non concésso insignítus appáruit, cum sacris Stigmátibus decorátus descéndit de monte, secum ferens Crucifíxi effígiem, non in tábulis lapídeis vel lígneis manu figurátam artíficis, sed in cárneis membris descríptam dígito Dei vivi. Quóniam sacraméntum regis seráphicus vir abscóndere bonum esse óptime norat, secréti regális cónscius, signácula illa sacra pro víribus occultábat. Verum, quia Dei est ad glóriam suam magna reveláre quæ facit, Dóminus ipse, qui signácula illa secréte imprésserat, mirácula quædam apérte per ipsa monstrávit; ut illórum occúlta et mira vis Stígmatum manifésta patéret claritáte signórum. - Porro rem admirábilem ac tantópere testátam atque in pontifíciis diplomátibus præcípuis láudibus et favóribus exaltátam, Benedíctus Papa undécimus anniversária solemnitáte celebrári vóluit; quam póstea Paulus quintus Póntifex máximus, ut corda fidélium in Christi crucifíxi accenderéntur amórem, ad univérsam Ecclésiam propagávit.
&teDeum

[Hymnus Laudes]
{:H-Jesucoronacelsior:}v. Jesu, corona celsior,
Et veritas sublimior,
Qui confitenti servulo
Reddis perenne praemium:
_
Da supplicanti coetui,
Hujus rogatu, noxii
Remissionem criminis,
Rumpendo nexum vinculi.
_
Anni reverso tempore,
Dies refulsit lumine,
Quo Sanctus hic de corpore Christi
Recepit stigmata.
_
Hic vana terrae gaudia,
Et luculenta praedia,
Polluta sorde deputans,
Ovans tenet caelestia.
_
Te Christe Rex piissime,
Hic confitendo jugiter,
Calcavit artes daemonum,
Saevumque averni principem.
_
Virtute clarus, et fide,
Confessione sedulus,
Jejuna membra deferens,
Dapes supernas obtinet.
_
Proinde te piissime
Precamur omnes supplices:
Nobis ut hujus gratia
Poenas remittas debitas.
_
* Patri perennis gloria,
Natoque Patris Unico,
Sanctoque sit Paraclito,
Per omne semper saeculum,
Amen.
