[Rank]
S. Callisti Papae et Martyris;;Duplex;;3;;vide C2

[Rank1570]
S. Callisti Papae et Martyris;;Semiduplex;;2;;vide C2

[RankNewcal]
S. Callisti Papae et Martyris;;Duplex optional;;2;;vide C2

[Rule]
vide C2;
9 lectiones

[Oratio]
Deus, qui nos conspicis ex nostra infirmitate deficere: ad amorem tuum nos misericorditer per sanctorum tuorum exempla restaura.
$Per Dominum

[Lectio4]
Callistus Romanus praefuit Ecclesiae Antonino Heliogabalo imperatore. Constituit quatuor anni tempora, quibus jejunium ex apostolica traditione acceptum ab omnibus servaretur. Aedificavit basilicam sanctae Mariae trans Tiberim, et in via Appia vetus coemeterium ampliavit, in quo multi sancti Sacerdotes et Martyres sepulti sunt: unde ab eo Callisti coemeterium appellatur.

[Lectio5]
Ejusdem pietatis fuit, quod beati Calepodii Presbyteri et Martyris corpus jactatum in Tiberim conquiri diligenter curavit, et inventum honorifice sepelivit. Palmatium consulari, Simplicium senatoria dignitate illustres, Felicem et Blandam, qui deinde omnes martyrium subiere, cum baptismo lustrasset, missus est in carcerem, ubi Privatum militem, ulceribus plenum, admirabiliter sanitati restitutum, Christo adjunxit: pro quo idem, recens adhuc a fide suscepta, plumbatis usque ad mortem caesus occubuit.

[Lectio6]
Sedit Callistus annos quinque, mensem unum, dies duodecim. Ordinationibus quinque mense Decembri, creavit presbyteros sexdecim, diaconos quatuor, episcopos octo. Post longam famem crebrasque verberationes praeceps jactus in puteum, atque ita martyrio coronatus sub Alexandro imperatore, illatus est in coemeterium Calepodii, via Aurelia, tertio ab Urbe lapide, pridie Idus Octobris. Ejus postmodum corpus in basilicam sanctae Mariae trans Tiberim, ab ipso aedificatam, delatum, sub ara majori, maxima veneratione colitur.

[Lectio94]
Callístus, Románus, præfuit Ecclésiæ, Antoníno Heliogábalo imperatóre. Constítuit quátuor anni Témpora, quibus jejúnium, ex apostólica traditióne accéptum, ab ómnibus servarétur. Ædificávit basílicam sanctæ Maríæ trans Tíberim, et in via Appia vetus cœmetérium ampliávit, in quo multi sancti Sacerdótes et Mártyres sepúlti sunt; unde ab eo Callísti cœmetérium appellátur. Sedit annos quinque, mensem unum, dies duódecim. Post longam famem crebrásque verberatiónes præceps jactus in púteum, martyrio coronátus sub Alexándro imperatóre, et sepúltus est in cœmetério Calepódii, via Aurélia, tértio ab Urbe lápide, prídie Idus Octóbris. Ejus póstmodum corpus in basílicam sanctæ Maríæ trans Tíberim delátum, sub ara majóri, máxima veneratióne cólitur.
&teDeum

[Lectio7]
@Commune/C4:Lectio71

[Lectio8]
@Commune/C4:Lectio81

[Lectio9]
@Commune/C4:Lectio91
