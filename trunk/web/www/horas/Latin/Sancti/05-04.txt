[Rank]
S. Monicae Viduae;;Duplex;;3;;vide C7a

[Rank1570]
S. Monicae Viduae;;Simplex;;1.1;;vide C7a

[Rule]
vide C7a;
9 lectiones

[Oratio]
Deus moerentium consolator, et in te sperantium salus, qui beatae Monicae pias~
lacrimas in conversione filii sui Augustini misericorditer suscepisti: da nobis~
utriusque interventu peccata nostra deplorare, et gratiae tuae indulgentiam~
invenire.
$Per Dominum

[Invit]
Laudemus Deum nostrum, * In confessione beatae Monicae

[Lectio4]
Monica sancti Augustini dupliciter mater, quia eum et mundo et coelo peperit,~
marito mortuo, quem senectute confectum Jesu Christo conciliavit, castam et~
operibus misericordiae exercitam viduitatem agebat: in assiduis vero ad Deum~
orationibus pro filio qui in Manichaeormn sectam inciderat, lacrimas~
effundebat: quem etiam Mediolanum secuta est: ubi ipsum frequenter hortabatur,~
ut ad episcopum Ambrosium se conferret. Quod cum ille fecisset, ejus et publicis~
concionibus et privatis colloquiis catholicae fidei veritatem edoctus, ab~
eodem baptizatus est.

[Lectio5]
Mox in Africam redeuntes cum ad Ostia Tiberina constitissent, incidit in~
febrem. Quo in morbo cum eam quodam die anima defecisset, ut se collegit, Ubi,~
inquit, eram? Et astantes intuens, Ponite hic matrem vestram: tantum vos rogo,~
ut ad altare Domini memineritis mei. Nono autem die beata mulier animam Deo~
reddidit. Ejus corpus ibi in ecclesia sanctae Aureae sepultum est: quod postea~
Martino quinto Summo Pontifice Romam translatum, in ecclesia sancti Augustini~
honorifice conditum est.

[Lectio6]
!Ex libro 9. Conf. cap. 12.
Subdit vero Augustinus de matris morte disserens: Neque enim decere arbitrabamur~
funus illud questubus lacrimosis, gemitibusque celebrare, quia illa nec misere,~
nec omnino moriebatur: hoc et documentis morum ejus, et fide non ficta,~
rationibusque certis tenebamus. Atque inde paulatim reducebam in pristinum~
sensum ancillam tuam, conversationemque ejus piam in te et sanctam, in nos~
blandam atque morigeram, qua subito destitutus sum, et libuit flere de illa et~
pro illa; et si quis peccatum invenerit flevisse me matrem meam exigua parte~
horae, matrem oculis meis mortuam quae me multos annos fleverat, ut oculis suis
viverem, non irrideat: sed potius, si est grandi caritate, pro peccatis meis~
fleat ipse ad te Patrem omnium fratrum Christi tui.

[Lectio7]
Lectio sancti Evangelii secundum Lucam.
!Luc 7:11-16
In illo tempore: Ibat Jesus in civitatem, quae vocatur Naim: et ibant cum eo~
discipuli ejus, et turba copiosa. Et reliqua.
_
Homilia sancti Augustini Episcopi.
!Sermo 44. de Verbis Domini, circa init.
De juvene illo resuscitato gavisa est mater vidua: de hominibus in spiritu~
quotidie suscitatis gaudet mater Ecclesia. Ille quidem mortuus erat corpore:~
illi autem mente. Illius mors visibilis visibiliter plangebatur: illorum mors~
invisibilis nec quaerebatur, nec videbatur. Quaesivit ille, qui noverat mortuos.~
Ille solus noverat mortuos, qui poterat facere vivos. Nisi enim ad mortuos~
suscitandos venisset, Apostolus non diceret: Surge, qui dormis, et exsurge a~
mortuis, et illuminabit te Christus.

[Lectio8]
Tres autem mortuos invenimus a Domino resuscitatos visibiliter, millia~
invisibiliter. Quot autem mortuos visibiliter suscitaverit, quis novit? Non enim~
omnia, quae fecit, scripta sunt. Joannes hoc dixit: Multa alia fecit Jesus: quae~
si scripta essent, arbitror totum mundum non posse libros capere. Multi ergo~
sunt alii sine dubio suscitati, sed non tres frustra commemorati. Dominus enim~
noster Jesus Christus ea quae faciebat corporaliter, etiam spiritaliter
volebat intelligi. Neque enim tantum miracula propter miracula faciebat: sed ut~
illa, quae faciebat, mira essent videntibus, vera essent intelligentibus.

[Lectio9]
Quemadmodum qui videt litteras in codice optime scripto, et non novit legere,~
laudat quidem antiquarii manum, admirans apicum pulchritudinem: sed quid sibi
velint, quid indicent illi apices, nescit, et est oculis laudator, mente non~
cognitor. Alius autem et laudat artificium, et capit intellectum: ille utique,~
qui non solum videre quod commune est 6mnibus, potest, sed etiam legere; quod qui~
non didicit, non potest. Ita qui viderunt Christi miracula, et non intellexerunt~
quid sibi vellent, et quid intelligentibus quodammodo innuerent, mirati sunt~
tantum quia facta sunt: alii
vero et factam irati, et intellecta assecuti. Tales nos in schola Christi esse~
debemus.
&teDeum

[Lectio94]
Mónica, sancti Augustíni piíssima mater, uxórum et viduárum exémplar, fílium Manichæum Mediolánum secúta, postquam assíduis oratiónibus, lácrimis et jejúniis, ope Ambrósii epíscopi, eum Christo lucrifécit, cum ipso in Africam rédiens, ad Ostia Tiberína in febrim íncidit, et nono die placidíssime óbiit. De cujus morte mærens fílius dísserens subdit: Neque enim decére arbitrabámur funus illud quéstubus lacrimósis gemitibúsque celebráre, quia illa nec mísere, nec omníno moriebátur: hoc et documéntis morum ejus, et fide non ficta rationibúsque certis tenebámus. Atque inde paulátim reducébam in prístinum sensum ancíllam tuam, conversationémque ejus piam in te et sanctam, in nos blandam atque morígeram, qua súbito destitútus sum; et líbuit flere de illa et pro illa. Et si quis peccátum invénerit, flevísse me matrem óculis meis mórtuam, quæ me multos annos fléverat, ut óculis suis víverem, non irrídeat; sed pótius, si est grandi caritáte, pro peccátis meis fleat ipse ad te Patrem ómnium fratrum Christi tui. Ejus corpus, in ecclésia sanctæ Aureæ prius sepúltum, póstea, Martíno quinto summo Pontífice, Romam translátum, in ecclésia sancti Augustíni honorífice cónditum est.
&teDeum
