[Rank]
S. Hilarii Episcopi Confessoris Ecclesiae Doctoris;;Duplex;;3;;vide C4a

[RankNewcal]
S. Hilarii Episcopi Confessoris Ecclesiae Doctoris;;Duplex optional;;2;;vide C4a

[Name]
Hilari

[Rule]
vide C4a;mtv
9 lectiones

[Oratio]
Deus, qui populo tuo aeternae salutis beatum Hilarium ministrum tribuisti: praesta, quaesumus; ut, quem Doctorem vitae habuimus in terris, intercessorem habere mereamur in caelis.
$Per Dominum

[Commemoratio]
!Commemoratio S. Felicis Presbyteri et Mart.
@Commune/C2:Oratio proper
v. Oremus.
Concede, quaesumus, omnipotens Deus: ut ad meliorem vitam sanctorum tuorum exempla nos provocent: quatenus quorum solemnia agimus, etiam actus imitemur.
$Per Dominum

[Responsory1](sed non rubrica 1960)
@Tempora/Epi2-0:Responsory1

[Responsory2](sed non rubrica 1960)
@Tempora/Epi2-0:Responsory2

[Responsory3](sed non rubrica 1960)
@Tempora/Epi2-0:Responsory3

[Lectio4]
Hilarius in Aquitania nobili genere natus, doctrina et eloquentia excelluit. Qui primum in matrimonio quasi monachi vitam egit: deinde propter singulares virtutes Pictavorum episcopus creatur: quod munus episcopale sic gessit, ut a fidelibus summam laudem consequeretur. Quo tempore, cum terroribus, bonorum spoliatione, exsilio, et omni crudelitate Constantius imperator Catholicos vexaret, nisi ad Arianas partes transirent: Hilarius tamquam firmissimum murum se Arianis opponens, illorum furorem in se concitavit. Itaque multis petitus insidiis, tandem dolo Saturnini Arelatensis episcopi, de synodo Biterrensi in Phrygiam relegatus est: ubi et mortuum suscitavit, et libros duodecim scripsit de Trinitate contra Arianos.

[Lectio5]
Quadriennio post coacto concilio ad Seleuciam Isauriae urbem, Hilarius adesse compulsus est: ac deinde Constantinopolim profectus, ubi extremum fidei periculum animadvertit, tribus libellis publice datis, audientiam imperatoris poposcit, ut de fide cum adversariis coram disputaret. Verum cum Ursacius et Valens Ariani episcopi, quos Hilarius scriptis confutarat, praesentis eruditionem pertimescerent, Constantio persuaserunt, ut specie honoris eum in suum episcopatum restitueret. Tunc Hilarium e praelio haereticorum revertentem, ut inquit sanctus Hieronymus Galliarum ecclesia complexa est: quem ad episcopatum secutus est Martinus, qui postea Turonensi praefuit ecclesiae: tantumque illo doctore profecit, quantum ejus postea sanctitas declaravit.

[Lectio6]
Magna deinceps tranquillitate Pictavorum ecclesiam administravit: Galliamque universam adduxit, ut Arianorum impietatem condemnaret. Multos libros scripsit mira eruditione: quos omnes sanctus Hieronymus ad Laetam, sine ulla erroris suspicione legi posse testatur illis verbis: Hilarii libros inoffenso decurrat pede. Migravit in caelum Idibus Januarii, Valentiniano et Valente imperatoribus, anno post Christum natum trecentesimo sexagesimo nono. Eum a multis Patribus et conciliis insignem Ecclesiae Doctorem nuncupatum, atque uti talem in aliquot dioecesibus cultum, tandem instante synodo Burdigalensi, Pius nonus Pontifex Maximus, ex sacrorum Rituum Congregationis consulto, universalis Ecclesiae Doctorem declaravit et confirmavit, ac ipsius festo die Missam et Officium de Doctoribus ab omnibus recitari jussit.

[Lectio94]
Hilárius, in Aquitánia nóbili génere natus, doctrína et eloquéntia excélluit. Pictavórum epíscopus creátus, tale munus sic gessit, ut a fidélibus summam laudem consequerétur. Ob cathólicam fidem, quam strénue propugnávit, quadriénnio apud Phrygiam relegátus, inter ália mirácula, mórtuum suscitávit. Duódecim libros scripsit de Trinitáte contra Ariános, et Gálliam univérsam addúxit, ut Arianórum impietátem condemnáret. Multos libros scripsit mira eruditióne; quos omnes sanctus Hierónymus ad Lætam sine ulla erróris suspicióne legi posse testátur illis verbis: Hilárii libros inoffénso decúrrat pede. Migrávit in cælum Idibus Januárii, anno trecentésimo sexagésimo nono. Eum Pius nonus Póntifex máximus, instánte synodo Burdigalénsi, Doctórem universális Ecclésiæ declarávit et confirmávit.
&teDeum

[Lectio93]
!Commemoratio S. Felicis Presbyteri et Mart.
Felix Nolanus presbyter, cum in idola vehementius inveheretur, ab infidelibus varie vexatus, in carcerem conjicitur. Unde ab Angelo nocte eductus, quaerere jussus est Maximianum Nolae episcopum: qui cum senio confectus desperaret se ferre posse supplicia persequentium, se abdiderat in silvam. Quo cum Felix Deo duce pervenisset, sanctum episcopum humi jacentem pene mortuum videt: quem recreatum, ac sublatum in humeros, apud fidelem viduam reficiendum curavit. Sed cum is iterum idolorum cultores impietatis argueret, facto in ipsum impetu, fugiens in angusto duorum parietum intervallo se occultavit. Qui aditus cum repente aranearum telis pertextus visus esset, nemini recentis latebrae suspicionem reliquit. Inde igitur evadens Felix, in aedibus piae mulieris tres menses latuit. Cum vero Dei Ecclesia requiescere coepisset, Nolam rediens, multisque ibi vitae exemplis, et doctrinae praeceptis, miraculisque ad Christi fidem conversis, constanter etiam recusato ejus urbis episcopatu, obdormivit in Domino, sepultusque est prope Nolam in loco, quem in Pincis appellabant.
&teDeum
