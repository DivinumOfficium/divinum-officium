[Rank]
In Apparitione Beatae Mariae Virginis Immaculatae;;Duplex majus;;4;;ex C11

[RankNewcal]
In Apparitione Beatae Mariae Virginis Immaculatae;;Duplex optional;;2;;ex C11

[Rule]
ex C11;
9 lectiones
Psalmi Dominica
Antiphonas horas
Doxology=Nat

[Ant Vespera]
Candor est * lucis aeternae, et speculum sine macula.;;109
Mulier * amicta sole, et luna sub pedibus eius, et in capite eius corona stellarum duodecim.;;112
Tu gloria Jerusalem * tu laetitia Israël, tu honorificentia populi nostri.;;121
Benedicta es tu, * Virgo Maria, a Domino Deo excelso prae omnibus mulieribus super terram.;;126
Hodie nomen tuum * ita magnificavit Dominus, ut non recedit laus tua de ore hominum.;;147

[Capitulum Vespera]
!Song 2:13-14
v. Surge, amica mea, speciosa mea, et veni: columba mea, in foraminibus petræ, in caverna maceriæ, ostende mihi faciem tuam, sonet vox tua in auribus meis.
$Deo gratias

[Ant 1]
Ista est * columba mea, perfecta mea, immaculata mea.

[Oratio]
Deus, qui per immaculatam Virginis Conceptionem dignum Filio tuo habitaculum praeparasti: supplices a te quaesumus; ut, eiusdem Virginis Apparitionem celebrantes, salutem mentis et corporis consequamur.
$Per eumdem

[Invit]
Immaculatam Conceptionem Virginis Mariae celebremus: * Christum ejus Filium adoremus Dominum.

[Hymnus Matutinum]
v. Te dicimus praeconio,
Intacta Mater Numinis,
Nostris benigna laudibus
Tuam repende gratiam.
_
Sontes Adami posteri
Infecta proles gignimur;
Labis paternae nescia
Tu sola, Virgo, crederis.
_
Caput draconis invidi
Tu conteris vestigio,
Et sola gloriam refers
Intaminatae originis.
_
O gentis humanae decus
Qui tollis Hevae opprobrium,
Tu nos tuere supplices,
Tu nos labantes erige.
_
Serpentis antiqui potens
Astus retunde et impetus,
Ut caelitum perennibus
Per te fruamur gaudiis.
_
* Jesu, tibi sit gloria
Qui natus es de Virgine,
Cum Patre, et almo Spirtu
In sempiterna saecula.
Amen.

[Ant Matutinum]
Ave, gratia plena; * Dominus tecum.;;8
Benedicta tu inter mulieres * et benedictus fructus ventris tui.;;18
Ne timeas, Maria, * invenisti gratiam apud Dominum.;;23
V. Deus omnipotens praecinxit me virtute.
R. Et posuit immaculatam viam meam.
Fecit mihi magna * qui potens est, et sanctum nomen eius.;;44
Sanctificavit * tabernaculum suum Altissimus: Deus in medio eius, non commovebitur.;;45
Dominus possedit te * in initio viarum suarum, et in caritate perpetua dilexit te.;;86
V. Adjuvabit eam Deus vultu suo.
R. Deus in medio eius non commovebitur.
Manus Domini * confortavit te, et ideo eris benedicta in aeternum.;;95
Noli metuere, * non enim pro te, sed pro omnibus haec lex constituta est.;;96
Benedixit te Dominus * in virtute sua, quia per te ad nihilum redegit inimicos nostros.;;97
V. Diffusa est gratia in labiis tuis.
R. Propterea benedixit te Deus in aeternum.

[Lectio1]
De parabolis Salomonis
!Prov 8:12-17
12 Ego sapientia, habito in consilio, et eruditis intersum cogitationibus.
13 Timor Domini odit malum: arrogantiam, et superbiam, et viam pravam, et os bilingue, detestor.
14 Meum est consilium et aequitas; mea est prudentia, mea est fortitudo.
15 Per me reges regnant, et legum conditores justa decernunt;
16 per me principes imperant, et potentes decernunt justitiam.
17 Ego diligentes me diligo, et qui mane vigilant ad me, invenient me.

[Responsory1]
R. Sapientia quae attingit a fine usque ad finem fortiter, et disponit omnia suaviter, aedificabit sibi domum.
* Ecce tabernaculum Dei cum hominibus.
V. Vidi sanctam civitatem, Jerusalem novam, paratam sicut sponsam ornatam viri suo.
R. Ecce tabernaculum Dei cum hominibus.

[Lectio2]
!Prov 8:18-25
18 Mecum sunt divitiae et gloria, opes superbae et justitia.
19 Melior est enim fructus meus auro et lapide pretioso, et genimina mea argento electo.
20 In viis justitiae ambulo, in medio semitarum judicii:
21 ut ditem diligentes me, et thesauros eorum repleam.
22 Dominus possedit me in initio viarum suarum antequam quidquam faceret a principio.
23 Ab aeterno ordinata sum, et ex antiquis antequam terra fieret.
24 Nondum erant abyssi, et ego jam concepta eram: necdum fontes aquarum eruperant,
25 necdum montes gravi mole constiterant: ante colles ego parturiebar.

[Responsory2]
R. Quasi arcus refulgens inter nebulas, et quasi flos rosarum in diebus vernis, et quasi lilia in transitu aquae.
* Sic fulget Virgo immaculata.
V. Arcum meum ponam in nubibus, et erit signum foederis mei vobiscum.
R. Sic fulget Virgo immaculata.

[Lectio3]
!Prov 8:34-36; 9:1-5
34 Beatus homo qui audit me, et qui vigilat ad fores meas quotidie, et observat ad postes ostii mei.
35 Qui me invenerit, inveniet vitam, et hauriet salutem a Domino.
36 Qui autem in me peccaverit, laedet animam suam; omnes qui me oderunt diligunt mortem.
1 Sapientia aedificavit sibi domum: excidit columnas septem.
2 Immolavit victimas suas, miscuit vinum, et proposuit mensam suam.
3 Misit ancillas suas ut vocarent ad arcem et ad mœnia civitatis.
4 Si quis est parvulus, veniat ad me. Et insipientibus locuta est:
5 Venite, comedite panem meum, et bibite vinum quod miscui vobis.

[Responsory3]
R. Surge amica mea, speciosa mea et veni columba mea.
* Ostende mihi faciem tuam, sonet vox tua in auribus meis.
V. Vox turturis audita est in terra nostra.
R. Ostende mihi faciem tuam, sonet vox tua in auribus meis.
&Gloria
R. Ostende mihi faciem tuam, sonet vox tua in auribus meis.

[Lectio4]
Anno quarto a dogmatica definitione de Immaculata beatae Virginis conceptu, ad gavi fluminis oram prope oppidum Lourdes dioecesis Tarbiensis in Gallia, ipsa Virgo in rupis sinu super specum Massabielle puellae cuidam, vernacula lingua Bernadette nuncupatae, pauperrimae quidem sed ingenuae ac piae, pluries se conspiciendam obtulit. Immaculata Virgo juvenili ac benigno videbatur, aspectu, nivea veste niveoque pallio contecta, ac zona caerula succinta: nudos pedes aurea rosa ornabat. Primo apparitionis die, qui fuit undecimus Februarii anno millesimo octingentesimo quinquagesimo octavo, puellam signum crucis rite pieque faciendum edocuit, atque ad sacri rosarii recitationem, exemplo suo, coronam quae prius ex brachio demissa pendebat, manu advolvens, excitabit: quod in ceteris etiam apparitionibus die, puella in simplicitate cordis sui, diabolicam fraudem timens. lustralem aquam in Virginem effudit: sed beata Virgo leniter arridens, benigniorem illi vultum ostendit. Cum vero tertio apparuisset puellam ad specum per quindecim dies invitavit. Exinde eam saepius est allocuta, ac pro peccatoribus orare, terram deosculari, poenitentiamque agere est hortata: deinde imperavit , ut sacerdotibus ediceret, aedificandum ibi esse sacellum, solemnisque supplicationis more illo accendendum. Mandavit insuper, ut in fonte, quae sub arena adhuc laetebat, sed mox erat erupturus, aquam biberet, eaque se abstergeret. Denique die festo Annuntiationis, praecontati enixa puellae, illius nomen cuius aspectu toties dignata fuerat, Virgo admonitis pectori manibus elatisque in caelum oculis, responsit: Immaculata Conceptio, ego sum.

[Responsory4]
R. Quae es ista,quae progreditur quasi aurora consurgens.
* Pulchra ut luna, electa ut sol.
V. Ipsa est columba mea, perfecta mea, immaculata mea.
R. Pulchra ut luna, electa ut sol.

[Lectio5]
Percrebrescente fama beneficiorum, quae in sacro specu recepisse fideles dicebantur, augebatur in dies hominum concursus, quos loci religio ad specum advocabat. Itaque prodigiorum fama puellaeque candore motus Tarbiensis episcopus, quarto ab enarratis anno, post juridicam factórum inquisitiónem, supernaturales esse apparitionis notas sua sententia probavit, cultumque Virginis immaculatae in eódem specu permisit. Mox aedificatum sacellum: ex illa die paene innumerae fidelium turbae, voti ac supplicationis causa, ex Gallia, Belgio, Italia, Hispania ceterisque Europae provinciis necnon ex longinquis Américae regiónibus quovis anno illuc advéniunt, noménque Immaculatae de Lourdes ubique terrárum inclaréscit. Fontis aqua, in cunctas orbis partes deláta, aegris sanitátem restituit. Orbis vero catholicus tantorum memor benefactorum, aedes sacras mirábili opere ibi exstruxit. Vexilla innumera, acceptorum beneficiorum veluti monumenta, illuc a civitatibus ac gentibus missa, aedem Virginis miro ornatu decorant. In hac sua veluti sede immaculata Virgo jugiter colitur: interdiu quidem precibus, religioso cantu solemnibusque aliis caeremoniis; noctu vero sacris illis supplicationibus, quibus infinite propemodum peregrinantium turbae cereis facibusque accensis procedunt et laudes beatae Virginis concinunt.

[Responsory5]
R. Erit in novissimis diebus mons praeparatus Virgini Mariae in vertice montium, et elevabitur super caelos, et ibunt populi multi et dicent:
* Venite et ascendámus ad montem.
V. Sicut laetantium omnium habitatio est in te.
R. Venite et ascendámus ad montem.

[Lectio6]
Peregrinationes huiusmodi fidem, frigescente saeculo, excitasse animum ad christianam legem profitendam addidisse, cultumque Virginis Immaculatae mirum in modum auxisse, omnibus compertum est. In qua mirabili fidei professione christianus populus sacerdotes veluti duces habet, qui illuc suas plebes adducunt. Ipsi etiam Sacrorum antistites sanctum locum frequenter adeunt, peregrinationibus praesunt, solemnioribusque festis intersunt. Nec adeo rarum est ipsos Romanae Ecclesiae purpuratos patres humili peregrinorum more accedentes conspicere. Ipsi quoque Romani Pontifices pro sua erga Immaculatam de Lourdes pietate, sacram aedem donis nobilissimis cumularunt. Pius nonus sacris indulgentiis, archiconfraternitatis privilegio ac minoris Basilicae titulo ipsam insignivit; ac Deiparae imaginem ibidem cultam , solemni ritu per legatum suum apostolicum in Gallia, diademate distinctam voluit. Leo vero decimus tertius innumera etiam contulit beneficia, indulgentias ac modum jubilaei vigesimo quinto apparitionis anno vertente concessit, peregrinationes sua auctoritate verboque provexit, ac solemnem Ecclesiae sub titulo Rosarii dedicationem suo nomine peragi curavit. Quorum beneficiorum amplitudinem cumulavit, cum, plurium episcoporum rogatu, solemne festum sub titulo Apparitionis beatae Mariae Virginis immaculatae, proprio officio et propria Missa celebrandum benigne concessit. Tandem Pius decimus Pontifex Maximus pro sua erga Deiparam pietate, ac plurimorum votis annuens Sacrorum antistitum, idem festum ac Ecclesiam universam extendit.

[Responsory6]
R. Prevenisti eam, Domine in benedictionibus dulcedinis, posuisti in capite eius
* Coronam de lapide pretioso.
V. Magna est gloria eius in salutaru tuo. gloriam et magnum decorem impones super eam.
R. Coronam de lapide pretioso.
&Gloria
R. Coronam de lapide pretioso.

[Lectio94]
Anno quarto a dogmática definitióne de immaculáto beátæ Vírginis Concéptu, ad Gavi flúminis oram prope óppidum Lourdes diœcésis Tarbiénsis in Gállia, cum puélla quædam, nómine Bernadétte, in rupis sinu plúries se immaculátam Dei Genitrícem conspexísse asséreret, tot et tanta mirabília facta sunt, ut dígitum Dei ibi esse prudens quisque et pius Christifidélis fácile intellígeret. Quæ inter illud est célebre quod ægri hauriéntes aquam e fonte in specu tunc primo mirabíliter scaténte, sæpe sæpius sanitátem recípiant. Percrebrescénte ítaque fama beneficiórum quæ in sacro specu recepísse fidéles dicebántur, et aucto in dies hóminum concúrsu, Tarbiénsis epíscopus, post jurídicam factórum inquisitiónem, cultum ejúsdem Vírginis immaculátæ in eódem specu permísit. Mox ædificáto templo, innúmeræ fidélium turbæ quovis anno illuc advéniunt, noménque Deíparæ immaculátæ ubíque terrárum in dies inclaréscit; eo magis, quod síngulis annis, duránte processióne sanctíssimi Sacraménti, infírmis úndique eo delátis, nonnúlli, sanatiónem a Dómino per intercessiónem immaculátæ Matris peténtes, íllico convaléscunt. Quibus jure commótus summus Póntifex Pius décimus, festum, a Leóne décimo tértio alíquibus locis concéssum ad univérsam exténdit Ecclésiam.
&teDeum

[Lectio7]
@Sancti/12-10:Lectio7

[Responsory7]
R. Tu ergo invoca Dominum, loquere Regi pro nobis.
* Et libera nos de morte.
V. Omnes sitientes, venite ad aquas, et haurietis salutem a Domino.
R. Et libera nos de morte.

[Lectio8]
@Sancti/12-10:Lectio8

[Responsory8]
R. Plantavit Dominus Deus Paradisum voluptatis, produxitque lignum vitae in medio eius
* Et fluvius egrediebatur de loco voluptatis.
V. Emissiones tuae paradisus, Virgo Maria
R. Et fluvius egrediebatur de loco voluptatis.
&Gloria
R. Et fluvius egrediebatur de loco voluptatis.

[Lectio9]
@Sancti/12-10:Lectio9

[Ant Laudes]
Candor est * lucis aeternae, et speculum sine macula.
Mulier * amicta sole, et luna sub pedibus eius, et in capite eius corona stellarum duodecim.
Tu gloria Jerusalem, * tu laetitia Israël, tu honorificentia populi nostri.
Benedicta es tu, * Virgo Maria, a Domino Deo excelso prae omnibus mulieribus super terram.
Hodie nomen tuum * ita magnificavit Dominus, ut non recedit laus tua de ore hominum.

[Capitulum Laudes]
!Song 2:13-14
v. Surge, amica mea, speciosa mea, et veni: columba mea, in foraminibus petræ, in caverna maceriæ, ostende mihi faciem tuam, sonet vox tua in auribus meis.
$Deo gratias

[Hymnus Laudes]
v. Aurora soli praevia
Felix salutis nuntia,
In noctis umbra plebs tua
Te, Virgo, supplex invocat.
_
Torrens nefastis fluctibus
Cunctos trahens voragine,
Leni residit aequore
Cum transit Arca foederis.
_
Dum torret arescens humus,
Tu rore sola spargeris;
Tellure circum rorida,
Intacta sola permanes.
_
Fatale virus evomens
Attollit anguis verticem;
At tu draconis turgidum
Invicta conteris caput.
_
Mater benigna, respice
Fletus precesque supplicum,
Et dimicantes tartari
Victrix tuere ab hostibus.
_
Jesu, tibi sit gloria,
Qui natus es de Virgine,
Cum Patre, et almo Spiritu,
In sempiterna saecula.
Amen.

[Ant 2]
Praeclara salutis aurora * ex te, Virgo Maria, exivit sol iustitiae, qui visitavit nos oriens ex alto.

[Lectio Prima]
!Sir 24:25-26
v. In me gratia omnis viae et veritatis: in me omnis spes vitæ et virtutis. Transite ad me, omnes qui concupiscitis me, et a generationibus meis implemini.

[Capitulum Tertia]
!Song 2:13-14
v. Surge, amica mea, speciosa mea, et veni: columba mea, in foraminibus petræ, in caverna maceriæ, ostende mihi faciem tuam, sonet vox tua in auribus meis.
$Deo gratias

[Responsory Tertia]
R.br. Quae est ista, quae ascendit de deserto * Deliciis affluens.
R. Quae est ista, quae ascendit de deserto * Deliciis affluens.
V. Innixa super dilectum suum.
R. Deliciis affluens.
&Gloria
R. Quae est ista, quae ascendit de deserto * Deliciis affluens.
_
V. Viderunt eam filiae Sion.
R. Et beatissimam praedicaverunt.

[Capitulum Sexta]
!Prov 8:18-19
v. Mecum sunt divitiæ et gloria, opes superbæ et justitia. Melior est enim fructus meus auro et lapide pretioso.
$Deo gratias

[Responsory Sexta]
R.br. Ego Mater * Pulchrae dilectionis.
R. Ego Mater * Pulchrae dilectionis.
V. Et timoris et agnitionis et sanctae spei.
R. Pulchrae dilectionis.
&Gloria
R. Ego Mater * Pulchrae dilectionis.
_
V. In me omnis gratia viae et veritatis.
R. In me omnis spes vitae et virtutis.

[Capitulum Nona]
!Sir 24:25-26
v. In me gratia omnis viae et veritatis: in me omnis spes vitæ et virtutis. Transite ad me, omnes qui concupiscitis me, et a generationibus meis implemini.
$Deo gratias

[Responsory Nona]
R.br. Qui me invenerit * Inveniet vitam.
R. Qui me invenerit * Inveniet vitam.
V. Et hauriet salutem a Domino.
R. Inveniet vitam.
&Gloria
R. Qui me invenerit * Inveniet vitam.
_
V. Transite ad me omnis quo concupiscitis me.
R. Et generationibus meis implemini.

[Hymnus Vespera 3]
v. Omnis expertem maculae Mariam
Edocet summus fidei magister;
Virginis gaudens celebrat fidelis
Terra triumphum.
_
Ipsa se praebens humili puellae
Virgo spectandam, recreat paventem,
Seque conceptam sine labe sancto
Praedicat ore.
_
O specus felix, decorate divae
Matris aspectu! veneranda rupes,
Unde vitales scatuere pleno
Gurgite lymphae.
_
Huc catervatim pia turba nostris,
Huc ab externis peregrina terris
Affluit supplex, et opem potentis
Virginis orat.
_
Excipit Mater lacrimas precantum,
Donat optatam miseris salutem;
Compos hinc voti patrias ad oras
Turba revertit.
_
Supplicum, Virgo, miserata casus,
Semper o nostros refove labores,
Impetrans maestis bona sempiternae
Gaudia vitae.
_
Sit decus Patri, genitaeque Proli,
Et tibi compar utriusque virtus
Spiritus semper, Deus unus, omni
Temporis aevo.
Amen.

[Ant 3]
Hodie gloriosa caeli Regina * in terris apparuit: hodie populo suo verba salutis et pignora pacis attulit: hodie angelorum et fidelium chori immaculatam Conceptionem celebrantes gaudio exsultant. Alleluia.
