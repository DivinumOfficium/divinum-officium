[Rank]
Inventione Sanctae Crucis;;Duplex II classis;;5.2;;

[Rule]
proprium
9 lectiones
Psalmi Dominica
Antiphonas horas
Psalm5 Vespera=116

[Ant Vespera]
@:Ant Laudes

[Capitulum Vespera]
!Phil 2:5-7
v. Fratres: Hoc enim sentite in vobis quod et in Christo Iesu qui cum in forma Dei esset non rapinam arbitratus est esse se aequalem Deo sed semetipsum exinanivit formam servi accipiens in similitudinem hominum factus et habitu inventus ut homo
$Deo gratias.

[Hymnus Vespera]
@Psalterium/Major Special:Hymnus Quad5 Vespera

[Versum 1]
V. Hoc signum Crucis erit in caelo. (Alleluia.)
R. Cum Dominus ad judicandum venerit. (Alleluia.)

[Ant 1]
O Crux * splendidior cunctis astris, mundo celebris, hominibus multum amabilis, sanctior universis: quae sola fuisti digna portare talentum mundi: dulce lignum, dulces clavos, dulcia ferens pondera: salva praesentem catervam in tuis hodie laudibus congregatam. (Alleluia, alleluia.)

[Oratio]
Deus, qui in praeclara salutiferae Crucis Inventione passionis tuae miracula suscitasti: concede: ut vitalis ligni pretio, aeternae vitae suffragia consequamur:
$Qui vivis

[Invit]
Christum Regem crucifixum, * Venite adoremus. (Alleluia.)

[Hymnus Matutinum]
@Psalterium/Matutinum Special:Hymnus Quad5

[Ant Matutinum]
Inventae Crucis * festa recolimus, cujus praeconium universum per orbem micanti lumine fulget, alleluia;;1
;;2
;;3
V. Hoc signum Crucis erit in caelo, alleluia.
R. Cum Dominus ad judicandum venerit, alleluia.
Felix ille triumphus * fit salus aegris, vitae lignum, mortis remedium, alleluia;;4
;;5
;;8
V. Adoramus te Christe, et benedicimus tibi, alleluia.
R. Quia per Crucem tuam redemisti mundum, alleluia.
Adoramus te Christe, * et benedicimus tibi, quia per Crucem tuam redemisti mundum, alleluia;;95
;;96
;;97
V. Omnis terra adoret te, et psallat tibi, alleluia.
R. Psalmum dicat nomini tuo Domine, alleluia.

[Lectio1]
De Epistola beati Pauli Apostoli ad Galatas
!Gal 3:10-14
10 Quicumque ex operibus legis sunt, sub maledicto sunt. Scriptum est enim: Maledictus omnis qui non permanserit in omnibus quae scripta sunt in libro legis ut faciat ea.
11 Quoniam autem in lege nemo justificatur apud Deum, manifestum est: quia justus ex fide vivit.
12 Lex autem non est ex fide, sed: Qui fecerit ea, vivet in illis.
13 Christus nos redemit de maledicto legis, factus pro nobis maledictum: quia scriptum est: Maledictus omnis qui pendet in ligno:
14 ut in Gentibus benedictio Abrahae fieret in Christo Jesu, ut pollicitationem Spiritus accipiamus per fidem.

[Responsory1]
R. Gloriosum diem sacra veneratur Ecclesia, dum triumphale reseratur lignum:
* In quo Redemptor noster mortis vincula rumpens, callidum aspidem superavit. (Alleluia, alleluia, alleluia.)
V. In ligno pendens nostrae salutis semitam Verbum Patris invenit.
R. In quo Redemptor noster mortis vincula rumpens, callidum aspidem superavit. (Alleluia, alleluia, alleluia.)

[Lectio2]
De Epistola ad Philippenses
!Phil 2:5-11
5 Hoc enim sentite in vobis, quod et in Christo Jesu:
6 qui cum in forma Dei esset, non rapinam arbitratus est esse se aequalem Deo:
7 sed semetipsum exinanivit, formam servi accipiens, in similitudinem hominum factus, et habitu inventus ut homo.
8 Humiliavit semetipsum factus obediens usque ad mortem, mortem autem crucis.
9 Propter quod et Deus exaltavit illum, et donavit illi nomen, quod est super omne nomen:
10 ut in nomine Jesu omne genu flectatur caelestium, terrestrium et infernorum,
11 et omnis lingua confiteatur, quia Dominus Jesus Christus in gloria est Dei Patris.

[Responsory2]
R. Crux fidelis, inter omnes arbor una nobilis: nulla silva talem profert, fronde, flore, germine:
* Dulce lignum, dulces clavos, dulce pondus sustinuit. (Alleluia.)
V. Super omnia ligna cedrorum tu sola excelsior.
R. Dulce lignum, dulces clavos, dulce pondus sustinuit. (Alleluia.)

[Lectio3]
De Epistola ad Colossenses.
!Col 2:9-15
9 In Christo inhabitat omnis plenitudo divinitatis corporaliter:
10 et estis in illo repleti, qui est caput omnis principatus et potestatis:
11 in quo et circumcisi estis circumcisione non manu facta in exspoliatione corporis carnis, sed in circumcisione Christi:
12 consepulti ei in baptismo, in quo et resurrexistis per fidem operationis Dei, qui suscitavit illum a mortuis.
13 Et vos cum mortui essetis in delictis, et praeputio carnis vestrae, convivificavit cum illo, donans vobis omnia delicta:
14 delens quod adversus nos erat chirographum decreti, quod erat contrarium nobis, et ipsum tulit de medio, affigens illud cruci:
15 et exspolians principatus, et potestates traduxit confidenter, palam triumphans illos in semetipso.

[Responsory3]
R. Haec est arbor dignissima, in paradisi medio situata,
* In qua salutis auctor propria morte mortem omnium superavit. (Alleluia, alleluia.)
V. Crux praecellenti decore fulgida, quam Helena Constantini mater concupiscenti animo requisivit.
R. In qua salutis auctor propria morte mortem omnium superavit. (Alleluia, alleluia.)
&Gloria
R. In qua salutis auctor propria morte mortem omnium superavit. (Alleluia, alleluia.)

[Lectio4]
Post insignem victoriam, quam Constantinus imperator, divinitus accepto signo Dominicae Crucis, ex Maxentio reportavit, Helena Constantini mater in somnis admonita, conquirendae Crucis studio Jerosolymam venit: ubi marmoream Veneris statuam in Crucis loco a Gentibus collocatam ad tollendam Christi Domini passionis memoriam, post centum circiter octoginta annos evertendam curavit. Quod item fecit ad praesepe Salvatoris, et in loco resurrectionis, inde Adonidis, hinc Jovis sublato simulacro.

[Responsory4]
R. Nos autem gloriari oportet in Cruce Domini nostri Jesu Christi, in quo est salus, vita, et resurrectio nostra:
* Per quem salvati et liberati sumus. (Alleluia.)
V. Tuam Crucem adoramus Domine, et recolimus tuam gloriosam passionem.
R. Per quem salvati et liberati sumus. (Alleluia.)

[Lectio5]
Itaque loco Crucis purgato, alte defossae tres cruces erutae sunt, repertusque seorsum ab illis Crucis Dominicae titulus: qui cum ex tribus cui affixus fuisset, non appareret, eam dubitationem sustulit miraculum. Nam Macarius Jerosolymorum episcopus, factis Deo precibus, singulas cruces cuidam feminae gravi morbo laboranti admovit: cui cum reliquae nihil profuissent, adhibita tertia Crux statim eam sanavit.

[Responsory5]
R. Dum sacrum pignus caelitus revelatur, Christi fides roboratur:
* Adsunt prodigia divina in virga Moysi primitus figurata. (Alleluia, alleluia.)
V. Ad Crucis contactum resurgunt mortui, et Dei magnalia reserantur.
R. Adsunt prodigia divina in virga Moysi primitus figurata. (Alleluia, alleluia.)

[Lectio6]
Helena, salutari Cruce inventa, magnificentissimam ibi exstruxit ecclesiam, in qua partem Crucis reliquit thecis argenteis inclusam, partem Constantino filio detulit: quae Romae reposita fuit in ecclesia sanctae Crucis in Jerusalem, aedificata in aedibus Sessorianis. Clavos etiam attulit filio, quibus sanctissimum Jesu Christi corpus fixum fuerat. Quo ex tempore Constantinus legem sancivit, ne crux ad supplicium cuiquam adhiberetur. Ita res quae antea hominibus probro ac ludibrio fuerat, venerationi et gloriae esse coepit.

[Responsory6]
R. Hoc signum Crucis erit in caelo, cum Dominus ad judicandum venerit:
* Tunc manifesta erunt abscondita cordis nostri. (Alleluia, alleluia.)
V. Cum sederit Filius hominis in sede majestatis suae et coeperit judicare saeculum per ignem.
R. Tunc manifesta erunt abscondita cordis nostri. (Alleluia, alleluia.)
&Gloria
R. Tunc manifesta erunt abscondita cordis nostri. (Alleluia, alleluia.)

[Lectio7]
Lectio sancti Evangelii secundum Joannem.
!John 3:1-15
In illo tempore: Erat homo ex pharisaeis, Nicodemus nomine, princeps Judaeorum. Hic venit ad Jesum nocte, et dixit ei: Rabbi, scimus quia a Deo venisti magister. Et reliqua.
_
Homilia sancti Augustini Episcopi.
!Tract. 11. in Ioann, post init.
Nicodemus ex his erat, qui crediderant in nomine Jesu, videntes signa et prodigia quae faciebat. Superius enim hoc dixit: Cum autem esset Jerosolymis in Pascha in die festo, multi crediderunt in nomine ejus. Quare crediderunt in nomine ejus? Sequitur, et dicit: Videntes signa ejus, quae faciebat Et de Nicodemo quid dicit? Erat princeps Judaeorum, nomine Nicodemus. Hic venit ad eum nocte, et ait illi: Rabbi, scimus quia a Deo venisti magister. Et iste ergo crediderat in nomine ejus. Et ipse unde crediderat? Sequitur: Nemo enim potest haec signa facere, quae tu facis, nisi fuerit Deus cum eo.

[Responsory7]
R. Dulce lignum, dulces clavos, dulce pondus sustinuit:
* Quae sola digna fuit portare pretium hujus saeculi. (Alleluia.)
V. Hoc signum Crucis erit in caelo cum Dominus ad judicandum venerit.
R. Quae sola digna fuit portare pretium hujus saeculi. (Alleluia.)

[Lectio8]
Si ergo Nicodemus de illis multis erat, qui crediderant in nomine ejus, jam in isto Nicodemo attendamus, quare Jesus non se credebat eis. Respondit Jesus, et dixit ei: Amen, amen dico tibi, nisi quis renatus fuerit denuo, non potest videre regnum Dei. Ipsis ergo se credit Jesus, qui nati fuerint denuo. Ecce illi crediderant in eum, et Jesus non se credebat eis. Tales sunt omnes catechumeni: ipsi jam credunt in nomine Christi, sed Jesus non se credit eis. Intendat et intelligat caritas vestra. Si dixerimus catechumeno: Credis in Christum? respondet, Credo, et signat se Cruce Christi: portat in fronte, et non erubescit de Cruce Domini sui. Ecce credit in nomine ejus. Interrogemus eum: Manducas carnem Filii hominis, et bibis sanguinem Filii hominis? nescit quid dicimus, quia Jesus non se credidit ei.

[Responsory8]
R. Sicut Moyses exaltavit serpentem in deserto, ita exaltari oportet Filium hominis:
* Ut omnis qui credit in ipsum, non pereat, sed habeat vitam aeternam. (Alleluia.)
V. Non misit Deus Filium suum in mundum ut judicet mundum, sed ut salvetur mundus per ipsum.
R. Ut omnis qui credit in ipsum, non pereat, sed habeat vitam aeternam. (Alleluia.)
&Gloria
R. Ut omnis qui credit in ipsum, non pereat, sed habeat vitam aeternam. (Alleluia.)

[Lectio93]
!Commemoratio SS Alexandri I Papa, Eventino et Teoduli Martyrum
Alexander Romanus, Hadriano imperatore regens Ecclesiam, magnam partem Romanae nobilitatis ad Christum convertit. Is constituit, ut tantummodo panis et vinum in mysterio offerretur: vinum autem aqua misceri jussit, propter sanguinem et aquam, quae ex Jesu Christi latere profluxerunt: et in Canone Missae addidit: Qui pridie quam pateretur. Idem decrevit, ut aqua benedicta sale admixto, perpetuo in ecclesia asservaretur, et in cubiculis adhiberetur ad fugandos daemones. Sedit annos decem, menses quinque, et dies viginti, vitae sanctitate et salutaribus institutis illustris. Martyrio coronatus est una cum Eventio et Theodulo presbyteris, sepultusque est via Nomentana, tertio ab Urbe lapide, eodem in loco ubi securi percussus fuerat; creatis diverso tempore mense Decembri presbyteris sex, diaconis duobus, et episcopis per diversa loca quinque. Eorum corpora postea in Urbem translata, in ecclesia sanctae Sabinae condita sunt. In eumdem diem incidit beata mors sancti Juvenalis Narniensis episcopi: qui cum plurimos in ea urbe sanctitate et doctrina Christo peperisset, clarus miraculis in pace quievit, ibique honorifice sepultus est.
&teDeum

[Ant Laudes]
O magnum pietatis opus: * mors mortua tunc est, in ligno quando mortua vita fuit.
Salva nos * Christe Salvator per virtutem Crucis: qui salvasti Petrum in mari, miserere nobis.
Ecce Crucem Domini, * fugite partes adversae, vicit leo de tribu Juda, radix David.
Nos autem gloriari * oportet in Cruce Domini nostri Jesu Christi.
Per signum Crucis * de inimicis nostris libera nos Deus noster.

[Capitulum Laudes]
!Phil 2:5-7.
v. Fratres: Hoc enim sentite in vobis, quod et in Christo Jesu: qui cum in forma Dei esset, non rapinam arbitratus est esse se aequalem Deo: sed semetipsum exinanivit, formam servi accipiens, in similitudinem hominum factus, et habitu inventus ut homo.
$Deo gratias

[Hymnus Laudes]
@Psalterium/Major Special:Hymnus Quad5 Laudes

[Versum 2]
V. Adoramus te Christe, et benedicimus tibi. (Alleluia.)
R. Quia per Crucem tuam redemisti mundum. (Alleluia.)

[Ant 2]
Super omnia * ligna cedrorum tu sola excelsior. in qua vita mundi pependit, in qua Christus triumphavit, et mors mortem superavit in aeternum. (Alleluia.)

[Commemoratio 2]
!Commemoratio Ss. Martyrum.
Ant. Filiae Jerusalem, venite, et videte Martyres cum coronis, quibus coronavit eos Dominus in die solemnitatis et laetitiae. (Alleluia, alleluia.)
_
V. Pretiosa in conspectu Domini. (Alleluia.)
R. Mors Sanctorum ejus. (Alleluia.)
_
$Oremus.
Praesta quaesumus omnipotens Deus: ut qui sanctorum tuorum Alexandri, Eventii, Theoduli, atque Juvenalis natalitia colimus, a cunctis malis imminentibus, eorum intercessionibus liberemur.
$Per Dominum.

[Lectio Prima]
!Phil 2:8-9
v. Humiliavit semetipsum factus obediens usque ad mortem, mortem autem Crucis. Propter quod et Deus exaltavit illum, et donavit illi nomen, quod est super omne nomen.

[Capitulum Tertia]
!Phil 2:5-7.
v. Fratres: Hoc enim sentite in vobis, quod et in Christo Jesu: qui cum in forma Dei esset, non rapinam arbitratus est esse se aequalem Deo: sed semetipsum exinanivit, formam servi accipiens, in similitudinem hominum factus, et habitu inventus ut homo.
$Deo gratias

[Responsory Tertia]
R.br. Hoc signum Crucis erit in caelo, * Alleluia, alleluia.
R. Hoc signum Crucis erit in caelo, * Alleluia, alleluia.
V. Cum Dominus ad judicandum venerit.
R. Alleluia, alleluia.
&Gloria
R. Hoc signum Crucis erit in caelo, * Alleluia, alleluia.
_
V. Adoramus te Christe, et benedicimus tibi, alleluia.
R. Quia per Crucem tuam redemisti mundum, alleluia.

[Capitulum Sexta]
!Gal 6:14
v. Mihi autem absit gloriari, nisi in Cruce Domini nostri Jesu Christi: per quem mihi mundus crucifixus est, et ego mundo.
$Deo gratias

[Responsory Sexta]
R.br. Adoramus te Christe, et benedicimus tibi: * Alleluia, alleluia.
R. Adoramus te Christe, et benedicimus tibi: * Alleluia, alleluia.
V. Quia per Crucem tuam redemisti mundum.
R. Alleluia, alleluia
&Gloria
R. Adoramus te Christe, et benedicimus tibi: * Alleluia, alleluia.
_
V. Omnis terra adoret te, et psallat tibi, alleluia.
R. Psalmum dicat nomini tuo Domine, alleluia.

[Capitulum Nona]
!Phil 2:8-9
v. Humiliavit semetipsum factus obediens usque ad mortem, mortem autem Crucis. Propter quod et Deus exaltavit illum, et donavit illi nomen, quod est super omne nomen.
$Deo gratias

[Responsory Nona]
R.br. Omnis terra adoret te, et psallat tibi, * Alleluia, alleluia.
R. Omnis terra adoret te, et psallat tibi, * Alleluia, alleluia.
V. Psalmum dicat nomini tuo Domine.
R. Alleluia, alleluia.
&Gloria
R. Omnis terra adoret te, et psallat tibi, * Alleluia, alleluia.
_
V. Hoc signum Crucis erit in caelo, alleluia.
R. Cum Dominus ad judicandum venerit, alleluia.

[Ant 3]
Crucem sanctam subiit * qui infernum confregit: accinctus est potentia, surrexit die tertia. (Alleluia.)
