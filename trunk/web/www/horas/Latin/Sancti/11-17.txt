[Rank]
S. Gregorii Thaumaturgi Episcopi et Confessoris;;Semiduplex;;2;;vide C4

[Rank1570]
S. Gregorii Thaumaturgi Episcopi et Confessoris;;Simplex;;1.1;;vide C4

[RankTrident]
S. Gregorii Thaumaturgi Episcopi et Confessoris;;Duplex;;3;;vide C4

[Rank1960]
S. Gregorii Thaumaturgi Episcopi et Confessoris;;Duplex;;3;;vide C4

[Rule]
vide C4;
9 lectiones

[Oratio]
Da, quaesumus, omnipotens Deus: ut beati Gregorii Confessoris tui atque Pontificis veneranda solemnitas, et devotionem nobis augeat et salutem.
$Per Dominum.

[Lectio4]
Gregorius Neocaesareae Ponti episcopus sanctitate doctrinaque illustris, signis vero ac miraculis multo illustrior, quorum multitudine atque praestantia Thaumaturgus appellatus est, et sancti Basilii testimonio cum Moyse, Prophetis et Apostolis comparatus; montem, qui ecclesiae aedificationem impediebat, oratione alio transtulit. Item paludem, inter fratres causam discordiarum, exsiccavit. Lycum fluvium, perniciose agros inundantem, defixo ad ripam, quo sustentabatur, baculo, qui statim virentem crevit in arborem, coercuit, ut postea ultra eum terminum non effluxerit.

[Lectio5]
Saepissime daemones ex idolorum simulacris, atque ex hominum corporibus ejecit, multaque alia mirabiliter effecit, quibus innumerabiles homines traxit ad Jesu Christi fidem, cum etiam prophetico spiritu futura praediceret. Qui migraturus e vita, cum quaesisset quot in civitate Neocaesariensi reliqui essent infideles, responsumque esset tantum esse septemdecim; Deo gratias agens, Totidem, inquit, erant fideles, cum coepi episcopatum. Plura scripsit, quibus etiam, non solum miraculis, Dei Ecclesiam illustravit.

[Lectio6]
Sermo sancti Maximi Episcopi.
!Ex Hom. 59., quae est 2. de S. Eusebio.
Beati Patris Gregorii merita jam in tuto posita securi magnificemus: qui gubernaculum fidei viriliter tenens, anchoram spei tranquilla jam in statione composuit, et plenam caelestibus divitiis et aeternis mercibus navem optato in littore collocavit: qui contra omnes adversarios scutum timoris Dei tamdiu infatigabiliter tenuit, donec ad victoriam perveniret. Quid enim fuit totus vitae illius cursus, nisi unus cum vigili hoste conflictus?

[Lectio94]
Gregórius, Neocæsaréæ Ponti epíscopus, sanctitáte doctrináque illústris, signis vero ac miráculis multo illústrior, quorum multitúdine atque præstántia Thaumatúrgus appellátus est, et sancti Basilíi testimónio cum Móyse, Prophétis et Apóstolis comparátus; montem, qui ecclésiæ ædificatiónem impediébat, oratióne alio tránstulit. Item palúdem, inter fratres causam discordiárum, exsiccávit. Lycum flúvium, pernicióse agros inundántem, defíxo ad ripam quo sustentabátur báculo, qui statim viréntem crevit in árborem, coércuit, ut póstea ultra eum términum non efflúxerit. Sæpíssime dæmones ex idolórum simulácris atque ex hóminum corpóribus ejécit, múltaque ália mirabíliter effécit, quibus innumerábiles hómines traxit ad Jesu Christi fidem, cum étiam prophético spíritu futúra prædíceret. Qui, migratúrus e vita, cum quæsísset quot in civitáte Neocæsariénsi réliqui essent infidéles, responsúmque esset tantum esse septémdecim; Deo grátias agens, Tótidem, inquit, erant fidéles, cum cœpi episcopátum. Plura scripsit, quibus étiam, non solum miráculis, Dei Ecclésiam illustrávit.
&teDeum

[Lectio7]
Lectio sancti Evangelii secundum Marcum.
!Marc 11:22-24
In illo tempore: Respondens Jesus discipulis suis, ait illis: Habete fidem Dei. Amen dico vobis, quia quicumque dixerit huic monti Tollere, et mittere in mare, et non haesitaverit in corde suo, sed crediderit quia quodcumque dixerit fiat, fiet ei. Et reliqua.
_
Homilia sancti Bedae Venerabilis Presbyteri.
!Lib. 3. Comment. in Marc. cap. 11.
Solent Gentiles, qui contra Ecclesiam maledicta scripsere, improperare nostris quod non habuerint plenam fidem Dei, quia numquam montes transferre potuerint. Quibus respondendum est, non omnia scripta esse, quae in Ecclesia sunt gesta, sicut etiam de factis ipsius Christi et Domini nostri Scriptura testatur. Unde et hoc quoque fieri potuisset, ut mons ablatus de terra mitteretur in mare, si necessitas id fieri poposcisset. Quomodo legimus factum precibus beati Patris Gregorii Neocaesareae Ponti antistitis viri meritis et virtutibus eximii, ut mons in terra tantum loco cederet, quantum incolae civitatis opus habebant.

[Lectio8]
Cum enim volens aedificare ecclesiam in loco apto, videret eum angustiorem esse quam res exigebat, eo quod ex una parte rupe maris, ex alia monte proximo coarctaretur, venit nocte ad locum, et genibus flexis admonuit Dominum promissionis suae, ut montem longius juxta fidem petentis ageret. Et mane facto reversus invenit montem tantum spatii reliquisse structoribus ecclesiae, quantum opus habuerant. Poterat ergo hic, poterat alius quis eiusdem meriti vir, si opportunitas exegisset, impetrare a Domino merito fidei, ut etiam mons tolleretur et mitteretur in mare.

[Lectio9]
Verum quia montis nomine nonnumquam diabolus significatur, videlicet propter superbiam qua se contra Deum erigit, et esse vult similis Altissimo; mons ad praeceptum eorum, qui fortes fide sunt, tollitur de terra, et in mare projicitur, cum praedicantibus verbum doctoribus sanctis, immundus spiritus ab eorum corde repellitur, qui ad vitam sunt praeordinati, et in turbulentis amarisque infidelium mentibus vesaniam suae tyrannidis exercere permittitur.
&teDeum
