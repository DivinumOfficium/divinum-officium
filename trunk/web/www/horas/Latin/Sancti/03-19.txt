[Rank]
S. Joseph sponsi B.M.V. Confessoris;;Duplex I classis;;6.1;;

[Rank1570]
S. Joseph sponsi B.M.V. Confessoris;;Duplex;;3;;

[Rule]
proper
Psalmi Dominica
Antiphonas horas
9 lectiones;
Psalm5 Vespera=116

[Ant Vespera]
Jacob autem genuit Joseph * virum Mariae, de qua natus est Jesus, qui vocatur Christus;;109
Missus est Angelus * Gabriel a Deo ad Virginem desponsatam viro. cui nomen erat Joseph, de homo David: et nomen Virginis Maria;;110
Cum esset desponsata * mater Jesu Maria Joseph, antequam convenirent, inventa est in utero habens de Spiritu sancto;;111
Joseph vir ejus * cum esset justus, et nollet eam traducere, voluit occulte dimittere eam;;112
Angelus Domini * apparuit Joseph, dicens: Joseph fili David, noli timere accipere Mariam conjugem tuam; quod enim in ea natum est, de Spiritu sancto est: pariet autem filium, et vocabis nomen ejus Jesum;;116

[Capitulum Vespera]
!Prov 28:20; 27:18
v. Vir fidelis multum laudabitur. Et qui custos est Domini sui, glorificabitur
$Deo gratias 

[Hymnus Vespera]
v. Te, Joseph, celebrent agmina coelitum,
Te cuncti resonent christiadum chori,
Qui clarus meritis junctus es inclytae
Casto foedere Virgini.
_
Almo cum tumidam germine conjugem
Admirans, dubio tangeris anxius,
Afflatu superi flaminis angelus
Conceptum puerum docet.
_
Tu natum Dominum stringis, ad exteras,
Aegypti profugum tu sequeris plagas;
Amissum Solymis quaeris, et invenis,
Miscens gaudia fletibus.
_
Post mortem reliquos sors pia consecrat,
Palmamque emeritos gloria suscipit:
Tu vivens, superis par, frueris Deo,
Mira sorte beatior.
_
Nobis summa Trias parce precantibus,
Da Joseph meritis sidera scandere:
Ut tandem liceat nos tibi perpetim,
Gratum promere canticum.
Amen.

[Versum 1]
V. Constituit eum Dominus Domus suae
R. Et principem omnis possessionis suae

[Ant 1]
Exsurgens Joseph * a somno, fecit sicut praecepit ei Angelus Domini et accepit~
conjugem suam

[Oratio]
Sanctissimae genitricis tuae sponsi, quaesumus Domine meritis adjuvemur; ut quod~
possibilitas nostra non obtinet, eius nobis intercessione donetur
$Qui vivis

[Invit]
Christum Dei Filium, qui putari dignatus est filius Joseph, * Venite adoremus.

[Hymnus Matutinum]
v. Coelitum Joseph decus, atque nostrae
Certa spes vitae, columenque mundi,
Quas tibi laeti canimus, benignus
Suscipe laudes. 	
_
Te, sator rerum, statuit pudicae
Virginis sponsum, voluitque Verbi
Te patrem dici, dedit et ministrum
Esse salutis. 	
_
Tu, Redemptorem stabulo iacentem,
Quem chorus vatum cecinit futurum,
Aspicis gaudens, humilisque natum
Numen adoras. 	
_
Rex Deus regum, dominator orbis,
Cuius ad nutum tremit infernorum
Turba, cui pronus famulatur aether,
Se tibi subdit.
_
Laus sit excelsae Triadi perennis,
Quae, tibi praebens superos honores,
Det tuis nobis meritis beatae
Gaudia vitae.
Amen

[Ant Matutinum]
Ascendit Joseph * a Galilaea de civitate Nazareth in Judaeam, in civitatem David, quae vocatur Bethlehem, ut profiteretur cum Maria;;1
Venerunt pastores * festinantes: et invenerunt Mariam, et Joseph, et infantem positum in praesepio;;2
Ecce Angelus Domini * apparuit in somnis Joseph, dicens: Surge, et accipe puerum, et matrem ejus, et fuge in Aegyptum;;3
V. Constituit eum dominum domus suae.
R. Et principem omnis possessionis suae
Consurgens Joseph, * accepit Puerum et Matrem ejus nocte, et secessit in Aegyptum: et erat ibi usque ad obitum Herodis;;4
Defuncto Herode, * Angelus Domini apparuit in somnis Joseph in Aegypto, dicens: Surge, et accipe puerum et matrem ejus, et vade in terram Israel: defuncti sunt enim qui quaerebant animam pueri;;5
Accepit Joseph * puerum et matrem ejus, et venit in terram Israel;;8
V. Magna est gloria ejus in salutari tuo.
R. Gloriam et magnum decorem impones super eum.
Audiens Joseph * quod Archelaus regnaret in Judaea pro Herode patre suo, timuit illo ire;;14
Admonitus in somnis, * Joseph secessit in partes Galilaeae: et veniens habitavit in civitate quae vocatur Nazareth; ut adimpleretur quod dictum est per Prophetas: Quoniam Nazaraeus vocabitur;;20
Erat pater Jesu * et mater mirantes super his, quae dicebantur de illo; et benedixit illis Simeon;;23
V. Justus germinabit sicut lilium.
R. Et florebit in aeternum ante Dominum.

[Lectio1]
De libro Genesis.
!Gen 39:1-5
1 Igitur Joseph ductus est in Ægyptum, emitque eum Putiphar eunuchus Pharaonis, princeps exercitus, vir aegyptius, de manu Ismaëlitarum, a quibus perductus erat.
2 Fuitque Dominus cum eo, et erat vir in cunctis prospere agens: habitavitque in domo domini sui,
3 qui optime noverat Dominum esse cum eo, et omnia, quae gerebat, ab eo dirigi in manu illius.
4 Invenitque Joseph gratiam coram domino suo, et ministrabat ei: a quo praepositus omnibus gubernabat creditam sibi domum, et universa quae ei tradita fuerant:
5 benedixitque Dominus domui Ægyptii propter Joseph, et multiplicavit tam in aedibus quam in agris cunctam ejus substantiam:


[Responsory1]
R. Fuit Dominus cum Joseph, et dedit ei gratiam in conspectu principis carceris:
* Qui tradidit in manu illius universos vinctos.
V. Quidquid flebat, sub ipso erat: Dominus enim erat cum illo, et omnia opera~
ejus dirigebat.
R. Qui tradidit in manu illius universos vinctos.

[Lectio2]
!Gen 41:37-40
37 Placuit Pharaoni consilium et cunctis ministris ejus:
38 locutusque est ad eos: Num invenire poterimus talem virum, qui spiritu Dei plenus sit?
39 Dixit ergo ad Joseph: Quia ostendit tibi Deus omnia quae locutus es, numquid sapientiorem et consimilem tui invenire potero?
40 Tu eris super domum meam, et ad tui oris imperium cunctus populus obediet: uno tantum regni solio te praecedam.


[Responsory2]
R. Esuriente terra Aegypti clamavit populus ad regem, alimenta petens. Quibus~
ille respondit:
* Ite ad Joseph, et quidquid vobis dixerit, facite.
V. Crescebat quotidie fames in omni terra, aperuitque Joseph universa horrea, et~
vendebat Aegyptiis.
R. Ite ad Joseph, et quidquid vobis dixerit, facite.

[Lectio3]
!Gen 41:41-44
41 Dixitque rursus Pharao ad Joseph: Ecce, constitui te super universam terram Ægypti.
42 Tulitque annulum de manu sua, et dedit eum in manu ejus: vestivitque eum stola byssina, et collo torquem auream circumposuit.
43 Fecitque eum ascendere super currum suum secundum, clamante praecone, ut omnes coram eo genu flecterent, et praepositum esse scirent universae terrae Ægypti.
44 Dixit quoque rex ad Joseph: Ego sum Pharao: absque tuo imperio non movebit quisquam manum aut pedem in omni terra Ægypti.


[Responsory3]
R. Fecit me Dominus quasi patrem regis, et dominum universae domus ejus: nolite~
pavere:
* Pro salute enim vestra misit me Deus ante vos in Aegyptum.
V. Venite ad me, et ego dabo vobis omnia bona Aegypti, et comedetis medullam~
terrae.
R. Pro salute enim vestra misit me Deus ante vos in Aegyptum.
&Gloria
R. Pro salute enim vestra misit me Deus ante vos in Aegyptum.

[Lectio4]
Sermo sancti Bernardi Abbatis.
!Homil. 2. super Missus est, prope finem.
Quis et qualis homo fuerit beatus Joseph, conjice ex appellatione, qua, licet~
dispensatoria, meruit honorari adeo, ut pater Dei et dictus et creditus sit:~
conjice et ex proprio vocabulo, quod augmentum non dubitas interpretari. Simul~
et memento magni illius quondam Patriarchae venditi in Aegypto, et scito ipsius~
istum non solum vocabulum fuisse sortitum, sed et castimoniam adeptum,~
innocentiam assecutum et gratiam.

[Responsory4]
R. Ascendit Joseph a Galilaea de civitate Nazareth in Judaeam, in civitatem~
David, quae vocatur Bethlehem:
* Eo quod esset de domo et familia David. 
V. Ut profiteretur cum Maria~
desponsata sibi uxore.
R. Eo quod esset de domo et familia David.

[Lectio5]
Siquidem ille Joseph, fraterna ex invidia venditus, et ductus in Aegyptum,~
Christi venditionem praefiguravit: iste Joseph, Herodianam invidiam fugiens,~
Christum in Aegyptum portavit. Ille domino suo fidem servans, dominae noluit~
commisceri: iste dominam suam Domini sui matrem, virginem agnoscens, et ipse~
continens, fideliter custodivit. Illi data est intelligentia in mysteriis~
somniorum: isti datum est conscium fieri atque participem coelestium~
sacramentorum.

[Responsory5]
R. Surge, et accipe puerum et matrem ejus, et fuge in Aegyptum:
* Et esto ibi usque dum dicam tibi.
V. Ut adimpleretur quod dictum est a Domino per Prophetam dicentem: Ex Aegypto~
vocavi Filium meum.
R. Et esto ibi usque dum dicam tibi.

[Lectio6]
Ille frumenta servavit non sibi, sed omni populo: iste panem~
vivum e coelo servandum accepit tam sibi quam toti mundo. Non est dubium, quin~
bonus et fidelis homo fuerit iste Joseph, cui Mater desponsata est Salvatoris.~
Fidelis, inquam, servus, et prudens, quem constituit Dominus suae matris~
solatium, suae carnis nutritium, solum denique in terris magni consilii~
coadjutorem fidelissimum.
_
[Responsory6]
R. Cum inducerent puerum Jesum parentes ejus, ut facerent secundum~
consuetudinem legis pro eo,
* Accepit eum Simeon in ulnas suas, et benedixit Deum.
V. Et erat pater ejus et mater mirantes super his quae dicebantur de illo.
R. Accepit eum Simeon in ulnas suas, et benedixit Deum.
&Gloria
R. Accepit eum Simeon in ulnas suas, et benedixit Deum.

[Lectio7]
Lectio sancti Evangelii secundum Matthaeum.
!Matt 1:18-21
Cum esset desponsata Mater Jesu Maria Joseph antequam convenirent, inventa est~
in utero habens de Spiritu sancto. Et reliqua.
_
Homilia S. Hieronymi Presbyteri.
!Lib. 1. Comm. in c. 1. Matth.
Quare non de simplici virgine, sed de desponsata concipitur? Primum, ut per~
generationem Joseph, origo Mariae monstraretur: secundo, ne lapidaretur a~
Judaeis ut adultera: tertio, ut in Aegyptum fugiens haberet solatium. Martyr~
Ignatius etiam quartam addidit causam, cur a desponsata conceptus sit: Ut partus,~
inquiens, ejus celaretur diabolo, dum eum putat non de virgine, sed de uxore~
generatum.

[Responsory7]
R. Dicit mater Jesu ad illum: Fili, quid fecisti nobis sic?
* Ecce pater tuus et ego dolentes quaerebamus te.
V. Et ait ad illos: Quid est quod me quaerebatis? nesciebatis quia in his quae~
Patris mei sunt, oportet me esse?
R. Ecce pater tuus et ego dolentes quaerebamus te.

[Lectio8]
Antequam convenirent, inventa est in utero habens de Spiritu sancto. Non ab~
alio inventa est, nisi a Joseph, qui pene licentia maritali futurae uxoris~
omnia noverat. Quod autem dicitur, Antequam convenirent; non sequitur ut postea~
convenerint: sed Scriptura quod factum non sit, ostendit. 

[Responsory8]
R. Descendit Jesus cum eis, et venit Nazareth:
* Et erat subditus illis.
V. Proficiebat sapientia, et aetate et gratia apud Deum et homines.
R. Et erat subditus illis.
&Gloria
R. Et erat subditus illis.

[Lectio9]
Joseph autem, vir ejus, cum esset justus, et nollet eam traducere, voluit~
occulte dimittere eam. Si quis fornicariae conjungitur, unum corpus efficitur:~
et in lege praeceptum est non solum reos, sed et conscios criminum obnoxios esse~
peccati: quomodo Joseph, cum crimen celaret uxoris, justus scribitur? Sed hoc~
testimonium Máriae est, quod Joseph sciens illius castitatem, et admirans quod~
evenerat, celat silentio, cujus mysterium nesciebat.
&teDeum 

[Ant Laudes]
Ibant parentes Jesu * per omnes annos in Jerusalem, in die solemni Paschae
Cum redirent, * remansit puer Jesus in Jerusalem, et non cognoverunt parentes ejus.
Non invenientes * Jesum, regressi sunt in Jerusalem requirentes eum; et post triduum invenerunt illum in templo sedentem in medio doctorum, audientem et interrogantem eos.
Dixit mater ejus * ad illum: Fili, quid fecisti nobis sic? Ecce pater tuus, et ego dolentes quaerebamus te.
Descendit Jesus * cum eis, et venit Nazareth, et erat subditus illis.

[Capitulum Laudes]
!Prov 28:20; 27:18
v. Vir fidelis multum laudabitur. Et qui custos est Domini sui, glorificabitur.
$Deo gratias 

[Hymnus Laudes]
Iste, quem laeti colimus fideles,
Cujus excelsos canimus triumphos,
Hac die Joseph meruit perennis
Gaudia vitae.
_
O nimis felix, nimis o beatus,
Cujus extremam vigiles ad horam
Christus et Virgo simul astiterunt
Ore sereno.
_
Hinc stygis victor, laqueo solutus
Carnis, ad sedes placido sopore
Migrat aeternas, rutilisque cingit
Tempora sertis.
_
Ergo regnantem flagitemus omnes,
Adsit ut nobis, veniamque nostris
Obtinens culpis, tribuat supernae
Munera pacis.
_
Sint tibi plausus, tibi sint honores,
Trine, qui regnas, Deus, et coronas
Aureas servo tribuis fideli
Omne per aevum.
Amen.

[Versum 2]
V. Os justi meditabitur sapientiam.
R. Et lingua ejus loquetur judicium.

[Ant 2]
Ipse Jesus * erat incipiens quasi annorum triginta, ut putabatur filius Joseph.

[Lectio Prima]
!Sap l0:10
Prefugum justum deduxit Sapientia per vias rectas, et ostendit illi regnum Dei,~
et dedit illi scientiam sanctorum: honestavit illum in laboribus, et complevit~
labores illius. 

[Capitulum Tertia]
!Prov 28:20; 27:18
v. Vir fidelis multum laudabitur. Et qui custos est Domini sui, glorificabitur.
$Deo gratias 

[Responsory Tertia]
R.br. Constituit eum * Dominum domus suae.
R. Constituit eum * Dominum domus suae.
V. Et principem omnis possessionis suae. 
R. Dominum domus suae.
&Gloria
R. Constituit eum * Dominum domus suae.
_
V. Magna est gloria ejus in salutari tuo.
R. Gloriam et magnum decorem impones super eum.

[Capitulum Sexta]
!Sir 45:1; 45:4
v. Dilectus Deo et hominibus, cujus memoria in benedictione est. In fide et~
lenitate ipsius sanctum fecit illum, et elegit eum ex omni carne.
$Deo gratias 

[Responsory Sexta]
R.br. Magna est gloria ejus * In salutari tuo.
R. Magna est gloria ejus * In salutari tuo.
V. Gloriam et magnum decorem impones super eum.
R. In salutari tuo.
&Gloria
R. Magna est gloria ejus * In salutari tuo.
_
V. Justus germinabit sicut lilium.
R. Et florebit in aeternum ante Dominum.

[Capitulum Nona]
!Sap l0:10
v. Prefugum justum deduxit Sapientia per vias rectas, et ostendit illi regnum Dei,~
et dedit illi scientiam sanctorum: honestavit illum in laboribus, et complevit~
labores illius.
$Deo gratias 

[Responsory Nona]
R.br. Justus germinabit * Sicut lilium.
R. Justus germinabit * Sicut lilium.
V. Et florebit in aeternum ante Dominum.
R. Sicut lilium.
&Gloria
R. Justus germinabit * Sicut lilium.
_
V. Plantatus in domo Domini.
R. In atriis domus Dei nostri.

[Ant Vespera 3]
Ibant parentes Jesu * per omnes annos in Jerusalem, in die solemni Paschae
Cum redirent, * remansit puer Jesus in Jerusalem, et non cognoverunt parentes ejus.
Non invenientes * Jesum, regressi sunt in Jerusalem requirentes eum; et post triduum invenerunt illum in templo sedentem in medio doctorum, audientem et interrogantem eos.
Dixit mater ejus * ad illum: Fili, quid fecisti nobis sic? Ecce pater tuus, et ego dolentes quaerebamus te.
Descendit Jesus * cum eis, et venit Nazareth, et erat subditus illis.

[Versum 3]
V. Gloria et divitiae in domo ejus.
R. Et justitia ejus manet in saeculum saeculi.

[Ant 3] 
Ecce fidelis servus * et prudens, quem constituit Dominus super familiam suam.
