[Rank]
Beatae Mariae Virginis Reginae;;Duplex II classis;;5;;ex C11

[Rank1960]
Beatae Mariae Virginis Reginae;;Duplex II classis;;5;;ex C11

[RankNewcal]
Beatae Mariae Virginis Reginae;;Duplex;;3;;ex C11

[Rule]
ex C11;
9 lectiones
Ipsa Virgo Virginum
Doxology=Nat
Antiphonas horas
Psalmi Dominica

[Capitulum Vespera]
!Sir 24:5; 24:7
v. Ego ex ore Altissimi prodivi, primogenita ante omnem creaturam; ego in altissimis habitavi, et thronus meus in columna nubis.
$Deo gratias

[Versum 1]
V. Salve, Regina misericordiae. (Alleluia.)
R. Ex qua natus est Christus, Rex noster. (Alleluia.)

[Ant 1]
Beata quae credidisti, * quae dicta sunt tibi a Domino: cum Christo regnas in aeternum. (Alleluia.)

[Oratio]
Concede nobis, quaesumus, Domine: ut, qui solemnitatem beatae Mariae Virginis Reginae nostrae celebramus; ejus muniti praesidio, pacem in present et gloriam in futuro consequi mereamur.
$Per Dominum

[Invit]
Christum Regem, qui suam coronavit Matrem, * Venite, adoremus. (Alleluia.)

[Hymnus Matutinum]
v. Rerum supremo in vertice
Regina, Virgo, sisteris,
Exuberanter omnium
Ditata pulchritudine.
_
Princeps opus formosior
Verbo creanti praenites,
Praedestinata Filium,
Qui protulit te, gignere.
_
Ut Christus alta ab arbore
Rex purpuratus sanguine,
Sic passionis particeps,
Tu Mater es viventium.
_
Tantis decora laudibus,
Ad nos ovantes respice,
Tibique sume gratulans
Quod fundimus praeconium.
_
Jesu, tibi sit gloria,
Qui natus es de Virgine,
Cum Patre et almo Spiritu
In sempiterna saecula.
Amen.

[Ant Matutinum]
Benedicta tu * in mulieribus, et benedictus fructus ventris tui. (Alleluia.);;8
Sicut myrrha * electa odorem dedisti suavitatis sancta Dei Genitrix. (Alleluia.);;18
Ante torum * hujus Virginis frequentate nobis dulcia cantica dramatis. (Alleluia.);;23
V. Salve, Regina misericordiae. (Alleluia.)
R. Ex qua natus est Christus, Rex noster. (Alleluia.)
Specie tua * et pulchritudine tua intende, prospere procede, et regna. (Alleluia.);;44
Adjuvabit eam * Deus vultu suo: Deus in medio ejus, non commovebitur. (Alleluia.);;45
Sicut laetantium * omnium nostrum habitatio est in te, sancta Dei Genitrix. (Alleluia.);;86
V. Stabat iuxta crucem Jesu Mater eius. (Alleluia.)
R. In passione socia, totius mundi Regina. (Alleluia.)
Gaude Maria Virgo, * cunctas haereses sola interemisti in universo mundo. (Alleluia.);;95
Dignare me * laudare te, Virgo sacrata: da mihi virtutem contra hostes tuos. (Alleluia.);;96
Post partum * Virgo inviolata permansisti, Dei Genitrix intercede pro nobis. (Alleluia.);;97
V. Beatam me dicent omnes generationes. (Alleluia.)
R. Quia fecit mihi magna qui potens est. (Alleluia.)

[Lectio1]
De libro Ecclesiastici
!Sir 24:5-11
5 Ego ex ore Altissimi prodivi, primogenita ante omnem creaturam.
6 Ego feci in cælis ut oriretur lumen indeficiens, et sicut nebula texi omnem terram.
7 Ego in altissimis habitavi, et thronus meus in columna nubis.
8 Gyrum cæli circuivi sola, et profundum abyssi penetravi: in fluctibus maris ambulavi.
9 Et in omni terra steti: et in omni populo,
10 et in omni gente primatum habui:
11 et omnium excellentium et humilium corda virtute calcavi. Et in his omnibus requiem quæsivi, et in hæreditate Domini morabor.

[Responsory1]
R. Beata es, Maria, quae credidisti Domino: perfecta sunt in te quae dicta sunt tibi;
* Ecce exaltata es super choros Angelorum ad caelestia Regna. (Alleluia.)
V. Ave Maria, gratia plena, Dominus tecum.
R. Ecce, exaltata es super choros Angelorum ad celestia Regna. (Alleluia.)

[Lectio2]
!Sir 24:14-16
14 Ab initio et ante sæcula creata sum, et usque ad futurum sæculum non desinam: et in habitatione sancta coram ipso ministravi.
15 Et sic in Sion firmata sum, et in civitate sanctificata similiter requievi, et in Jerusalem potestas mea.
16 Et radicavi in populo honorificato, et in parte Dei mei hæreditas illius, et in plenitudine sanctorum detentio mea.

[Responsory2]
R. Regalem dignitatem Virginis Mariae recolamus.
* Quia cum Christo regnat in aeternum. (Alleluia.)
V. Gloriam Reginae nostrae celebramus.
R. Quia cum Christo regnat in aeternum. (Alleluia.)

[Lectio3]
!Sir 24:24-30
24 Ego mater pulchræ dilectionis, et timoris, et agnitionis, et sanctæ spei.
25 In me gratia omnis viæ et veritatis: in me omnis spes vitæ et virtutis.
26 Transite ad me, omnes qui concupiscitis me, et a generationibus meis implemini:
27 spiritus enim meus super mel dulcis, et hæreditas mea super mel et favum.
28 Memoria mea in generatione sæculorum.
29 Qui edunt me, adhuc esurient, et qui bibunt me, adhuc sitient.
30 Qui audit me non confundetur, et qui operantur in me non peccabunt: qui elucidant me, vitam æternam habebunt. 

[Responsory3]
R. Elegit eam Deus, et praeelegit eam;
* Coronam gloriae posuit super caput ejus. (Alleluia.)
V. Et in tabernaculo suo habitare fecit eam.
R. Coronam gloriae posuit super caput ejus. (Alleluia.)
&Gloria
R. Coronam gloriae posuit super caput ejus. (Alleluia.)

[Lectio4]
Sermo sancti Petri Canisii Presbyteri
!De Maria Deipara Virgine incomparabili, lib. 15, c. 13
Cur beatissimam Virginem Mariam Reginae nomine, Damascenum, Athanasium aliosque secuti, non compellemus, cujus et pater David rex inclitus, et filius Rex regum Dominusque dominantium sine fine imperans, laudem in Scripturis praestantissimam tenent? Regina est insuper, si cum illis conferatur, quibus, veluti regibus, caeleste regnum cum Christo, Rege summo, contigit, utpote illius coheredibus, et in eodem veluti throno, ut Scriptura loquitur, cum illo collocatis. Regina est etiam nulli electorum secunda, sed simul Angelis I et hominibus tanto praelata dignius, quo nihil illa sublimius ac sanctius esse potest, quae sola cum Deo Patre Filium habet communem, et quae supra se Deum et Christum tantum, infra se vero reliqua videt omnia.

[Responsory4]
R. Suscipe verbum, Virgo Maria, quod tibi a Domino transmissum est:
* Ecce concipies et paries Deum pariter et hominem. (Alleluia.)
V. Et Regina vocaberis super omnes gentes.
R. Ecce concipies et paries Deum pariter et hominem. (Alleluia.)

[Lectio5]
Magnus Athanasius perspicue dixit: Mariam non modo Deiparam, sed etiam Reginam et Dominam proprie vereque censeri, quandoquidem Christus ex ipsa matre Virgine natus, Deus et Dominus idemque Rex maneat. De hac igitur Regina dictum illud Psalmographi interpretatur: Adstitit Regina a dextris tuis in vestitu deaurato. Non ergo solum casti, sed et caelorum Regina recte dicitur Maria, utpote mater Regis Angelorum, Regisque caelorum et amica et sponsa. A te vero, augustissima Regina, eademque fidissima Mater Maria, quam sine fructu pie nullus implorat, et cui mortales omnes beneficiorum memoria sempiterna devincti sunt, etiam atque etiam reverenter oro et obsecro, ut hoc qualecumque observantiae erga te meae testimonium ratum et gratum habore velis, utque oblati muneris exiguitatem studiosa offerentis voluntate metiri ac tuo praepotenti Filio comprobare digneris.

[Responsory5]
R. Ecce positus est hic in ruinam et resurrectionem multorum,
* Et tuam ipsius animam pertransibit gladius. (Alleluia.)
V. Ave, Christi Mater, passionis socia, totius mundi Regina.
R. Et tuam ipsius animam pertransibit gladius. (Alleluia.)

[Lectio6]
Ex Litteris Encyclicis Pii Papae duodecimi
!Encyclica "Ad caeli Reginam", diei 11 Octobris 1954
E Christianae vetustatis monumentis, e liturgicis precibus, ex indito christiano populo religionis sensu, ex operibus arte confectis, undique collegimus voces quae asserunt Deiparam Virginem regali dignitate praestare; rationes etiam, quas sancta theologia ex divine fidei thesauro deducendo astruit, eandem veritatem prorsus confirmare arguimus. Tot ex allatis testimoniis quasi latissime resonans concentus efficitur, qui extollit regii honoris praecelsum fastigium Dei hominumque Matris, cui cuncta creata subsunt, quae est: Exaltata super chores Angelorum ad caelestia regna. Cum vero, maturo ponderatoque consilio, persuasum Nobis habeamus magna oritura esse Ecclesiae emolumenta, si quasi in suo candelabra rutilantior lucerna posita, illa solide probata veritas manifestior omnibus refulgeat, Apostolica Nostra Potestate decernimus et instituimus festum Maria: Reginae, quod toto terrarum orbe quotannis die trigesimo primo mensis Maji est celebrandum.

[Responsory6]
R. Signum magnum apparuit in caelo:
* Mulier amicta sole, et luna sub pedibus ejus, et in capite ejus corona stellarum duodecim. (Alleluia.)
V. Cujus Filius regnat in aeternum.
R. Mulier amicta sole, et luna sub pedibus ejus, et in capite ejus corona stellarum duodecim. (Alleluia.)
&Gloria
R. Mulier amicta sole, et luna sub pedibus ejus, et in capite ejus corona stellarum duodecim. (Alleluia.)

[Lectio7]
Lectio sancti Evangelii secundum Lucam
!Luc 1:26-33
In illo tempore: Missus est Angelus Gabriel a Deo in civitatem Galilaeae, cui nomen Nazareth, ad virginem desponsatam viro, cui nomen erat Joseph de domo David, et nomen virginis, Maria. Et reliqua.
_
Homilia Sancti Bonaventurae Episcopi
!Sermo de regia dignitate Beatae Mariae Virginis
Beata Maria Virgo, summi regis mater est per generosam conceptionem, secundum quod dicitur is verbo sibi dicto ab Angelo: Ecce inquit, concipies et paries filium; et poste: Dabit ei Dominus sedem David patris eius, et regnabit in domo Jacob in aeternum, et regni eius non erit finis. Ac si aperte dicat: Concipies et paries filium Regem, in regali solio aeternaliter residentem, ac per hoc tamquam Mater Regis regnabis, et ut Regina in regali solio residebis. Si enim decet filium honorem matri dare, decet ut ei communicet thronum regalem; unde Virgo Maria, quia concepit eum, qui habet in femore scriptum: Rex regum et Dominus dominantium, statim ex quo concepit Filium Dei, Regina fuit, non solum terras, sed etiam cadi, quod designatum est in Apocalypsi ubi dicitur: Signum magnum apparuit in cado: mulier amicta sole, et luna sub pedibus ejus, et in capite ejus corona stellarum duodecim.

[Responsory7]
R. Ecce Virgo concipiet et pariet Filium,
* Et vocabitur nomen ejus Admirabilis, Deus, Fortis. (Alleluia.)
V. Super solium David et super regnum ejus sedebit in aeternum.
R. Et vocabitur nomen ejus Admirabilis, Deus, Fortis. (Alleluia.)

[Lectio8]
Maria Regina est praeclarissima quantum ad gloriam, quod bene designat Propheta in psalmo quis specialiter est de Christo et Virgine Maria, ubi primo dicitur de Christo: Sedes tua, Deus, in saeculum saeculi, et paulo post de Virgine: Adstitit regina a dextris tuis, hoc est in potioribus bonis, quod quidem dictum est quantum ad gloriam mentis. Sequitur: In vestitu deaurato, in quo exprimitur vestitus gloriosas immortalitatis, quem decuit habere Virginem in sua Assumptione. Absit enim ut vestimentum illud quo opertus est Christus, quod etiam fuit perfecte sanctificatum in terra per Verum incarnatum, fiat cibus vermium. Sicut decuit Christum dare gratiam Matri suae pleissimam in sua Conceptione, sic decuit tribuere plenissimam gloriam in ipsius Matris Assumptione. Et ideo tenendum est quod Virgo, gloriosa in anima et corpore, sedeat juxta Filium.

[Responsory8]
R. Exaltata es, sancta Dei Genetrix,
* Super choros Angelorum ad caelestia regna. (Alleluia.)
V. Intercede pro nobis ad Dominum Jesum Christum.
R. Super choros Angelorum ad caelestia regna. (Alleluia.)
&Gloria
R. Super choros Angelorum ad caelestia regna. (Alleluia.)

[Lectio9]
Maria Regina est et dispensatrix gratia, quod designatum fuit in libro Esther, ubi dicitur: Parvus fons qui crevit in fluvium, et in lucem et solem conversus est. Virgo Maria sub figura Esther comparator diffusioni fontis et luminis, propter diffusionem gratiae quantum ad duplicem usum, actionis licet et contemplationis. Gratia enim Dei, quae est medicativa generis humani, per ipsam ad nos descendit quasi per aquaductum, quia ad ipsam Virginem pertinet dispensatio gratiae non per modum principii, sed per modum meriti. Merito igitur Virgo Maria est excellentissima Regina in comparationem ad plebem, cum impetrat veniam, superat pugnam, et distribuit gratiam, et consequenter perducit ad gloriam.
&teDeum

[Capitulum Laudes]
!Sir 24:5; 24:7
v. Ego ex ore Altissimi prodivi, primogenita ante omnem creaturam; ego in altissimis habitavi, et thronus meus in columna nubis.
$Deo gratias

[Versum 2]
V. Maria Virgo caelos ascendit. (Alleluia.)
R. Cum Christo regnat in aeternum. (Alleluia.)

[Ant 2]
Regina mundi dignissima, * Maria, Virgo perpetua, intercede pro nostra pace et salute, quae genuisti Christum Dominum, Salvatorem omnium. (Alleluia.)

[Commemoratio]
@Sancti/05-31:Commemoratio 2

[Lectio Prima]
!Sir 24:30-31
v. Qui audit me, non confundetur, et qui operantur in me, non peccabunt: qui elucidant me, vitam aeternam habebunt.

[Capitulum Tertia]
!Sir 24:5; 24:7
v. Ego ex ore Altissimi prodivi, primogenita ante omnem creaturam; ego in altissimis habitavi, et thronus meus in columna nubis.
$Deo gratias

[Responsory Tertia]
R.br. Salve, * Regina misericordiae. (Alleluia, alleluia.)
R. Salve, * Regina misericordiae (Alleluia, alleluia.)
V. Ex qua natus est Christus, Rex noster. (Alleluia, alleluia.)
R. Regina misericordiae. (Alleluia, alleluia.)
&Gloria
R. Salve, * Regina misericordiae. (Alleluia, alleluia.)
_
V. Stabat juxta crucem Jesu Mater ejus. (Alleluia.)
R. In passione socia, totius mundi Regina. (Alleluia.)

[Capitulum Sexta]
!Sir 24, 9-11
v. In omni terra steti et in omni populo, et in omni gente primatum habui, et omnium excellentium et humilium corda virtute calcavi.
$Deo gratias

[Responsory Sexta]
R.br. Stabat juxta crucem Jesu * Mater ejus. (Alleluia, alleluia.)
R. Stabat juxta crucem Jesu * Mater ejus. (Alleluia, alleluia.)
V. In passione socia, totius mundi Regina. (Alleluia, alleluia.)
R. Mater ejus. (Alleluia, alleluia.)
&Gloria
R. Stabat juxta crucem Jesu * Mater ejus. (Alleluia, alleluia.)
_
V. Beatam me dicent omnes generationes. (Alleluia.)
R. Quia fecit mihi magna qui potens est. (Alleluia.)

[Capitulum Nona]
!Sir 24:30-31
v. Qui audit me, non confundetur, et qui operantur in me, non peccabunt: qui elucidant me, vitam aeternam habebunt.
$Deo gratias

[Responsory Nona]
R.br. Beatam me dicent * omnes generationes. (Alleluia, alleluia.)
R. Beatam me dicent * omnes generationes. (Alleluia, alleluia.)
V. Quia fecit mihi magna qui potens est. (Alleluia, alleluia.)
R. Omnes generationes. (Alleluia, alleluia.)
&Gloria
R. Beatam me dicent * omnes generationes. (Alleluia, alleluia.)
_
V. Maria Virgo caelos ascendit. (Alleluia.)
R. Cum Christo regnat in aeternum. (Alleluia.)

[Versum 3]
V. Maria Virgo caelos ascendit. (Alleluia.)
R. Cum Christo regnat in aeternum. (Alleluia.)

[Ant 3]
Beata Mater * et intacta Virgo Maria, gloriosa Regina mundi, intercede pro nobis ad Dominum. (Alleluia.)
