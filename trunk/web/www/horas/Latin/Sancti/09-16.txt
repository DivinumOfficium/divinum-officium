[Rank]
Ss. Cornelii Papae et Cypriani Episcopi, Martyrum;;Semiduplex;;2.1;;vide C3

[Rule]
vide C3;
9 lectiones

[Oratio]
Beatorum Martyrum, pariterque Pontificum Cornelii et Cypriani nos, quaesumus, Domine, festa tueantur: et eorum commendet oratio veneranda.
$Per Dominum

[Commemoratio 2]
!Commemoratio Ss. Euphemiae, Luciae et Geminiani Martyrum.
Ant. Gaudent in caelis animae sanctorum, qui Christi vestigia sunt secuti: et quia pro ejus amore sanguinem suum fuderunt, ideo cum Christo exsultant sine fine.
_
V. Laetamini in Domino, et exsultate justi.
R. Et gloriamini omnes recti corde.
_
v. Oremus. 
Praesta, Domine, precibus nostris cum exsultatione proventum: ut sanctorum Martyrum Euphemiae, Luciae et Geminiani, quorum diem passionis annua devotione recolimus, etiam fidei constantiam subsequamur.
$Per Dominum

[Lectio4]
Cornelius Romanus, Gallo et Volusiano imperatoribus, pontificatum gerens, cum Lucina femina sanctissima, corpora Apostolorum Petri et Pauli e catacumbis in opportuniorem locum transtulit: ac Pauli corpus Lucina in suo praedio via Ostiensi, prope eum locum, ubi fuerat gladio percussus, collocavit: Cornelius Principis Apostolorum corpus non longe inde, ubi crucifixus fuerat, reposuit. Quod cum ad imperatores delatum esset, et Pontifice auctore multos fieri Christianos, mittitur is in exsilium ad Centum cellas: ubi eum sanctus Cyprianus episcopus Carthaginensis per litteras est consolatus.

[Lectio5]
Hoc autem christianae caritatis officium cum frequens alter alteri persolveret, deteriorem in partem id accipientes imperatores, accersitum Romam Cornelium, tamquam de majestate reum plumbatis caedi, raptumque ad Martis simulacrum ei sacrificare jubent. Quam impietatem cum ille detestaretur, ei caput abscissum est decimo octavo Kalendas Octobris: cujus corpus beata Lucina clericis adjutoribus humavit in arenaria praedii sui prope coemeterium Callisti. Vixit in pontificatu annos circiter duos.

[Lectio6]
Cyprianus Afer, primum gloriose rhetoricam docuit: exinde suadente presbytero Caecilio, a quo et cognomentum sortitus est, Christianus factus, omnem substantiam suam pauperibus erogavit. Ac post non multum temporis electus in presbyterum, etiam episcopus Carthaginensis constitutus est Hujus ingenii superfluum est indicem texere, cum sole clariora sint ejus opera. Passus est sub Valeriano et Gallieno principibus, persecutione octava, eodem die quo Romae Cornelius, sed non eodem anno.

[Lectio93]
!Commemoratio Martyrum
Euphemia, Lucia et Geminianus, in persecutione Diocletiani, non eodem loco, sed eodem die, martyrio coronati sunt. Euphemia virgo apud Chalcedonem, Prisco proconsule, varia tormentorum genera, virgarum, equulei, rotarum, ignis constanter passa: demum bestiis objecta, una ex iis morsum sancto corpori infigente, ceteris pedes ejus lambentibus, immaculatum spiritum Deo reddidit. Lucia, vidua Romana, a filio Eutropio, quod Christum multos annos coluisset, accusata, in ollam piece ac plumbo ferventem demittitur: unde incolumis evadens, cum ferro plumboque onerata per Urbem duceretur, Geminianum, nobilem virum, constantia fidei et martyrii ad Christum convertit: quem etiam cum multis aliis ad fidem perductis varie tortum gloriosi martyrii abscisso capite socium habuit. Quorum corpora Maxima, mulier christiana, honorifice sepelivit
&teDeum

[Lectio94]
Cornélius Románus, Gallo et Volusiáno imperatóribus pontificátum gerens, Novatiáni schísmati fórtiter réstitit, plúraque de lapsis magna caritáte conscrípsit; ad quem octo sancti Cypriáni exstant epístolæ. In exsílio, ad Centumcéllas, ærúmnis conféctus, martyr óbiit. Cypriánus Afer, primum glorióse rhetóricam dócuit; exínde, suadénte presbytero Cæcílio a quo et cognoméntum sortítus est, Christiánus factus, omnem substántiam suam paupéribus erogávit, ac post non multum témporis eléctus in presbyterum, étiam epíscopus Carthaginiénsis constitútus est. Et ipse in schísmate Nováti plura pérferens, damna Ecclésiæ illáta reparáre omni ope conátus est. Hujus vero ingénii supérfluum est índicem téxere, cum sole clarióra sint ejus ópera. Passus est sub Valeriáno et Galliéno princípibus, persecutióne octáva.
&teDeum
