[Rank]
De VII die Infra Octavam Concept. Immac. Beatae Mariae Virginis;;Semiduplex;;2.5;;vide Sancti/12-08

[Rule]
vide Sancti/12-08;
9 lectiones;
Doxology=Nat
No secunda Vespera

[Lectio4]
Ex Bulla dogmatica Pii Papae IX
_
Omnes norunt quanto studio haec de Immaculata Deiparae Virginis Conceptione~
doctrina a spectatissimis religiosis familiis et celebrioribus theologicis~
academiis, ac praestantissimis divinarum rerum scientia doctoribus fuerit~
tradita, asserta ac propugnata. Omnes pariter norunt quantopere solliciti~
fuerint sacrorum Antistites vel in ipsis ecclesiasticis conventibus palam~
publiceque profiteri, sanctissimam Dei Genitricem Virginem Mariam ob praevisa~
Christi Domini Redemptoris merita numquam originali subjacuisse peccato, sed~
praeservatam omnino fuisse ab originis labe, et idcirco sublimiori modo~
redemptam. Quibus illud profecto gravissimum et omnino maximum accedit, ipsam~
quoque Tridentinam synodum, cum dogmaticum de peccato originali ederet decretum,~
quo juxta sacrarum Scripturarum sanctorumque Patrum ac probatissimorum~
conciliorum testimonia statuit ac definivit: Omnes homines nasci originali culpa~
infectos; tamen solemniter declarasse: Non esse suae intentionis, in decreto~
ipso tantaque definitionis amplitudine comprehendere beatam et Immaculatam~
Virginem Dei Genitricem Mariam. Hac enim declaratione Tridentini Patres, ipsam~
beatissimam Virginem ab originali labe solutam, pro rerum temporumque adjunctis,~
satis innuerunt, atque adeo perspicue significarunt, nihil ex divinis litteris,~
nihil ex traditione, Patrumque auctoritate rite afferri posse, quod tantam~
Virginis praerogativae quovis modo refragetur.

[Lectio5]
Et re quidem vera hanc de Immaculata beatissimae Virginis Conceptione doctrinam~
quotidie magis gravissimo Ecclesiae sensu, magisterio, studio, scientia ac~
sapientia tam splendide explicatam, declaratam, confirmatam, et apud omnes~
catholici orbis populos ac nationes mirandum in modum propagatam, in ipsa~
Ecclesia semper exstitisse veluti a majoribus acceptam, ac revelatae doctrinae~
charactere insignitam, illustria venerandae antiquitatis Ecclesiae orientalis et~
occidentalis monumenta validissime testantur. Equidem Patres Ecclesiaeque~
scriptores, coelestibus edocti eloquiis, nihil antiquius habuere, quam in libris~
ad explicandas Scripturas, vindicanda dogmata erudiendosque fideles~
elucubratis, summam Virginis sanctitatem, dignitatem, atque ab omni peccati labe~
integritatem, ejusque praeclaram de teterrimo humani generis hoste victoriam,~
multis mirisque modis certatim praedicare atque efferre.

[Lectio6]
Quapropter enarrantes verba, quibus Deus praeparata renovandis mortalibus suae~
pietatis remedia inter ipsa mundi primordia praemintians; et deceptoris~
serpentis retudit audaciam et nostri generis spem mirifice erexit inquiens:~
Inimicitias ponam inter te et mulierem, et semen tuum et semen illius, docuere:~
divino hoc oraculo clare aperteque demonstratum fuisse misericordem humani~
generis Redemptorem, scilicet unigenitum Dei Filium Christum Jesum, ac~
designatam beatissimam ejus Matrem Virginem Mariam, ac simul ipsissimas~
utriusque contra diabolum inimicitias insigniter expressas. Quocirca sicut~
Christus Dei hominumque mediator, humana assumpta natura, delens quod adversus~
nos erat chirographum decreti, illud cruci triumphator affixit, sic sanctissima~
Virgo, arctissimo et indissolubili vinculo cum eo conjuncta, una cum illo et per~
illum, sempiternas contra venenosum serpentem inimicitias exercens ac de ipso~
plenissime triumphans, illius caput immaculato pede contrivit.

[Lectio7]
Lectio sancti Evangelii secundum Lucam.
!Luke 1:26-28
In illo tempore: Missus est Angelus Gabriel a Deo in civitatem Galilaeae, cui~
nomen Nazareth, ad Virginem desponsatam viro, cui nomen erat Joseph, de domo~
David, et nomen Virginis Maria. Et reliqua.
_
Homilia sancti Sophronii Episcopi.
!Homilia in Deiparae Annunt.
Vere benedicta tu in mulieribus, quoniam Hevae maledictionem in benedictionem~
commutasti; quoniam Adam, qui prius jacebat exsecratione perculsus, ut per te~
benediceretur effecisti. Vere benedicta tu in mulioribus, quoniam benedictio~
Patris per te affulsit hominibus, eosque a veteri maledicto liberavit. Vere~
benedicta tu in mulieribus, quia per te progenitores tui salutem inveniunt; tu~
siquidem genitura es Servatorem, qui divinam ipsis salutem comparabit. Vere~
benedicta tu in mulieribus, quoniam sine semine eum protulisti fructum, qui~
benedictionem terrarum orbi elargitur, ipsumque a maledictione spinas germinante~
redimit. Vere benedicta tu in mulieribus, quia mulier naturali conditione cum sis,~
Dei tamen Genitrix reipsa fies. Etenim si, qui ex te nasciturus est, secundum~
veritatem Deus est incarnatus, ipsa jure meritoque diceris Deipara, quippe quae~
Deum verissime paris.

[Lectio8]
Ne timeas Maria, invenisti enim apud Deum gratiam perire nesciam; invenisti apud~
Deum gratiam prae qualibet eximiam; invenisti apud Deum gratiam omnibus votis~
expetendam; invenisti apud Deum gratiam omnium gratiarum splendidissimam~
invenisti apud Deum gratiam numquam elanguentem; invenisti apud Deum gratiam~
quae te salvam praestet; invenisti apud Deum gratiam, quae nullo impetu~
quatiatur; invenisti apud Deum gratiam plane invictam; invenisti apud Deum~
gratiam perenniter duraturam. Et alii quidem, iique plures ante te eximia~
sanctitate floruerunt. Sed nemini, quemadmodum tibi, plena gratia impertita est;~
nemo sicut tu, ad tantum magnificentiae est evectus; nemo sicut tu, purificante~
gratia praeoccupatus est; nemo sicut tu, caelesti lumine refulsit; nemo sicut tu,~
prae omni celsitudine exaltatus est.

[Lectio9]
Et merito quidem; nemo enim sicut tu, ad Deum tam prope accessit; nemo sicut tu,~
Dei donis ditatus est; nemo sicut tu, Dei gratiae particeps fuit. Omnia vincis,~
quaecumque inter homines emineant; omnia superas munera, quae efFusa a Dei~
largitate in quoslibet dimanaverint. Plus enim omnibus inhabitantis Dei~
possessione ditescis. Nemo sic in se Deum complecti potuit: nemo potuit sic frui~
Dei praesentia; nemo dignus est habitus, qui sic per Deum illuminaretur; ac~
propterea non modo Deum omnium Conditorem ac Dominum in te excepisti, sed eum~
habes ex te ineffabiliter incarnatum, atque in utero tuo gestatum, et post~
haec genitum, et universos homines a paterna condemnatione redimentem, ac~
salutem, quae nullum finem habitura sit, ipsis elargientem. Et propterea tibi~
clamavi, atque iterum vehementer clamabo: Ave gratia plena, Dominus tecum:~
benedicta tu in mulieribus.
&teDeum
