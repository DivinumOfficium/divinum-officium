[Rank]
Maternitatis Beatae Mariae Virginis;;Duplex 2 classis;;5.1;;ex C11

[Rank1960]
Maternitatis Beatae Mariae Virginis;;Duplex 2 classis;;5;;ex C11

[Rule]
ex C11;
9 lectiones
Psalmi Dominica
Antiphonas horas
Doxology=Nat

[Ant Vespera]
Beata es, * Virgo Maria, quae omnium portasti Creatorem.;;109
Genuisti, * qui te fecit, et in aeternum permanes Virgo;;112
Cum esset parvula, * placui Altissimo et de meis visceribus genui Deum et hominem.;;121
Benedicta filia * tu a Domino, quia per te fructum vitae communicavimus.;;126
Viderunt eam * filiae Sion, et beatam dixerunt, et reginae laudaverunt eam.;;147

[Capitulum Vespera]
!Sir 24:12-13
v. Qui creavit me, requievit in tabernaculo meo et dixit mihi: in Jacob inhabita, et in electis meis mitte radices.
$Deo gratias

[Versum 1]
V. Benedicta tu in mulieribus.
R. Et benedictus fructus ventris tui.

[Ant 1]
Cum jucunditate * Maternitatem Beatae Mariae semper Virginis celebremus.

[Oratio]
Deus, qui de Beatae Mariae Virginis utero Verbum tuum, Angelo nuntiante, carnem suscipere voluisti: praesta supplicibus tuis; ut qui vere eam Genetricem Dei credimus, ejus apud te intercessionibus adjuvemur.
$Per eumdem

[Invit]
Maternitatem Beatae Mariae Virginis celebremus * Christum eius Filium, adoremus Dominum.

[Hymnus Matutinum]
v. Caelo Redemptor praetulit
Felicis alvum Virginis,
Ubi futura victima
Mortale corpus induit.
_
Haec Virgo nobis edidit
Nostrae salutis auspicem,
Qui nos redemit sanguine
Poenas crucemque pertulit.
_
Spes laeta nostro e pectore
Pellati timores anxios:
Haec quippe nostras lacrimas
Precesque defert Filio.
_
Voces parentis excipit,
Votisque natus annuit:
Hanc quisque semper diligat
Rebusque in arctis invocet.
_
Sit Trinitati gloria
Quae Matris inactum sinum
Ditavit almo germine,
Laus sit per omne saeculum.
Amen.

[Lectio1]
De libro Ecclesiatici
!Sir 24:5-11
5 Ego ex ore Altissimi prodivi, primogenita ante omnem creaturam.
6 Ego feci in caelis ut oriretur lumen indeficiens, et sicut nebula texi omnem terram.
7 Ego in altissimis habitavi, et thronus meus in columna nubis.
8 Gyrum caeli circuivi sola, et profundum abyssi penetravi: in fluctibus maris ambulavi.
9 Et in omni terra steti: et in omni populo,
10 et in omni gente primatum habui:
11 et omnium excellentium et humilium corda virtute calcavi. Et in his omnibus requiem quaesivi, et in hereditate Domini morabor.

[Responsory1]
R. Felix es, sacra Virgo Maria, et omni laude dignissima:
* Ex qua ortus es Sol justitiae, Christus Deus noster, per quem salvati et redempti sumus.
V. Maternitatem Beatae Mariae Virginis cum gaudio celebremus
R. Ex qua ortus es Sol justitiae, Christus Deus noster, per quem salvati et redempti sumus.

[Lectio2]
!Sir 24:12-16
12 Tunc praecepit, et dixit mihi Creator omnium: et qui creavit me, requievit in tabernaculo meo.
13 Et dixit mihi: In Jacob inhabita, et in Isra√él hereditare, et in electis meis mitte radices.
14 Ab initio et ante saecula creata sum, et usque ad futurum saeculum non desinam: et in habitatione sancta coram ipso ministravi.
15 Et sic in Sion firmata sum, et in civitate sanctificata similiter requievi, et in Jerusalem potestas mea.
16 Et radicavi in populo honorificato, et in parte Dei mei hereditas illius, et in plenitudine sanctorum detentio mea.

[Responsory2]
R. Sine tactu pudoris inventa est Mater Salvatoris:
* Qui caelum terramque regit, in tua se clausit viscera factus homo.
V. Benedicta tu in mulieribus, et benedictus fructus ventris tui.
R. Qui caelum terramque regit, in tua se clausit viscera factus homo.

[Lectio3]
!Sir 24:17-23
17 Quasi cedrus exaltata sum in Libano, et quasi cypressus in monte Sion:
18 quasi palma exaltata sum in Cades, et quasi plantatio rosae in Jericho:
19 quasi oliva speciosa in campis, et quasi platanus exaltata sum juxta aquam in plateis.
20 Sicut cinnamomum et balsamum aromatizans odorem dedi; quasi myrrha electa dedi suavitatem odoris:
21 et quasi storax, et galbanus, et ungula, et gutta, et quasi Libanus non incisus vaporavi habitationem meam, et quasi balsamum non mistum odor meus.
22 Ego quasi terebinthus extendi ramos meos, et rami mei honoris et gratiae.
23 Ego quasi vitis fructificavi suavitatem odoris: et flores mei fructus honoris et honestatis.

[Responsory3]
R. Multae filiae congregaverunt divitias, tu supergressa es universas:
* Speciosa facta est et suavis in deliciis tuis, Sancta Dei Genitrix.
V. Sentiant omnes tuum juvamen, quicumque celebrant tuam sanctam Maternitatem.
R. Speciosa facta est et suavis in deliciis tuis, Sancta Dei Genitrix.
&Gloria
R. Speciosa facta est et suavis in deliciis tuis, Sancta Dei Genitrix.

[Lectio4]
Sermo Sancti Leonis Papae
!Serm. 1 de Nativitate Domini
Virgo Regia Davidicae stirpis eligitur, quae sacro gravidanda foetu, divinam humanamque prolem prius conciperet mente quam corpore: et ne superne ignara consuli ad inusitatos paveret affatus, quod in ea operatum erat a Spiritu Sancto, colloquio didicit angelico, nec damnum credidit pudoris Dei Genitrix mox futura. Cur enim de conceptionis novitate desperet, cui efficientia de Altissimi virtute promittitur? Confirmatur credentis fides etiam praeuntis attestatione miraculi. Donatur Elisabeth inopinata foecunditas, ut, qui conceptum dederat sterili, daturus non dubitaretur et Virgini. Verbum igitur Dei Filius, qui in principio erat apud Deum, per quem facta sunt omnia, et sine quo factum est nihil, propter liberandum hominem ab aeterna morte, factus est homo.

[Responsory4]
R. Gloriosae Virginis Mariae Maternitatem dignissimam recolamus:
* Cujus Dominus humilitatem respexit, quae Angelo nuntiante concepit Salvatorem mundi.
V.Christo canamus gloriam in hac sacra solemnitate mirabilis Genitricis Dei.
R. Cujus Dominus humilitatem respexit, quae Angelo nuntiante concepit Salvatorem mundi.

[Lectio5]
!Serm. 2 de Nativitate Domini
Ingreditur haec infima Jesus Christus Dominus noster de caeli sede descendens, et a paterna gloria non recedens, novo ordine, nova nativitate generatus. Novo ordine, quia invisibilis in suis, visibilis factus est in nostris: incomprehensibilis voluit comprehendi: ante tempora manens, esse coepit in tempore. Nova autem nativitate genitus est: conceptus a Virgine, natus ex Virgine, sine paternae carnis concupiscentia, sine maternae integritatis injuria: quia futurum hominum Salvatorem talis ortus decebat, qui et in se haberet humanae substantiae naturam, et humanae carnis inquinamenta nesciret. Origo dissimilis, sed natura consimilis; humano usu et consuetudine, quod credimus, caret: sed divina potestate subnixum est, quod Virgo conceperit, Virgo pepererit, Virgo permanserit.

[Responsory5]
R. Benedicta filia tu a Domino, quia per te fructum vitae communicavimus:
* Sola sine exemplo placuisti Domino nostro Jesu Christo.
V. Nostras deprecationes ne despicias, in necessitatibus nostris, sed a periculis cunctis libera nos, sancta Dei Genitrix.
R. Sola sine exemplo placuisti Domino nostro Jesu Christo.

[Lectio6]
!Ex actis Pii papae undecimi
Cum anno millesimo nongentesimo trigesimo primo, universo orbe catholico plaudente, solemnia celebrarentur expleti saeculi decimi quinti, postquam in Ephesina synodo beata Maria Virgo, de qua natus est Jesus, contra Nestorii haeresim Mater Dei a Patribus, Caelestino Papa praeeunte, conclamata est, Summus Pontifex Pius undecimus faustissimi eventus memoriam, perenni suae pietatis testimonio, perpetuandam voluit. Itaque quod jam in Urbe exstabat nobile Ephesinae proclamationis monumentum, triumphalem arcum in Basilica sanctae Majoris in Exquiliis, a decessore suo Xysto tertio mirabili opere musivo ornatum, temporis injuria fatiscentem, feliciter restituendum una cum ala transversa Basilicae munificentia suae curavit. Litteris vero encyclicis oecumenici concilii Ephesini genuinis lineamentis descriptis, ineffabile divinae Maternitatis Beatae Mariae Virginis privilegium pie copioseque illustravit, ut tam excelsi mysterii doctrina atius fidelium animis insideret. Insimul autem benedictam inter omnes mulieres, Mariam Matrem Dei Nazarenamque Familiam nobilissimum prae omnibus exemplum proposuit imitandum tuum dignitatis ac sanctitudinis casti connubii tum educationis juventuti sancte tradendae. Demum ut neque liturgicum deesset monumentum, jussit, ut festum divina Maternitatis beatae Mariae Virginis cum Missa et Officio propriis die undeima Octobris sub ritu duplici secundae classis quotannis ab universa Ecclesia celebraretur.

[Responsory6]
R. Benedicta te inter mulieres, et benedictus fructus ventris tui:
* Unde hoc mihi, ut veniat Mater Domini mei ad me?
V. Respexit humilitatem ancillae suae, et fecit mihi magna qui potens est.
R. Unde hoc mihi, ut veniat Mater Domini mei ad me?
&Gloria
R. Unde hoc mihi, ut veniat Mater Domini mei ad me?

[Lectio7]
Lectio Sancti Evangelii secundum Lucam
!Luke 2:43-51
In illo tempore: Cum redirent, remansit puer Jesus in Jerusalem, et non cognoverunt parentes eius. Et reliqua.
_
Homilia sancti Bernardi Abbatis
!Homilia 1 de Laud. Virg. Matris
Deum et Dominum Angelorum Maria suum Filium appellat, dicens: Fili, quid fecisti nobis sic? Quis hoc audeat Angelorum? Sufficit eis, et pro magno habent, quod, cum sint spiritus ex conditione, ex gratia facti sint et vocati Angeli, testante David: Qui facit Angelos suos spiritus. Maria vero matrem se agnoscens, majestatem illam, cui illi cum reverentia serviunt, cum fiducia suum nuncupat Filium nec dedignatur nuncupari Deus, quod esse dignatus est. Nam paulo post subdit Evangelista: Et erat subditus illis. Quis? Quibus? Deus hominibus? Deus, inquam, cui Angeli subditi sunt, cui Principatus et Potestates obediunt, subditus erat Mariae.

[Responsory7]
R. Beata es, Virgo Maria, Dei Genitrix, quae credidisti Domino: perfecta sunt in te, quae dicta sunt tibi:
* Propterea benedixit te Deus in aeternum.
V. Diffusa est gratia in labiis tuis: intercede pro nobis ad Dominum Deum nostrum,
R. Propterea benedixit te Deus in aeternum.

[Lectio8]
Mirare utrumlibet, et elige quod amplius mireris, sive Filii benignissimam dignationem, sivc Matris excellentissimam dignitatem. Utrimque stupor, utrimque nuraculum. Et quod Deus feminae obtemperet, humilitas absque exemplo; et quod Deo femina principetur, sublimitas sine socio. In laudibus Virginum singulariter canitur, quod sequuntur Agnum quocumque ierit. Quibus ergo laudibus judicas dignam, quae etiam praeit? Disce, homo, obedire; disce, terra subdi: disce, pulvis, obtemperare. De auctore tuo loquens Evangelista: Et erat, inquit, subditus illis. Erubesce, superbe cinis! Deus se humiliat, et tu te exaltas? Deus se hominibus subdit, et tu, dominari gestiens hominibus, tuo te praeponis Auctori?

[Responsory8]
R. Congratulamini mihi, omnes qui diligitis Dominum: quia, cum essem parvula, placui Altissimo:
* Et de meis visceribus genui Deum et hominem.
V. Beatam me dicent omnes generationes, quia ancillam humilem respexit Deus.
R. Et de meis visceribus genui Deum et hominem.
&Gloria
R. Et de meis visceribus genui Deum et hominem.

[Lectio9]
Felix Maria, cui nec humilitas defuit, nec virginitas! Et quidem singularis virginitas, quam non temeravit, sed honoravit foecunditas. Et nihilominus specialis humilitas, quam non abstulit, sed extulit foecunda virginitas: et incomparabilis prorsus foecunditas, quam virginitas simul comitatur et humilitas. Quid horum non mirabile? quid non incomparabile? quid non singulare? Mirum vero, si non haesitas, in horum ponderatione, quid tua judices dignus admiratione, utrum videlicet potius stupenda sit foecunditas in Virgine, an in Matre integritas: sublimitas in prole, an cum tanta sublimitate humilitas: nisi quod indubitanter horum singulis praferenda sint simul cuncta, et incomparabiliter excellentius est atque felicius omnia percepisse quam aliqua. Et quid mirum, si Deus, qui mirabilis cernitur et legitur in Sanctis suis, mirabiliorem se exhibuit in Matre sua? Veneramini ergo, conjunges, in carne corruptibili carnis integritatem: vos, sacrae virgines, in Virgine foecunditatem. Imitamini, omnes homines, Dei Matris humilitatem.
&teDeum

[Ant Laudes]
Beata es * Virgo Maria, quae omnium portasti Creatorem.
Genuisti, * qui te fecit, et in aeternum permanes Virgo.
Cum esset parvula, * placui Altissimo et de meis visceribus genui Deum et hominem.
Benedicta filia * tu a Domino, quia per te fructum vitae communicavimus.
Viderunt eam * filiae Sion, et beatam dixerunt, et reginae laudaverunt eam.

[Capitulum Laudes]
!Sir 24:12-13
v. Qui creavit me, requievit in tabernaculo meo, et dixit mihi: in Jacob inhabita, et in electis meis mitte radices.
$Deo gratias

[Hymnus Laudes]
v. Te, Mater alma Numinis,
Oramus omnes supplices,
A fraude nos ut daemonis
Tua sub umbra protegas.
_
Ob perditum nostrum genus
Primi parentis crimine,
Ad inclytum Matris decus
Te rex supremus extulit.
_
Clementer ergo prospice
Lapsis Adami posteris:
A te rogatus Filius
Deponat iram vindicem.
_
Jesu, tibi sit gloria,
Qui natus es de Virgine, 
Cum Patre et almo Spiritu, 
In sempiterna saecula.
Amen.

[Versum 2]
V. Germinavit radix Jesse: orta est stella ex Jacob.
R. Virgo peperit Salvatorem: te laudamus Deus noster.

[Ant 2]
Sancta Maria * succurre miseris, juva pusillanimes, refove flebiles, ora pro populo, interveni pro clero, intercede pro devoto femineo sexu: sentiant omnes tuum juvamen, quicumque celebrant tuam admirabilem Maternitatem.

[Capitulum Tertia]
!Sir 24:12-13
v. Qui creavit me, requievit in tabernaculo meo, et dixit mihi: in Jacob inhabita, et in electis meis mitte radices.
$Deo gratias

[Versum 3]
V. Benedicta tu in mulieribus.
R. Et Benedictus fructus ventris tui.

[Ant 3]
Maternitas tua * Dei Genitrix Virgo, gaudium annuntiavit universo mundo: ex te enim ortus est sol iustitiae, Christus Deus noster.