[Rank]
S. Jacobi Apostoli;;Duplex II classis;;5.2;;ex C1

[Rank1960]
S. Jacobi Apostoli;;Duplex II classis;;5;;ex C1

[Rule]
ex C1;
9 lectiones;
Psalmi Dominica
Antiphonas horas

[Oratio]
Esto, Domine, plebi tuae sanctificator et custos: ut Apostoli tui Jacobi munita praesidiis, et conversatione tibi placeat, et secura mente deserviat.
$Per Dominum

[Lectio4]
Jacobus, Zebedaei filius, Joannis Apostoli germanus frater, Galilaeus, inter primos Apostolos vocatus cum fratre, relictis patre ac retibus, secutus est Dominum, et ambo ab ipso Jesu Boanerges, id est, tonitrui filii sunt appellati. Is unus fuit ex tribus Apostolis, quos Salvator maxime dilexit, et testes esse voluit suae transfigurationis, et interesse miraculo, cum archisynagogi filiam a mortuis excitavit, et adesse cum secessit in montem Oliveti, Patrem oraturus, antequam a Judaeis comprehenderetur.

[Lectio5]
Post Jesu Christi ascensum in caelum, in Judaea et Samaria ejus divinitatem praedicans, plurimos ad christianam fidem perduxit. Mox in Hispaniam profectus, ibi aliquos ad Christum convertit: ex quorum numero septem postea episcopi a beato Petro ordinati in Hispaniam primi directi sunt. Deinde Jerosolymam reversus, cum inter alios Hermogenem magum fidei veritate imbuisset, Herodes Agrippa Claudio imperatore ad regnum elatus, ut a Judaeis gratiam iniret, Jacobum libere Jesum Christum Deum confitentem capitis condemnavit. Quem cum is, qui eum duxerat ad tribunal, fortiter martyrium subeuntem vidisset, statim se et ipse Christianum esse professus est.

[Lectio6]
Ad supplicium cum raperentur, petiit ille a Jacobo veniam: quem Jacobus osculatus, Pax, inquit, tibi sit. Itaque uterque est securi percussus, cum paulo ante Jacobus paralyticum sanasset. Corpus ejus postea Compostellam translatum est, ubi summa celebritate colitur, convenientibus eo religionis et voti causa ex toto terrarum orbe peregrinis. Memoria ipsius natalis hodierno die, qui translationis dies est, ab Ecclesia celebratur, cum ipse circa festum Paschae primus Apostolorum Jerosolymis profuso sanguine testimonium Jesu Christo dederit.

[Lectio7]
Lectio sancti Evangelii secundum Matthaeum.
!Matt 20:20-23
In illo tempore: Accessit ad Jesum mater filiorum Zebedaei cum filiis suis, adorans et petens aliquid ab eo. Et reliqua.
_
Homilia sancti Joannis Chrysostomi.
!Homilia 66. in Matthaeum.
Non turbetur quisquam, si adeo imperfectos dicimus Apostolos fuisse: nondum enim mysterium crucis erat consummatum, nondum gratia Spiritus in corda ipsorum infusa. Quod si virtutem ipsorum discere cupis, quales post datam gratiam Spiritus fuerint, considera, et videbis omnem ab illis perversam affectionem fuisse superatam. Hac enim de causa eorum modo imperfectio revelatur, ut aperte percipere possis, quales subito per gratiam effecti fuerunt. Quod igitur nihil spiritale petebant, nec de caelesti regno quidquam cogitabant, perspicuum est. Sed tamen inspiciamus etiam quomodo accedant, et quid dicant. Volumus, inquiunt, ut quodcumque petierimus, facias nobis. Ad quod Christus, Quid vultis? respondit: non ignorans certe, sed ut eos respondere cogat, et ulcus detegat, et ita medicamentum apponat.

[Lectio8]
Illi vero cum erubescerent, et verecundia prohiberentur, quoniam humano affectu eo devenerant, seorsum ab aliis discipulis Christum accipientes, interrogaverunt. Progressi sunt enim, inquit, ne illis manifesti fierent: et ita demum ea quae volebant, dixerunt. Volebant autem, ut ego conjicio, quoniam super duodecim sedes sessuros discipulos audierunt, primatum hujus consessus impetrare: et praeponi quidem se ceteris sciebant; Petrum vero sibi praeferri formidantes, dicere ausi sunt: Dic ut unus a dextris, alter a sinistris sedeat. Et urgent dicentes: Dic. Quid igitur ipse? Ut significaret eos nihil petere spiritale, sed nec scire quidem quid postulent: non enim petere auderent, si scirent: Nescitis, ait, quid petatis: nescitis quam magnum hoc sit, quam mirabile, ac ipsas superiores excedens virtutes.

[Lectio9]
Et adjecit: Potestis bibere calicem, quem ego bibiturus sum: et baptismo, quo ego baptizor, baptizari? Perpendis, quomodo statim ab hac opinione ipsos removit, contraria eis disserens. Nam vos, inquit, de honoribus et de coronis mecum agitis: ego vero de luctamine atque sudore dissero. Non praemiorum hoc tempus est, nec illa gloria mea modo apparebit: sed caedis ac periculorum tempus praesens est. Perspice autem, qualiter ipso interrogationis modo et hortatur et allicit. Non enim dixit: Potestisne caedem subire, potestisne vestrum effundere sanguinem? Sed, Quonam pacto potestis bibere calicem? Deinde alliciens, inquit, Quem ego bibiturus sum: ut ipsa cum eo communicatione laborum promptiores redderentur.
&teDeum

[Commemoratio 2]
!Commemoratio S. Christophori Mart.
@Commune/C2:Oratio proper
v. Oremus.
Praesta, quaesumus, omnipotens Deus: ut qui beati Christophori Martyris tui natalitia colimus, intercessione ejus in tui nominis amore roboremur.
$Per Dominum
