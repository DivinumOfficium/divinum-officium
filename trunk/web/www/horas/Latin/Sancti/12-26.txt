[Rank]
S. Stephani Protomartyris;;Duplex II class cum octava simplici;;5.4;;ex C2

[Rank1960]
S. Stephani Protomartyris;;Duplex II class;;5;;ex C2

[Rule]
ex C2;
Psalmi Dominica
Antiphonas horas
9 lectiones
no Psalm5

[Versum 1]
V. Gloria et honore coronasti eum, Domine.
R. Et constituisti eum super opera manuum tuarum.

[Ant 1]
Stephanus autem * plenus gratia et fortitudine, faciebat signa magna in populo.

[Oratio]
Da nobis, quaesumus, Domine, imitari quod colimus: ut discamus et inimicos~
diligere; quia ejus natalitia celebramus, qui novit etiam pro persecutoribus exorare Dominum nostrum Jesum Christum Filium tuum:
$Qui tecum

[Invit]
Christum natum, qui beatum hodie coronavit Stephanum * Venite adoremus.

[Lectio1]
De Actibus Apostolorum.
!Acts 6:1-6
1 In diebus illis, crescente numero discipulorum, factum est murmur Graecorum adversus Hebraeos, eo quod despicerentur in ministerio quotidiano viduae eorum.
2 Convocantes autem duodecim multitudinem discipulorum, dixerunt: Non est aequum nos derelinquere verbum Dei, et ministrare mensis.
3 Considerate ergo, fratres, viros ex vobis boni testimonii septem, plenos Spiritu Sancto et sapientia, quos constituamus super hoc opus.
4 Nos vero orationi et ministerio verbi instantes erimus.
5 Et placuit sermo coram omni multitudine. Et elegerunt Stephanum, virum plenum fide et Spiritu Sancto, et Philippum, et Prochorum, et Nicanorem, et Timonem, et Parmenam, et Nicolaum advenam Antiochenum.
6 Hos statuerunt ante conspectum Apostolorum: et orantes imposuerunt eis manus.


[Responsory1]
R. Stephanus autem plenus gratia et fortitudine
* Faciebat prodigia et signa magna in populo.
V. Surrexerunt quidam de synagoga disputantes cum Stephano: et non poterant resistere sapientiae, et Spiritui, qui loquebatur.
R. Faciebat prodigia et signa magna in populo.

[Lectio2]
!Acts 6:7-10;7:54
7 Et verbum Domini crescebat, et multiplicabatur numerus discipulorum in Jerusalem valde: multa etiam turba sacerdotum obediebat fidei.
8 Stephanus autem plenus gratia et fortitudine, faciebat prodigia et signa magna in populo.
9 Surrexerunt autem quidam de synagoga quae appellatur Libertinorum, et Cyrenensium, et Alexandrinorum, et eorum qui erant a Cilicia, et Asia, disputantes cum Stephano:
10 et non poterant resistere sapientiae, et Spiritui qui loquebatur.
54 Audientes autem haec, dissecabantur cordibus suis, et stridebant dentibus in eum.

[Responsory2]
R. Videbant omnes Stephanum qui erant in concilio.
* Et intuebantur vultum ejus tamquam vultum Angeli stantis inter illos.
V. Plenus gratia et fortitudine faciebat prodigia et signa magna in populo.
R. Et intuebantur vultum ejus tamquam vultum Angeli stantis inter illos.

[Lectio3]
!Acts 7:55-59
55 Cum autem esset plenus Spiritu Sancto, intendens in caelum, vidit gloriam Dei, et Jesum stantem a dextris Dei. Et ait: Ecce video caelos apertos, et Filium hominis stantem a dextris Dei.
56 Exclamantes autem voce magna continuerunt aures suas, et impetum fecerunt unanimiter in eum.
57 Et ejicientes eum extra civitatem, lapidabant: et testes deposuerunt vestimenta sua secus pedes adolescentis qui vocabatur Saulus.
58 Et lapidabant Stephanum invocantem, et dicentem: Domine Jesu, suscipe spiritum meum.
59 Positis autem genibus, clamavit voce magna, dicens: Domine, ne statuas illis hoc peccatum. Et cum hoc dixisset, obdormivit in Domino.

[Responsory3]
R. Intuens in coelum beatus Stephanus, vidit gloriam Dei, et ait:
* Ecce video coelos apertos, et Filium hominis stantem a dextris virtutis Dei.
V. Cum autem esset Stephanus plenus Spiritu sancto, intendens in coelum, vidit gloriam Dei, et ait.
R. Ecce video coelos apertos, et Filium hominis stantem a dextris virtutis Dei.
&Gloria
R. Ecce video coelos apertos, et Filium hominis stantem a dextris virtutis Dei.

[Lectio4]
Sermo sancti Fulgentii Episcopi.
!De S. Stephano, circa init.
Heri celebravimus temporalem sempiterni Regis nostri natalem: hodie celebramus~
triumphalem militis passionem. Heri enim Rex noster trabea carnis indutus, de~
aula uteri virginalis egrediens, visitare dignatus est mundum: hodie miles de~
tabernaculo corporis exiens, triumphator migravit ad coelum. Ille sempiternae~
Deitatis majestate servata, servile cinctorium carnis assumens, in hujus saeculi~
campum pugnaturus intravit: iste depositis corruptibilibus corporis indumentis,~
ad coeli palatium perenniter regnaturus ascendit. Ille descendit carne velatus,~
iste ascendit sanguine laureatus.

[Responsory4]
R. Lapidabant Stephanum invocantem et dicentem:
* Domine Jesu Christe, accipe spiritum meum: et ne statuas illis hoc peccatum.
V. Positis autem genibus clamavit voce magna, dicens.
R. Domine Jesu Christe, accipe spiritum meum: et ne statuas illis hoc peccatum.

[Lectio5]
Ascendit iste lapidantibus Judaeis, quia ille descendit laetantibus Angelis.~
Gloria in excelsis Deo, heri sancti Angeli exsultantes cantaverunt: hodie~
Stephanum laetantes in suum consortium susceperunt. Heri Dominus exivit de utero~
Virginis: hodie miles egressus est de ergastulo carnis. Heri Christus pro nobis~
pannis est involutus: hodie Stephanus stola est ab eo immortalitatis indutus.~
Heri praesepis angustia Christum portavit infantem: hodie immensitas coeli~
suscepit Stephanum triumphantem. Solus Dominus descendit, ut multos elevaret:~
humiliavit se Rex noster ut suos milites exaltaret.

[Responsory5]
R. Impetum fecerunt unanimiter in eum, et ejecerunt eum extra civitatem,~
invocantem et dicentem:
* Domine Jesu, accipe spiritum meum.
V. Et testes deposuerunt vestimenta sua secus pedes adolescentis, qui vocabatur~
Saulus: et lapidabant Stephanum invocantem et dicentem.
R. Domine Jesu, accipe spiritum meum.

[Lectio6]
Necessarium tamen nobis est, fratres, agnoscere, quibus armis praecinctus~
Stephanus saevitiam Judaeorum potuit superare, ut ita meruisset feliciter~
triumphare. Stephanus ergo, ut nominis sui coronam meruisset accipere, caritatem~
pro armis habebat, et per ipsam ubique vincebat. Per caritatem Dei, saevientibus~
Judaeis non cessit: per caritatem proximi pro lapidantibus intercessit. Per~
caritatem arguebat errantes, ut corrigerentur: per caritatem pro lapidantibus~
orabat, ne punirentur. Caritatis virtute subnixus, vicit Saulum crudeliter~
saevientem: et quem habuit in terra persecutorem, in coelo meruit habere~
consortem.

[Responsory6]
R. Impii super justum jacturam fecerunt, ut eum morti traderent:
* At ille gaudens suscepit lapides, ut mereretur accipere coronam gloriae.
V. Continuerunt aures suas, et impetum fecerunt unanimiter in eum.
R. At ille gaudens suscepit lapides, ut mereretur accipere coronam gloriae.
&Gloria
R. At ille gaudens suscepit lapides, ut mereretur accipere coronam gloriae.

[Lectio7]
Lectio sancti Evangelii secundum Matthaeum.
!Matt 23:34-39
In illo tempore: Dicebat Jesus scribis et pharisaeis: Ecce ego mitto ad vos prophetas, et sapientes, et scribas: et ex illis occidetis, et crucifigetis. Et reliqua.
_
Homilia sancti Hieronymi Presbyteri.
!Lib. 4. Comment. in cap. 23. Matthaei.
Hoc quod antea dixeramus: Implete mensuram patrum vestrorum; ad personam Domini~
pertinere, eo quod occidendus esset ab eis, potest et ad discipulos ejus referri,~
de quibus nunc dicit: Ecce ego mitto ad vos prophetas, et sapientes, et scribas.~
Simulque observa, juxta Apostolum scribentem ad Corinthios, varia esse dona~
discipulorum Christi: alios prophetas, qui ventura praedicent: alios sapientes,~
qui noverunt quando debeant proferre sermonem: alios scribas in lege doctissimos,~
ex quibus lapidatus est Stephanus, Paulus occisus, crucifixus Petrus, flagellati~
in Actibus Apostolorum discipuli.

[Responsory7]
R. Stephanus servus Dei, quem lapidabant Judaei, vidit coelos apertos: vidit et~
introivit:
* Beatus homo, cui coeli patebant.
V. Cum igitur saxorum crepitantium turbine quateretur, inter aethereos aulae~
caelestis sinus divina ei claritas fulsit.
R. Beatus homo, cui coeli patebant.

[Lectio8]
Quaerimus, quis iste sit Zacharias filius Barachiae: quia multos legimus~
Zacharias. Et ne libera nobis tribueretur erroris facultas, additum est: Quem~
occidistis inter templum et altare. In diversis diversa legi: et debeo~
singulorum opiniones ponere. Alii Zachariam filium Barachiae dicunt, qui in~
duodecim prophetis undecimus est: patrisque in eo nomen consentit: sed ubi~
occisus sit inter templum et altare, Scriptura non loquitur: maxime cum~
temporibus ejus vix ruinae templi fuerint. Alii Zachariam patrem Joannis~
intelligi volunt, ex quibusdam apocryphorum somniis approbantes, quod propterea~
occisus sit, quia Salvatoris praedicaverit adventum.

[Responsory8]
R. Patefactae sunt januae coeli Christi Martyri beato Stephano, qui in numero~
Martyrum inventus est primus:
* Et ideo triumphat in coelis coronatus.
V. Mortem enim, quam Salvator noster dignatus est pro nobis pati, hanc ille~
primus reddidit Salvatori.
R. Et ideo triumphat in coelis coronatus.
&Gloria
R. Et ideo triumphat in coelis coronatus.

[Lectio9]
Alii istum volunt esse Zachariam, qui occisus est a Joas rege Judae inter~
templum et altare, sicut Regum narrat historia. Sed observandum, quod ille~
Zacharias non sit filius Barachiae, sed filius Jojadae sacerdotis: unde et~
Scriptura refert: Non fuit recordatus Joas patris ejus Jojadae, quia sibi~
fecisset bona. Cum ergo et Zachariam teneamus et occisionis consentiat locus:~
quaerimus, quare Barachiae dicatur filius, et non Jojadae? Barachia lingua~
nostra Benedictus Domini dicitur, et sacerdotis Jojadae justitia Hebraeo nomine~
demonstratur. In Evangelio, quo utuntur Nazareni, pro filio Barachiae, filium~
Jojadae reperimus scriptum.
&teDeum

[Ant Laudes]
Lapidaverunt Stephanum, * et ipse invocabat Dominum, dicens: Ne statuas illis hoc peccatum.
Lapides torrentis * illi dulces fuerunt: ipsum sequuntur omnes animae justae.
Adhaesit anima mea * post te, quia caro mea lapidata est pro te, Deus meus.
Stephanus vidit * caelos apertos, vidit, et introivit: beatus homo cui caeli patebant.
Ecce video * coelos apertos, et Jesum stantem a dextris virtutis Dei.

[Capitulum Laudes]
!Acts 6:8
v. Stephanus autem plenus gratia et fortitudine, faciebat prodigia et signa magna in populo.
$Deo gratias

[Versum 2]
V. Sepelierunt Stephanum viri timorati.
R. Et fecerunt planctum magnum super eum.

[Ant 2]
Stephanus autem * plenus gratia et fortitudine, faciebat signa magna in populo.

[Lectio Prima]
!Acts 7:59
v. Positis autem genibus clamavit voce magna, dicens: Domine ne statuas illis hoc peccatum. Et cum hoc dixisset, obdormivit in Domino.

[Capitulum Tertia]
!Acts 6:8
v. Stephanus autem plenus gratia et fortitudine, faciebat prodigia et signa magna in populo.
$Deo gratias

[Capitulum Sexta]
!Acts 6:9-10
v. Surrexerunt autem quidam de synagoga, quae appellatur Libertinorum, et~
Cyrenensium, et AIexandrinorum et eorum qui erant a Cilicia, et Asia,~
disputantes cum Stephano: et non poterant resistere sapientiae, et Spiritui qui loquebatur.
$Deo gratias

[Capitulum Nona]
!Acts 7:59
v. Positis autem genibus clamavit voce magna, dicens: Domine, ne statuas illis hoc peccatum. Et cum hoc dixisset, obdormivit in Domino.
$Deo gratias

[Ant Vespera 3]
Tecum principium * in die virtutis tuae, in splendoribus sanctorum, ex utero ante luciferum genui te.;;109
Redemptionem * misit Dominus populo suo: mandavit in aeternum testamentum suum.;;110
Exortum est * in tenebris lumen rectis corde: misericors, et miserator, et justus Dominus.;;111
Apud Dominum * misericordia, et copiosa apud eum redemptio.;;129
De fructu * ventris tui ponam super sedem tuam.;;131 

[Capitulum Vespera]
!Acts 6:8
v. Stephanus autem plenus gratia et fortitudine, faciebat prodigia et signa magna in populo.
$Deo gratias

[Versum 3]
V. Stephanus vidit coelos apertos.
R. Vidit, et introivit: beatus homo, cui caeli patebant.

[Ant 3]
Sepelierunt * Stephanum viri timorati, et fecerunt planctum magnum super eum.

[Octava 2]
!Commemoratio Octavae S. Stephano.
Ant. Stephanus autem plenus gratia et fortitudine, faciebat signa magna in populo.
_
V. Sepelierunt Stephanum viri timorati.
R. Et fecerunt planctum magnum super eum.
_
v. Oremus.
Da nobis, quaesumus, Domine, imitari quod colimus: ut discamus et inimicos~
diligere; quia ejus natalitia celebramus, qui novit etiam pro persecutoribus exorare Dominum nostrum Jesum Christum Filium tuum:
$Qui tecum

[Commemoratio 2]
@Sancti/12-25:Octava

[Commemoratio 3]
@Sancti/12-25:Octava

[Octava 3]
!Commemoratio Octavae S. Stephano.
Ant. Sepelierunt Stephanum viri timorati, et fecerunt planctum magnum super eum.
_
V. Stephanus vidit coelos apertos.
R. Vidit et introivit: beatus homo, cui caeli patebant.
_
v. Oremus.
Da nobis, quaesumus, Domine, imitari quod colimus: ut discamus et inimicos~
diligere; quia ejus natalitia celebramus, qui novit etiam pro persecutoribus exorare Dominum nostrum Jesum Christum Filium tuum:
$Qui tecum
