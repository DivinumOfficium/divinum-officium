[Rank]
Octava S. Laurentii Martyris;;Duplex;;3;;vide Sancti/08-10

[Rule]
vide Sancti/08-10;
9 lectiones

[Commemoratio]
@Sancti/08-15:Oratio
@Sancti/08-17:Oratio

[Lectio4]
Ex Tractatu sancti Augustini Episcopi in Joannem.
!Tractatus 27. in fine.
Alerti sumus, fratres, quia omnes, qui sumus in corpore Domini, et manemus in~
illo, ut et ipse maneat in nobis, in hoc saeculo necesse habemus usque in finem~
inter malos vivere; non inter illos dico malos, qui blasphemant Christum; raro~
enim jam inveniuntur, qui lingua blasphemant, sed multi, qui vita. Necesse est~
ergo, ut inter illos usque in finem vivamus. Sed quid est quod ait, Qui manet in~
me, et ego in illo? Quid, nisi quod Martyres audiebant: Qui perseveraverit usque~
in finem, hic salvus erit?

[Lectio5]
Quomodo mansit in illo sanctus Laurentius, cujus hodie festum diem celebramus?~
Mansit usque ad tentationem, mansit usque ad tyrannicam interrogationem, mansit~
usque ad acerrimam comminationem, mansit usque ad peremptionem. Parum est: usque~
ad immanem excruciationem mansit. Non enim occisus est cito, sed cruciatus est~
in igne. Diu vivere permissus est: immo non diu vivere permissus est, sed tarde~
mori compulsus est. In illa ergo longa morte", in illis tormentis, quia~
bene manducaverat, et bene biberat, tamquam illa esca saginatus, et illo calice~
ebrius, tormenta non sensit.

[Lectio6]
Dixerat autem illi Xystus Martyr sanctus, cujus diem quinto abhinc retro die~
celebravimus: Noli merere fili: (episcopus enim erat ille, iste diaconus) noli~
merere, inquit, sequeris me post triduum. Triduum autem dixit medium inter diem~
passionis sancti Xysti, et diem hodiernam passionis sancti Laurentii. Triduum~
est medium. O consolatio! Non ait, Noli merere fili, desinet persecutio, et~
securus eris: sed, Noli merere: quo ego praecedo, tu sequeris; nec consecutio~
tua differtur. Triduum medium erit, et mecum eris. Accepit oraculum, vicit~
diabolum, pervenit ad triumphum.

[Lectio7]
Lectio sancti Evangelii secundum Joannem.
!Joannes 12:24-28
In illo tempore: Dixit Jesus discipulis suis: Amen, amen dico vobis, nisi granum~
frumenti cadens in terram, mortuum fuerit; ipsum solum manet. Et reliqua.
_
Homilia sancti Joannis Chrysostomi.
!Homilia 66. in Joannem.
Dulcis praesens vita est, et multae plena voluptatis, non tamen omnibus, sed iis~
tantum, qui illi sunt affixi. Quod si quis in coelum suspexerit, et quae ibi~
praeclara sunt, contemplatus fuerit, statim hanc contemnet, ac nullius pretii~
existimabit. Nam et corporum pulchritudo, quoad pulchrius non deprehenditur, in~
admiratione habetur: cum vero aliud praestantius apparuerit, illa prior~
despicitur. Quod si illam pulchritudinem etiam nos intueri voluerimus, et~
coelestis regni speciem considerare, confestim nos hujus saeculi vinculis~
dissolvemus.

[Lectio8]
Vinculum namque est terrenarum rerum affectio: ad cujus dissolutionem ut nos~
induceret Christus, quid dicat, attende. Qui amat animam suam, perdet eam: et~
qui odit animam suam in hoc mundo, in vitam aeternam custodit eam. Enigmati~
simile hoc dictum videtur: non tamen ita est, immo vero praecipuae sapientiae~
plenum. Et quomodo qui amat animam suam, perdet eam? Qui absurdis ejus~
cupiditatibus obtemperat, qui praeter debitum ei indulget: quemadmodum e~
contrario, qui odit eam in hoc mundo, custodit eam: hoc est, qui non paret ei,~
cum noxia jubet.

[Lectio9]
Et non dixit: Qui non paret, sed, Qui odit. Sicuti enim quos odio habemus,'ne~
vocem quidem audire, nec vultum eorum videre aequo animo patimur: ita et animae,~
si quid praeter Dei voluntatem nobis imperat, vehementer aversari oportet. Cum~
enim jam de morte ad eos verba facturus esset, de morte videlicet sua, et~
praevideret eorum tristitiam et exanimationem, per excessum locutus est,~
inquiens: Quid dico, si mortem meam generose non feretis? Nisi vos ipsi~
moriamini, nullum vos sequetur emolumentum.
&teDeum

[Lectio93]
!Commemoratio S. Hyacinthi Confessoris
Hyacinthus Polonus, nobilibus et christianis parentibus in Camiensi villa~
episcopatus Vratislaviensis natus est. A pueritia litteris instructus, post~
datam jurisprudentiae et sacris litteris operam, inter canonicos Cracovienses~
ascitus, insigni morum pietate et summa eruditione ceteros antecelluit. Romae in~
Praedicatorum ordinem ab ipso institutore sancto Dominico adscriptus, perfectam~
vivendi rationem, quam ab ipso didicerat, usque ad finem vitas sanctissime~
retinuit. Virginitatem perpetuo coluit: modestiam, patientiam, humilitatem,~
abstinentiam, ceterasque virtutes, ut certura religiosae vitae patrimonium,~
adamavit Caritate in Deum fervens, integras saepe noctes fundendis precibus,~
castigandoque corpori instimens, nullum eidem levamentum, nisi lapidi innixus,~
sive humi cubans, adhibebat. Remissus in patriam, Frisaci primum in itinere~
amplissimum sui ordinis monasterium, mox Cracoviae alterum erexit. Inde per~
alias Poloniae regni provincias, aliis quatuor exaedificatis, incredibile dictu~
est quantum verbi Dei praedicatione et vitae innocentia apud omnes profecerit.~
Nullum diem praetermisit, quo non praeclara aliqua fidei, pietatis atque~
innocentiae argumenta praestiterit. Sanctissimi viri studium erga proximorum~
salutem maximis Deus miraculis illustravit. Inter quae illud insigne, quod~
Vandalum fluvium prope Visogradum aquis redundantem, nullo navigio usus,~
trajecit, sociis quoque expanso super undas pallio traductis. Admirabili vitae~
genere ad quadraginta prope annos post professionem perducto, mortis die suis~
fratribus praenuntiato ipso assumptae Virginis festo, Horis Canonicis persolutis,~
sacramentis ecclesiasticis summa cum veneratione perceptis, iis verbis: In manus~
tuas Domine, spiritum Deo reddidit, anno salutis millesimo ducentesimo~
quinquagesimo septimo. Quem miraculis, etiam post obitum, illustrem, Clemens~
Papa octavus in sanctorum numerum retulit.

