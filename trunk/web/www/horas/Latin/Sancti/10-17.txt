[Rank]
S. Margaritae Mariae Alacoque Virginis;;Duplex;;3;;vide C6

[Rule]
vide C6
9 lectiones

[Oratio]
Domine Jesu Christe, qui investigabiles divitias Cordis tui beatae Margaritae Mariae Virgini mirabiliter revelasti: da nobis ejus meritis et imitatione; ut te in omnibus et super omnia diligentes, jugem in eodem Corde tuo mansionem habere mereamur.
$Qui vivis.

[Hymnus Matutinum]
@Commune/C6:Hymnus Matutinum 1

[Lectio4]
Margarita Maria Alacoque, in pago dioecesis Augustodunensis, honesto genere nata, jam inde a tenebris annis futurae sanctitatis indicia praebuit. In Deiparam Virginem et in augustum Eucharistiae sacramentum amore flagrans, adolescentula Deo virginitatem devovit, id exoptans unice ut ad Christianas virtutes vitam componeret. In deliciis habebat prolixas preces rerumque caelestium contemplationem, sui contemptum, patientiam in adversis, corporis afflictationem, caritatem in proximos, praesertim egenos; summoque studio nitebatur ut sanctissima divini Redemptoris exempla pro viribus referret.

[Lectio5]
Ordinem Visitationis ingressa, statim religiosae vitae vitas fulgore nitere coepit. Altioris dono orationis a Deo est decorata, aliusque gratiae muneribus et crebris visionibus. Harum celeberrima fuit cum ante Eucharistiam precanti Jesus semetipsum conspiciendum obtulit, et divinum Cor in aperto pectore flammis incensum ac spinis constrictum ostendit, percepitque ut, ob talem caritatem et ad ingratorum hominum injurias expiandas, illa publicum Cordi suo cultum, magnis propositis caelestis thesauri praemiis, instituendum curaret. Cunctanti ex humilitate seque tantae rei imparem profintenti amantissimus Salvator addit animum, simulque eximia sanctitate virum Claudium de la Colombiere, ducem et adjutorem designat; eamque spe fovet illius summae utilitatis, quae postea e divini Cordis cultu in Ecclesiam dimanavit.

[Lectio6]
Ut jussa Redemptoirs impleret Margarita omni diligentia studebat. Nee tamen illi defuere molestiae plures atque acres contumeliae ab iis qui eam vano mentis errori obnoxiam esse dictitabant. Quae omnia aequo animo tulit, immo apponebat lucro, existimans se per opprobria et dolores hostiam Deo gratam fore, et majora ad propositum suum auxilia consecutiumm. Religiosae perfectionis laude florens et per aeternum rerum contemplationem in dies singulos caelesti sponso conjunctior, ad eum evolavit, anno aetatis suee quadragesimo tertio, reparatae salutis millesimo sexcentesimo nonagesimo. Miraculis insignem Benedictus decimus quintus Sanctis adscripsit: ejusque Officium Pius undecimus Pontifex maximus ad universam Ecclesiam extendit.

[Lectio7]
Lectio Sancti Evangelii secundum Matthaeum
!Matt 11:25-0
In illi tempore, respondens Jesus dixit: Confiteor tibi Pater, Domine caeli et terrae qui abscondisti haec a sapientibus et prudentibus et revelasti ea parvulis. Et reliqua.
_
Homilia Sancti Francisci Salesii Episcopi
!Sermo 23 in die Pentecostes alter circa medium
Nulla alia est vera scientia, nisi ea quae a Spiritu Sancto datur, sed haec humilibus tuntummodo tribuitur. Nonne magnos vidimus theologos qui mira dixerunt de virtutibus, sed ut eas non exercerent? E contra complures vidimus feminas, quae de virtutibus disserere nesciebant, sed virtutum opera digne noverant adimplere. Eas enim Spiritus Sanctus sapientes effecit, quia et timorem Domini et pietatem et humilitatem habeant.

[Lectio8]
!Fragmentum sermo 16, in III Dominica post Pentecostem, initio
Dominus noster, magnus et praeclarissimus omnium nostrarum infirmitatum medicus, antequam in huic mundum veniret, per Prophetas suos palam nuntiaverat: Quod confractum fuerit alligabo, et quod infirmum fuerit consolidabo. Et deinde suo ipse ore clamavit dicens: Venite ad me, omnes qui laboratis el onerati estis, et ego reficiam vos. Quid igitur mirum si ipsum ab aegrotis, a peccatoribus et publicanis circumdatum cernimus? Nonne medici gloria est ab aegrotis exquiri?

[Lectio9]
!Fragmentum serm. 10 pro Feria II post Pascha, in fine
Fert ille nostras miserias et eas nobilitat, apponit miseriam Cordi suo, ostendit latus. Sed cum redamemus oportet, alioquin qui prae amore ostendit vulnera, semel ostendet prae ira et indignatione. Fac, o bone Jesu, ut pacem, quam offers, anticipiamus, videamusque vulnera tua? ut quandoquidem manent fides, spes, caritas, fide radicati, spe gaudentes et caritate ferventes expectemus beatam spem et adventum tuum, ita ut in illo Te, Agnum ad dexteram non leonem ad sinistram videamus ac pro fide visionem spe possessionem et pro caritate imperfecta perfectam habeamus, in qua gaudebimus in saecula saeculorum. Amen.

[Lectio94]
Margaríta María Alacoque, in pago diœcésis Augustodunénsis honésto génere nata, jam a téneris annis futúræ sanctitátis indícia præbuit. In Deíparam Vírginem et in augústum Eucharístiæ sacraméntum amóre flagrans, adolescéntula Deo virginitátem devóvit; ac Ordinem Visitatiónis ingréssa, statim religiósæ vitæ fulgóre nitére cœpit. Altióris dono oratiónis a Deo est decoráta, aliísque grátiæ munéribus et crebris visiónibus. Harum celebérrima fuit cum ante Eucharístiam precánti Jesus semetípsum conspiciéndum óbtulit, et divínum Cor in apérto péctore flammis incénsum ac spinis constrictum osténdit, præcepítque ut, ob talem caritátem et ad ingratórum hóminum injúrias expiándas, illa públicum Cordi suo cultum, magnis propósitis cæléstis thesáuri præmiis, instituéndum curáret. Religiósæ perfectiónis laude florens et per æternárum rerum contemplatiónem in dies síngulos cælésti sponso conjúnctior, ad eum evolávit, anno ætátis suæ quadragésimo tértio, reparátæ salútis millésimo sexcentésimo nonagésimo. Miráculis insígnem Benedíctus décimus quintus Sanctis adscrípsit: ejúsque offícium Pius undécimus ad univérsam Ecclésiam exténdit.
&teDeum
