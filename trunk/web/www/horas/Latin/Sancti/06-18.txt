[Rank]
S. Ephraem Syri Confessoris et Ecclesiae Doctoris;;Duplex;;3;;vide C4a

[RankNewcal]
S. Ephraem Syri Confessoris et Ecclesiae Doctoris;;Duplex optional;;2;;vide C4a

[Name]
Ephraem

[Rule]
vide C4a;
9 lectiones

[Oratio]
Deus, qui Ecclesiam tuam beati Ephraem Confessoris tui et Doctoris mira eruditione et praeclaris vitae meritis illustrare voluisti: te supplices exoramus: ut ipso intercedente, eam adversus erroris et pravitatis insidias perenni tua virtute defendas.
$Per Dominum

[Commemoratio]
!Commemoratio SS. Marci et Marcellini Martyrum
@Commune/C3:Oratio proper
Oremus.
Praesta, quaesumus, omnipotens Deus: ut qui sanctorum Martyrum tuorum Marci et Marcelliani natalitia colimus; a cunctis malis imminentibus eorum intercessionibus liberemur.
$Per Dominum

[Lectio4]
Ephraem genere Syrus, Nisibeno patre natus est. Adhuc juvenis ad sanctum Jacobum episcopum se contulit, a quo baptizatus, brevi ita sanctitate et doctrina profecit, ut in schola Nisibi, Mesopotamiae urbe, florente magister fuerit constitutus. Post Jacobi episcopi mortem, Nisibi a Persis capta, Edessam profectus est; ubi primum in monte inter monachos consedit, deinde, ut plurimos ad se confluentes homines vitaret, vitam duxit eremiticam. Edessenae ecclesiae diaconus ordinatus, et ob humilitatem sacerdotium recusans, omnium virtutum splendore enituit, et pietatem et religionem vera sapientiae professione sibi comparare sategit. Spem omnem in solo Deo defixam habens, quaevis humana ac transitoria contemnens, divina ac sempiterna assidue concupiscebat.

[Lectio5]
Caesaream Cappadociae, divino ductus Spiritu, cum petiisset, ipsum ibi os Ecclesiae Basilium vidit, et uterque mutua consuetudine opportunum in modum usus est. Ad innumeros errores refellendos, qui, tunc temporis grassantes, Ecclesiam Dei divexabant, atque ad mysteria Domini nostri Jesu Christi sedulo illustranda, plurimas edidit lucubrationes, Syro sermone compositas, et fere omnes in linguam Graecam versas; atque, teste sancto Hieronymo, ipse ad tantum venit claritudinem, ut, post lectionem Scripturarum, publice in quibusdam ecclesiis ejus scripta recitarentur.

[Lectio6]
Universa illius opera, tam splendido doctrinae lumine referta effecerunt, ut idem Sanctus, adhuc vivens, tamquam Ecclesiae Doctor, magno honore habitus fuerit. Metrica quoque cantica composuit in laudem beatissimae Virginis Mariae ac Sanctorum: quam ob causam a Syris Spiritus Sancti cithara merito fuit appellatus. In mirifica ac pia devotione erga eamdem Virginem immaculatam primum excelluit. Meritis plenus, Edessae, in Mesopotamia, decimo quarto Kalendas Julii, decessit sub Valente principe: eumque, instántibus plúribus Sanctæ Románæ Ecclésiæ Cardinálibus, Patriárchis, Archiepíscopis, Epíscopis, Abbátibus, et religiósis famíliis, Benedíctus Papa décimus quintus, ex Sacrórum Rítuum Congregatiónis consúlto, universális Ecclésiæ Doctórem declarávit. 

[Lectio7]
Lectio sancti Evangelii secundum Matthaeum
!Matt 5:13-19
In illo tempore: Dixit Jesus discipulis suis: Vos estis sal terrae. Quod si sal evanuerit, in quo salietur? Et reliqua.
_
Homilia sancti Ephraem Syri, Diaconi
!Sermo de vita et exercitatione monastica
Praeclarum est bonum inchoare atque perficere, et gratum Deo esse et utilem proximo, ipsique summo ac dulcissimo rectori nostro Christo Jesu placere, qui ait: Vos estis sal terrae, et columna caelorum. Labor afflictionis tuae, dilectissime, tamquam somnus est; porro laboris requies inenarrabilis atque inaestimabilis. Attende ergo tibi ipsi sollicite, ne utrumque pariter amittas, dum neutrum plene persequeris, praesentem scilicet sempiternamque laetitiam. Stude potius perfectam virtutem consequi, ornatam atque insignitam omnibus quae diligit Deus. Hanc si assequaris, numquam irritabis Deum, neque proximum tuum violabis.

[Lectio8]
Porro virtus ista, unica uniusque speciei dicitur, variarum virtutum in se ipsa habens pulchritudinem. Diadema regium absque pretiosis lapidibus candentibusque margaritis connecti texique non potest; ita et haec unica virtus sine variarum fulgore virtutum constare nequit. Est enim profecto simillima diademati regio. Nam, ut illi, si lapis unus aut margarita defuerit, in regio capite lucere pleniter nequit; ita et haec unica virtus, nisi virtutum ceterarum honore conseritur, perfecta virtus non appellatur. Similis item est pretiosissimis epulis, exquisitissimis condimentis praeparatis, sed sale carentibus. Sicut enim pretiosi illi cibi sine sale comedi nequeunt; ita et ista virtus uniformis, si variarum virtutum gloria et honore decoretur, absit autem Dei proximique dilectio, vilis prorsus atque contemptibilis est.

[Lectio93]
Marcus et Marcellianus fratres Romani, propter christianam fidem a Fabiano duce comprehensi, ad stipitem alligati sunt, pedibus clavis confixis. Ad quos cum ita loqueretur judex: Resipiscite miseri, et vos ipsos ab his cruciatibus eripite: responderunt: Numquam tam jucunde epulati sumus, quam haec libenter Jesu Christi causa perferimus, in cujus amore nunc fixi esse coepimus: Utinam tamdiu nos haec pati sinat, quamdiu hoc corruptibili corpore vestiti erimus. Qui diem noctemque in tormentis divinas laudes canentes, denique telis transfixi, ad martyrii gloriam pervenerunt. Quorum corpora via Ardeatina sepulta sunt.
&teDeum

[Lectio94]
Ephræm, génere Syrus, Nisibéno patre natus est. Adhuc iúvenis ad sanctum Iacóbum epíscopum se cóntulit, a quo baptizátus, ita brevi sanctitáte et doctrína profécit, ut in schola Nísibi, Mesopotámiæ urbe, florénte magíster fúerit constitútus. Edessénæ ecclésiæ diáconus ordinátus et ob humilitátem sacerdótium recúsans, ómnium virtútum splendóre enítuit, et pietátem et religiónem vera sapiéntiæ professióne sibi comparáre satégit. Univérsa illíus ópera, tam spléndido doctrínæ lúmine reférta, effecérunt, ut idem Sanctus, adhuc vivens, tamquam Ecclésiæ Doctor, magno honóre hábitus fúerit. In mirífica ac pia devotióne erga Maríam Vírginem Immaculátam primum excélluit. Méritis plenus, Edéssæ in Mesopotámia, décimo quarto Kaléndas Iúlii, decéssit sub Valénte príncipe: eúmque Benedíctus Papa décimus quintus, ex Sacrórum Rítuum Congregatiónis consúlto, universális Ecclésiæ Doctórem declarávit.
&teDeum
