[Rank]
Quarta die infra Octavam Nativitatis Beatae Mariae Virginis;;Semiduplex;;2;;ex Sancti/09-08

[Rule]
ex Sancti/09-08
9 lectiones
Doxology=Nat

[Lectio4]
Sermo sancti Bernardi Abbatis.
!Sermo in cap. 12. Apocalypsis, ante medium.
Novum fecit Dominus super terram, ut mulier circumdaret virum, nec alium quam~
Christum, de quo dicitur: Ecce vir, Oriens nomen ejus. Novum quoque fecit in~
coelo, ut mulier sole appareret amicta. Denique et coronavit eum, et vicissim ab~
eo meruit coronari. Egredimini filiae Sion, et videte regem Salomonem in~
diademate, quo coronavit eum mater sua. Verum hoc alias. Interim sane~
ingredimini magis, et videte Reginam in diademate, quo coronavit eam filius~
suus. In capite, inquit, ejus corona stellarum duodecim.

[Responsory4]
@Sancti/09-08:Responsory4

[Lectio5]
Dignum plane stellis coronari caput, quod et ipsis longe clarius micans, ornet~
eas potius quam ornetur ab eis. Quidni coronent sidera, quam sol vestit? Sicut~
dies verni,ait, circumdabant eam flores rosarum et lilia convallium. Nimirum laeva~
sponsi sub capite ejus, et jam dextera illius amplexatur eam. Quis illas~
aestimet gemmas? Quis stellas nominet, quibus Mariae regium diadema compactum~
est?

[Responsory5]
@Sancti/09-08:Responsory5

[Lectio6]
Quid ergo sidereum micat in generatione Mariae? Plane quod ex regibus orta, quod~
ex semine Abrahae, quod generosa ex stirpe David. Si id parum videtur, adde quod~
generationi illi ob singulare privilegium sanctitatis divinitus noscitur esse~
concessa, quod longe ante eisdem patribus caelitus repromissa, quod mysticis~
praefigurata miraculis, quod oraculis praenuntiata propheticis. Hanc enim~
sacerdotalis virga dum sine radice fioruit: hanc Gedeonis vellus, dum in medio~
siccae areae maduit: hanc in Ezechielis visione Orientalis porta, quae nulli~
umquam patuit, praesignabat.

[Responsory6]
@Sancti/09-08:Responsory6

[Lectio7]
Lectio sancti Evangelii secundum Matthaeum.
!Matt 1:1-17
Liber generationis Jesu Christi filii David, filii Abraham. Abraham genuit~
Isaac. Isaac autem genuit Jacob. Et reliqua.
_
Homilia sancti Hilarii Episcopi.
!Comment. in Matth. can. 1.
Gressus quem Matthaeus in ordine regiae successionis ediderat, et quem Lucas per~
sacerdotalem ordinem dinumerat, uterque agnationem in Domino utriusque tribus~
significat, et rectae generationis gradum ponit: quia sacerdotalis et regiae~
tribus societas, per David ex conjugio inita, jam a Salathiel in Zorobabel~
confirmatur ex genere. Atque ita, dum Matthaeus paternam originem, quae ex Juda~
proficiscebatur, recenset; Lucas vero acceptum per Nathan ex tribu Levi genus~
edocet: suis uterque partibus Domino nostro Jesu Christo, qui est aeternus et~
Rex et Sacerdos, etiam in carnali ortu utriusque generis gloriam probaverunt.

[Responsory7]
@Sancti/07-02:Responsory7

[Lectio8]
Quod vero Joseph potius quam Mariae nativitas recensetur, nihil refert: eadem~
enim est totius tribus atque una cognatio. Exemplum autem etiam Matthaeus et~
Lucas dederunt, patres invicem appellantes, non tam genere, quam gente: quia ab~
una tribu coepta, sub unius successionis et originis familia continetur. Cum~
enim filius David atque Abrahae sit ostendendus, ita Matthaeus coepit: Liber~
generationis Jesu Christi filii David, filii Abraham.

[Responsory8]
@Sancti/07-02:Responsory8

[Lectio93]
!Commemoratio pro Ss. Mart. Proto et Hyacintho.
Protus et Hyacinthus fratres, beatae Eugeniae virginis eunuchi, una cum illa ab~
Heleno episcopo baptizati, ac studiis dediti divinarum litterarum, aliquamdiu in~
Aegypto inter ascetas mira humilitate et vitae sanctitate vixerunt. Sed postea~
sanctam virginem Eugeniam Romam prosecuti, Gallieno imperatore, in Urbe propter~
christianae fidei professionem comprehensi sunt. A quibus cum nullo modo~
impetrari posset, ut christianam religionem deserentes, deos colerent, acerbis~
verberibus caesi, securi feriuntur tertio Idus Septembris.
&teDeum

[Commemoratio 2]
!Commemoratio pro Ss. Mart. Proto et Hyacintho.
@Commune/C3:Oratio proper
Beatorum Martyrum tuorum Proti et Hyacinthi
nos, Domine, foveat pretiosa confessio: et pia
jugiter intercessio tueatur
$Per Dominum
