[Rank]
Ss. Angelorum Custodum;;Duplex majus;;4;;vide C4

[Rule]
vide C4;
9 lectiones
Psalmi Dominica
Antiphonas horas
Psalm5 Vespera=116
Psalm5 Vespera3=137
Horas1960 feria

[Ant Vespera]
Angelis suis * Deus mandavit de te, ut custodiant te in omnibus viis tuis.
Laudemus Dominum, * quem laudant Angeli, quem Cherubim et Seraphim, Sanctus, Sanctus, Sanctus proclamant.
Angeli eorum * semper vident faciem Patris mei, qui est in caelis.
Benedictus Deus, * qui misit Angelum suum, et eruit servos suos, qui crediderunt in eum.
Laudate Deum * omnes Angeli ejus, laudate eum omnes virtutes ejus.

[Capitulum Vespera]
!Exod. 23:20-21
v. Ecce ego mittam Angelum meum, qui praecedat te, et custodiat in via, et~
introducat in locum, quem paravi. Observa eum, et audi vocem ejus.
$Deo gratias

[Hymnus Vespera]
v. Custodes hominum psallimus angelos,
Naturae fragili quos Pater addidit
Coelestis comites, insidiantibus
Ne succumberet hostibus.
_
Nam quod corruerit proditor angelus,
Concessis merito pulsus honoribus,
Ardens invidia pellere nititur
Quos coelo Deus advocat.
_
Huc custos igitur pervigil advola,
Avertens patria de tibi credita
Tam morbos animi, quam requiescere
Quidquid non sinit incolas.
_
Sanctae sit Triadi laus pia jugiter,
Cujus perpetuo numine machina
Triplex haec regitur, cujus in omnia
Regnat gloria saecula.
Amen.

[Versum 1]
V. In conspectu Angelorum psallam tibi, Deus meus.
R. Adorabo ad templum sanctum tuum, et confitebor nomini tuo.

[Ant 1]
Omnes sunt administratorii * spiritus in ministerium missi propter eos, qui~
hereditatem capiunt salutis.

[Oratio]
Deus, qui ineffabili providentia sanctos Angelos tuos ad nostram custodiam~
mittere dignaris: largire supplicibus tuis; et eorum semper protectione defendi,~
et aeterna societate gaudere.
$Per Dominum

[Invit]
Regem Angelorum Dominum, * Venite adoremus.

[Hymnus Matutinum]
@Sancti/10-02:Hymnus Vespera

[Ant Matutinum]
Dominus Deus * caeli et terrae, ipse mittet Angelum suum coram te.;;8
Deus meus * misit Angelum suum, et conclusit ora leonum, et non nocuerunt mihi.;;10
Bene ambuletis, * et Dominus sit in itinere vestro, et Angelus ejus comitetur vobiscum.;;14
V. Stetit Angelus juxta aram templi.
R. Habens thuribulum aureum in manu sua.
Cum essem vobiscum, * per voluntatem Dei eram: ipsum benedicite, et cantate ei.;;18
Tollens se Angelus Domini, * qui praecedebat castra Israel, abiit post eos.;;23
Immittet Angelus Domini * in circuitu timentium eum, et eripiet eos.;;33
V. Ascendit fumus aromatum in conspectu Domini.
R. De manu Angeli.
Misit Dominus * Angelum suum, qui percussit omnem virum robustum, et bellatorem, et principem exercitus regis Assyriorum.;;95
Adorate Dominum * omnes Angeli ejus: audivit, et laetata est Sion.;;96
Benedicite Domino * omnes Angeli ejus, potentes virtute, facientes verbum illius, ad audiendam vocem sermonum ejus.;;102
V. In conspectu Angelorum psallam tibi, Deus meus.
R. Adorabo ad templum sanctum tuum, et confitebor nomini tuo.

[Lectio1]
De libro Exodi
!Exod 23:20-23
20 Ecce ego mittam angelum meum, qui praecedat te, et custodiat in via, et introducat in locum quem paravi.
21 Observa eum, et audi vocem ejus, nec contemnendum putes: quia non dimittet cum peccaveris, et est nomen meum in illo.
22 Quod si audieris vocem ejus, et feceris omnia quae loquor, inimicus ero inimicis tuis, et affligam affligentes te.
23 Praecedetque te angelus meus, et introducet te ad Amorrhaeum, et Hethaeum, et Pherezaeum, Chananaeumque, et Hevaeum, et Jebusaeum, quos ego conteram.


[Responsory1]
R. Angelis suis Deus mandavit de te, ut custodiant te in omnibus viis tuis:
* In manibus portabunt te, ne umquam offendas ad lapidem pedem tuum.
V. Millia millium ministrabant ei, et decies millies centena millia assistebant~
ei.
R. In manibus portabunt te, ne umquam offendas ad lapidem pedem tuum.

[Lectio2]
Ex Zacharia Propheta.
!Zach 1:7-11
7 In die vigesima et quarta undecimi mensis Sabath, in anno secundo Darii, factum est verbum Domini ad Zachariam filium Barachiae filii Addo prophetam, dicens:
8 Vidi per noctem, et ecce vir ascendens super equum rufum, et ipse stabat inter myrteta, quae erant in profundo, et post eum equi rufi, varii, et albi.
9 Et dixi: Quid sunt isti, domine mi? Et dixit ad me angelus qui loquebatur in me: Ego ostendam tibi quid sint haec.
10 Et respondit vir qui stabat inter myrteta, et dixit: Isti sunt quos misit Dominus ut perambulent terram.
11 Et responderunt angelo Domini, qui stabat inter myrteta, et dixerunt: Perambulavimus terram, et ecce omnis terra habitatur, et quiescit.

[Responsory2]
R. Respondit Angelus Domini, et dixit: Domine exercituum,
* Usquequo tu non misereberis Jerusalem et urbium Juda, quibus iratus es?
V. Iste enim septuagesimus annus est.
R. Usquequo tu non misereberis Jerusalem et urbium Juda, quibus iratus es?

[Lectio3]
!Zach 2:1-5
1 Et levavi oculos meos, et vidi, et ecce vir, et in manu ejus funiculus mensorum.
2 Et dixi: Quo tu vadis? Et dixit ad me: Ut metiar Jerusalem, et videam quanta sit latitudo ejus, et quanta longitudo ejus.
3 Et ecce angelus qui loquebatur in me egrediebatur, et angelus alius egrediebatur in occursum ejus:
4 et dixit ad eum: Curre, loquere ad puerum istum, dicens: Absque muro habitabitur Jerusalem, prae multitudine hominum et jumentorum in medio ejus.
5 Et ego ero ei, ait Dominus, murus ignis in circuitu, et in gloria ero in medio ejus.

[Responsory3]
R. In conspectu Gentium nolite timere: vos enim in cordibus vestris adorate et~
timete Dominum:
* Angelus enim ejus vobiscum est.
V. Stetit Angelus juxta aram templi, habens thuribulum aureum in manu sua.
R. Angelus enim ejus vobiscum est.
&Gloria
R. Angelus enim ejus vobiscum est.

[Lectio4]
Sermo sancti Bernardi Abbatis.
!In Psalmum Qui habitat.
Angelis suis mandavit de te. Mira dignatio, et vere magna dilectio caritatis.~
Quis enim? quibus? de quo? quid mandavit? Studiose consideremus, fratres,~
diligenter commendemus memoriae hoc tam grande mandatum. Quis enim mandavit?~
cujus sunt Angeli? cujus mandatis obtemperant? cujus obediunt voluntati? Nempe~
Angelis suis mandavit de te, ut custodiant te in omnibus viis tuis. Nec~
cunctantur, quin etiam in manibus tollant te. Summa ergo majestas mandavit~
Angelis, et Angelis suis mandavit. Illis utique sublimibus, tam beatis quam~
proximis sibi cohaerentibus, et vere domesticis mandavit de te. Tu quis es? Quid~
est homo, quod memor es ejus? aut filius hominis, quoniam reputas eum? Quasi~
vero non sit homo putredo, et filius hominis vermis. Sed quid putas mandavit de~
te? Ut custodiant te.

[Responsory4]
R. Vivit ipse Dominus,
* Quoniam custodivit me Angelus ejus, et hinc euntem, et ibi commorantem, et~
inde huc revertentem.
V. Et non permisit me Dominus ancillam suam coinquinari.
R. Quoniam custodivit me Angelus ejus, et hinc euntem, et ibi commorantem, et~
inde huc revertentem.

[Lectio5]
Quantam tibi debet hoc verbum inferre reverentiam, afferre devotionem, conferre~
fiduciam! Reverentiam pro praesentia, devotionem pro benevolentia, fiduciam pro~
custodia. Caute ambula, ut videlicet, cui adsunt Angeli, sicut eis mandatum est,~
in omnibus viis tuis. In quovis diversorio, in quovis angulo Angelo tuo~
reverentiam habe. Tu ne audeas illo praesente, quod vidente me non auderes. An~
praesentem esse dubitas, quem non vides? Quid si audires? Quid si tangeres? Quid~
si olfaceres? Vide, quia non solo visu rerum praesentia comprobetur.

[Responsory5]
R. Angelus Domini descendit cum Azaria et sociis ejus in fornacem, et excussit~
flammam ignis de fornace:
* Et non tetigit eos omnino ignis, neque contristavit.
V. Benedictus Deus eorum, qui misit Angelum suum, et eruit servos suos qui~
crediderunt in eum.
R. Et non tetigit eos omnino ignis, neque contristavit.

[Lectio6]
In ipso itaque, fratres, affectuose diligamus Angelos ejus, tamquam futuros~
aliquando cohaeredes nostros interim vero actores et tutores a Patre~
positos, et praepositos nobis. Quid sub tantis custodibus timeamus Nec~
superari, nec seduci, minus autem seducere possunt, qui custodiunt nos in~
omnibus viis nostris. Fideles sunt, prudentes sunt, potentes sunt: quid~
trepidamus Tantum sequamur eos, adhaereamus eis, et in protectione Dei coeli~
commoremur. Quoties ergo gravissima cernitur urgere tentatio, et tribulatio~
vehemens imminere, invoca custodem tuum, ductorem tuum, adjutorem tuum in~
opportunitatibus, in tribulatione: inclama eum, et dic: Domine salva nos,~
perimus.

[Responsory6]
R. In omni tribulatione eorum non est tribulatus,
* Et Angelus faciei ejus salvavit eos.
V. In dilectione sua et indulgentia sua ipse redemit eos, et portavit eos, et~
elevavit eos cunctis diebus saeculi.
R. Et Angelus faciei ejus salvavit eos.
&Gloria
R. Et Angelus faciei ejus salvavit eos.

[Lectio7]
Lectio sancti Evangelii secundum Matthaeum.
!Matt 18:1-10
In illo tempore: Accesserunt discipuli ad Jesum, dicentes: Quis, putas, major~
est in regno caelorum? Et reliqua.
_
Homilia sancti Hilarii Episcopi.
!Comment. in Matth. can. 18., post init.
Nonnisi reversos in naturam puerorum introire regnum caelorum Dominus docet: id~
est, per simplicitatem puerilem vitia corporum nostrorum animaeque revocanda.~
Pueros autem credentes omnes per audientiae fidem nuncupavit. Hi enim patrem~
sequuntur, matrem amant, proximo velle malum nesciunt, curam opum negligunt:~
non insolescunt, non oderunt, non mentiuntur, dictis credunt, et quod audiunt,~
verum habent Revertendum igitur est ad simplicitatem infantium, quia in ea~
collocati, speciem humilitatis dominicae circumferemus.

[Responsory7]
R. Machabaeus, et qui cum eo erant, cognoverunt expugnari praesidia:
* Cum fletu et lacrimis rogabant Dominum, et omnis turba simul, ut bonum Angelum~
mitteret ad salutem Israel.
V. Cum pariter prompto animo procederent Jerosolymis, apparuit praecedens eos~
eques in veste candida.
R. Cum fletu et lacrimis rogabant Dominum, et omnis turba simul, ut bonum~
Angelum mitteret ad salutem

[Lectio8]
Vae huic mundo ab scandalis. Humilitas passionis scandalum mundo est. In hoc~
enim maxime ignorantia detinetur humana, quod sub deformitate crucis, aeternae~
gloriae Dominum noluit accipere. Et quid mundo tam periculosum, quam non~
recepisse Christum Ideo vero necesse esse ait venire scandala: quia ad~
sacramentum reddendae nobis aeternitatis, omnis in eo passionis humilitas esset~
explenda.

[Responsory8]
R. Tu Domine, qui misisti Angelum tuum sub Ezechia rege Juda, et interfecisti de~
castris Sennacherib centum octoginta quinque millia:
* Et nunc Dominator coelorum mitte Angelum tuum bonum ante nos, in timore et~
tremore magnitudinis brachii tui.
V. Ut metuant qui cum blasphemia veniunt adversus sanctum populum tuum.
R. Et nunc Dominator coelorum mitte Angelum tuum bonum ante nos, in timore et~
tremore magnitudinis brachii tui.
&Gloria
R. Et nunc Dominator coelorum mitte Angelum tuum bonum ante nos, in timore et~
tremore magnitudinis brachii tui.

[Lectio9]
Videte ne contemnatis unum de pusillis istis qui credunt in me. Aptissimum~
vinculum mutui amoris imposuit, ad eos praecipue qui vere in Domino~
credidissent. Pusillorum enim Angeli quotidie Deum vident: quia Filius hominis~
venit salvare quae perdita sunt Ergo et Filius hominis salvat, et Deum Angeli~
vident, et Angeli pusillorum praesunt fidelium orationibus. Praeesse Angelos~
absoluta auctoritas est. Salvatorum igitur per Christum orationes Angeli~
quotidie Deo offerunt Ergo periculose ille contemnitur, cujus desideria, ac~
postulationes ad aeternum, et invisibilem Deum ambitioso Angelorum famulatu~
ac ministerio pervehuntur.
&teDeum

[Ant Laudes]
Angelis suis * Deus mandavit de te, ut custodiant te in omnibus viis tuis.
Laudemus Dominum, * quem laudant Angeli, quem Cherubim et Seraphim, Sanctus, Sanctus, Sanctus proclamant.
Angeli eorum * semper vident faciem Patris mei, qui est in caelis.
Benedictus Deus, * qui misit Angelum suum, et eruit servos suos, qui crediderunt in eum.
Laudate Deum * omnes Angeli ejus, laudate eum omnes virtutes ejus

[Capitulum Laudes]
!Exod. 23:20-21
v. Ecce ego mittam Angelum meum, qui praecedat te, et custodiat in via, et~
introducat in locum, quem paravi. Observa eum, et audi vocem ejus.
$Deo gratias

[Hymnus Laudes]
v. Aeterne Rector siderum
Qui, quidquid est, potentia
Magna creasti, nec regis
Minore providentia:
_
Adesto supplicantium
Tibi reorum coetui,
Lucisque sub crepusculum
Lucem novam da mentibus.
_
Tuusque nobis angelus
Electus ad custodiam,
Hic adsit; a contagio
Ut criminum nos protegat.
_
Nobis draconis aemuli
Versutias exterminet;
Ne rete fraudulentiae
Incauta nectat pectora.
_
Metum repellat hostium
Nostris procul de finibus
Pacem procuret civium,
Fugetque pestilentiam,
_
Deo Patri sit gloria,
Qui, quos redemit Filius,
Et sanctus unxit Spiritus,
Per angelos custodiat.
Amen.

[Versum 2]
V. In conspectu Angelorum psallam tibi, Deus meus.
R. Adorabo ad templum sanctum tuum, et confitebor nomini tuo.

[Ant 2]
Reversus est * Angelus qui loquebatur in me, et suscitavit me; quasi virum qui~
suscitatur a somno suo.

[Lectio Prima]
!Exod 23:22-23
v. Quod si audieris vocem ejus, et feceris omnia quae loquor, inimicus ero~
inimicis tuis, et affligam affligentes te. Praecedetque te Angelus meus.

[Capitulum Tertia]
!Exod. 23:20-21
v. Ecce ego mittam Angelum meum, qui praecedat te, et custodiat in via, et~
introducat in locum, quem paravi. Observa eum, et audi vocem ejus.
$Deo gratias

[Responsory Tertia]
R.br. Stetit Angelus * Juxta aram templi.
R. Stetit Angelus * Juxta aram templi.
V. Habens thuribulum aureum in manu sua.
R. Juxta aram templi.
&Gloria
R. Stetit Angelus * Juxta aram templi.
_
V. Ascendit fumus aromatum in conspectu Domini.
R. De manu Angeli.

[Capitulum Sexta]
!Exod. 23:21
v. Nec contemnendum putes, quia non dimittet cum peccaveris, et est nomen meum~
in illo.
$Deo gratias

[Responsory Sexta]
R.br. Ascendit fumus aromatum * In conspectu Domini.
R. Ascendit fumus aromatum * In conspectu Domini.
V. De manu Angeli.
R. In conspectu Domini.
&Gloria
R. Ascendit fumus aromatum * In conspectu Domini.
_
V. In conspectu Angelorum psallam tibi, Deus meus.
R. Adorabo ad templum sanctum tuum, et confitebor nomini tuo.

[Capitulum Nona]
!Exod 23:22-23
v. Quod si audieris vocem ejus, et feceris omnia quae loquor, inimicus ero~
inimicis tuis, et affligam affligentes te. Praecedetque te Angelus meus.
$Deo gratias

[Responsory Nona]
R.br. In conspectu Angelorum * Psallam tibi, Deus meus.
R. In conspectu Angelorum * Psallam tibi, Deus meus.
V. Adorabo ad templum sanctum tuum, et confitebor nomini tuo.
R. Psallam tibi, Deus meus.
&Gloria
R. In conspectu Angelorum * Psallam tibi, Deus meus.
_
V. Adorate Deum.
R. Omnes Angeli ejus.

[Versum 3]
V. In conspectu Angelorum psallam tibi, Deus meus.
R. Adorabo ad templum sanctum tuum, et confitebor nomini tuo.

[Ant Vespera 3]
Angelis suis * Deus mandavit de te, ut custodiant te in omnibus viis tuis.
Laudemus Dominum, * quem laudant Angeli, quem Cherubim et Seraphim, Sanctus, Sanctus, Sanctus proclamant.
Angeli eorum * semper vident faciem Patris mei, qui est in caelis.
Benedictus Deus, * qui misit Angelum suum, et eruit servos suos, qui crediderunt in eum.
Laudate Deum * omnes Angeli ejus, laudate eum omnes virtutes ejus.

[Ant 3]
Sancti Angeli, * Custodes nostri, defendite nos in praelio, ut non pereamus in~
tremendo judicio.
