[Rank]
S. Paulini episcopi et Confessoris;;Simplex;;1.1;;vide C4

[Rule]
vide C4;
1 et 2 lectiones

[Oratio]
Deus, qui nos beati N. Confessoris tui annua solemnitate laetificas: concede propitius; ut cujus natalitia colimus, etiam actiones imitemur.
$Per Dominum. 

[Lectio2]
Paulinus Nolæ episcopus, eruditus studiis humanitatis, doctus etiam divinis litteris, multa eleganter et ornate scripsit versibus et soluta oratione. Huius viri charitas præcipue celebratur, quod, vastata a Vandalis Campania, omnem facultatem, ne relictis quidem sibi rebus ad vitam necessariis, in alendos pauperes et captivos redimendos contulerit. Quo tempore, ut scribit Augustinus, ex opulentissimo divite voluntate pauperrimus, et copiosissime sanctus, captus a barbaris sic Deum precabatur: Domine, ne excrucier propter aurum, et argentum : ubi enim sint omnia mea, tu scis. postea vero Wandalis easdem reiones infestantibus, cum ab eo posceret vidua, ut filium sibi redimeret, consumptis rebus in officio pietatis, seipsum pro illo in servitutem tradidit.

[Lectio3]
Igitur in Africam ductus a domino, qui erat regis gener, eius hortum colendum suscepit. Verum cum prophetiæ dono regis mortem ipsi domino prædixisset, et rex in somnis Paulinum sedentem medium inter duos judices, sibique de manibus eripientem flagellum vidisset, quantus vir esset cognitus honorificentissime dimissus est,  condonatus ei omnibus suis civibus qui captivi fuerant. Nolam reversus ad episcopale officium cum verbo et exemplo omnes ad pietatem Christianam inflammaret, laterum dolore correptus, cubiculum in quo iacebat terræmotu contremuit, ac paulo post animam deo reddidit.
&teDeum

[Ant 2]
Euge serve bone et fidelis * quia in pauca fuisti fidelis, supra multa te constituam, dicit Dominus.

[Versum 2]
V. Justum deduxit Dominus per vias rectas.
R. Et ostendit illi regnum Dei.
