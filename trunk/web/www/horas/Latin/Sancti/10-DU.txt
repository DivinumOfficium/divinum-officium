[Rank]
Domini Nostri Jesu Christi Regis;;Duplex 1 class;;6.5;;

[Rule]
9 lectiones
Psalmi Dominica
Antiphonas horas
Psalm5 Vespera=116
Festum Domini

[Ant Vespera]
Pacíficus * vocábitur, et thronus ejus erit firmíssimus in perpétuum.
Regnum ejus * regnum sempitérnum est, et omnes reges sérvient ei et obédient.
Ecce Vir Oriens * nomen ejus: sedébit et dominábitur, et loquétur pacem Géntibus.
Dóminus * judex noster, Dóminus légifer noster: Dóminus Rex noster, ipse salvábit nos.
Ecce dedi te * in lucem Géntium, ut sis salus mea usque ad extrémum terræ.

[Capitulum Vespera]
!Col 1:12-13
v. Fratres: Grátias ágimus Deo Patri, qui dignos nos fecit in partem sortis sanctórum in lúmine, qui erípuit nos de potestáte tenebrárum, et tránstulit in regnum Fílii dilectiónis suæ.
$Deo gratias

[Hymnus Vespera]
v. Te sæculórum Príncipem,
Te, Christe, Regem Géntium,
Te méntium, te córdium
Unum fatémur árbitrum.
_
Scelésta turba clámitat:
Regnáre Christum nólumus:
Te nos ovántes ómnium
Regem suprémum dícimus.
_
O Christe, Princeps Pácifer,
Mentes rebélles súbjice:
Tuóque amóre dévios,
Ovíle in unum cóngrega.
_
Ad hoc cruénta ab árbore
Pendes apértis bráchiis,
Diráque fossum cúspide
Cor igne flagrans éxhibes.
_
Ad hoc in aris ábderis
Vini dapísque imágine,
Fundens salútem fíliis
Transverberáto péctore.
_
Te natiónum Praesides
Honóre tollant público,
Colant magístri, júdices,
Leges et artes éxprimant.
_
Submíssa regum fúlgeant
Tibi dicáta insígnia:
Mitíque sceptro pátriam
Domósque subde cívium.
_
Jesu tibi sit glória,
Qui sceptra mundi témperas,
Cum Patre, et almo Spíritu,
In sempitérna saecula.
Amen.

[Doxology]
Jesu tibi sit glória,
Qui sceptra mundi témperas,
Cum Patre, et almo Spíritu,
In sempitérna saecula.
Amen.

[Versum 1]
V. Data est mihi omnis potéstas.
R. In cælo et in terra.

[Ant 1]
Dabit illi * Dóminus Deus sedem David, patris ejus: et regnábit in domo Jacob in ætérnum, et regni ejus non erit finis, allelúja.

[Oratio]
Omnipotens sempitérne Deus, qui in dilécto Fílio tuo, universórum Rege, ómnia instauráre voluísti: concéde propítius; ut cunctæ famíliæ Géntium, peccáti vúlnere disgregátæ, ejus suavíssimo subdántur império:
$Qui tecum

[Invit]
Jesum Christum Regem regum * Venite adoremus.

[Hymnus Matutinum]
v. Aeterna imago Altissimi
Lumen Deus, de Lumine,
Tibi Redemptor, gloria,
Honor, pietas, regia.
_
Tu solus ante saecula
Spes atque centrum temporum
Cui jure sceptrum Gentium
Pater supremum credidit
_
Tu flos pudicae Virginis
Nostrae caput propaginis
Lapis caducus vertice
Ac mole terrans occupans
_
Diro tyranno subdita,
Damnata stirps mortalium,
Per te refregit vincula
Sibique caelum vindicat.
_
Doctor, Sacerdos, Legifer
Paefers notatum sanguine
In veste: Princeps Principum,
Regumque Rex Altissimus.
_
Tibi volentes subdimur,
Qui jure cunctis imperas:
Haec civium beatitas
Tuis subesse legibus.
_
Jesu tibi sit gloria,
Qui sceptra mundi temperas,
Cum Patre et almo Spiritu,
In sempiterna saecula.
Amen.

[Ant Matutinum]
Ego autem * constitutus sum Rex ab eo super Sion montem sanctum eius, praedicans praeceptum eius;;2
Gloria * et honore coronasti eum Domine: omnia subjecisti sub pedibus eius;;8
Elevamini * portae aeternales, et introibit Rex gloriae;;23
V. Data est mihi omnis potestas
R. In caelo et in terra
Sedebit * Dominus Rex in aeternum: Dominus benedicet populo suo in pace;;28
Virga directionis * virga regni tui: propterea populi confitebuntur tibi in aeternum, et in saeculum saeculi;;44
Psallite * Regi nostro, psallite: quoniam Rex magnus super omnes terram;;46
V. Afferte Domino familiae populorum
R. Afferte Domino gloriam et imperium
Benedicetur in ipso * omnes tribus terrae: omnes gentes magnificabunt eum;;71
Et ego primogenitum * ponam illum: excelsum prae regibus terrae;;88(1-30)
Thronus eius * sicut sol in conspectu meo: et sicut luna perfercta in aeternum;;88(31-53)
V. Adorabunt eum omnes terrae
R. Omnes gentes serviunt ei

[Lectio1]
De Epistola beati Pauli Apostoli ad Colossenses
!Col 1:3-8
3 Gratia vobis, et pax a Deo Patre nostro, et Domino Jesu Christo. Gratias agimus Deo, et Patri Domini nostri Jesu Christi semper pro vobis orantes:
4 audientes fidem vestram in Christo Jesu, et dilectionem quam habetis in sanctos omnes
5 propter spem, quae reposita est vobis in caelis: quam audistis in verbo veritatis Evangelii:
6 quod pervenit ad vos, sicut et in universo mundo est, et fructificat, et crescit sicut in vobis, ex ea die, qua audistis, et cognovistis gratiam Dei in veritate,
7 sicut didicistis ab Epaphra carissimo conservo nostro, qui est fidelis pro vobis minister Christi Jesu,
8 qui etiam manifestavit nobis dilectionem vestram in spiritu.

[Responsory1]
R. Super solium David et super regnum eius sedebit in aeternum:
* Et vocabitur nomen eius Deus, Fortis, Princeps pacis
V. Multiplicabitur eius imperium, et pacis non erit finis
R. Et vocabitur nomen eius Deus, Fortis, Princeps pacis

[Lectio2]
!Col 1:9-16
9 Ideo et nos ex qua die audivimus, non cessamus pro vobis orantes, et postulantes ut impleamini agnitione voluntatis ejus, in omni sapientia et intellectu spiritali:
10 ut ambuletis digne Deo per omnia placentes: in omni opere bono fructificantes, et crescentes in scientia Dei:
11 in omni virtute confortati secundum potentiam claritatis ejus, in omni patientia et longanimitate cum gaudio,
12 gratias agentes Deo Patri, qui dignos nos fecit in partem sortis sanctorum in lumine:
13 qui eripuit nos de potestate tenebrarum, et transtulit in regnum filii dilectionis suae,
14 in quo habemus redemptionem per sanguinem ejus, remissionem peccatorum:
15 qui est imago Dei invisibilis, primogenitus omnis creaturae:
16 quoniam in ipso condita sunt universa in caelis, et in terra, visibilia, et invisibilia, sive throni, sive dominationes, sive principatus, sive potestates: omnia per ipsum et in ipso creata sunt:

[Responsory2]
R. Aspiciebam in visu noctis, et ecce in nubibus caeli Filius hominis veniebat: et datum est ei regnum et honor:
* Et omnis populus tribus et linguae servient ei
V. Potestas eius, potestas aeterna, quae non auferetur: et regnum eius quod non corrumpetur
R. Et omnis populus tribus et linguae servient ei

[Lectio3]
!Col 1:17-23
17 et ipse est ante omnes, et omnia in ipso constant.
18 Et ipse est caput corporis Ecclesiae, qui est principium, primogenitus ex mortuis: ut sit in omnibus ipse primatum tenens:
19 quia in ipso complacuit, omnem plenitudinem inhabitare:
20 et per eum reconciliare omnia in ipsum, pacificans per sanguinem crucis ejus, sive quae in terris, sive quae in caelis sunt.
21 Et vos cum essetis aliquando alienati, et inimici sensu in operibus malis:
22 nunc autem reconciliavit in corpore carnis ejus per mortem, exhibere vos sanctos, et immaculatos, et irreprehensibiles coram ipso:
23 si tamen permanetis in fide fundati, et stabiles, et immobiles a spe Evangelii, quod audistis, quod praedicatum est in universa creatura, quae sub caelo est, cujus factus sum ego Paulus minister.

[Responsory3]
R. Tu Bethlehem Ephrata, parvulus in millibus Juda: ex te mihi egredietur qui sit dominator in Israël:
* Et erit iste Pax.
V. Egressus eius ab initio, a diebus aeternitatis: stabit et pascit in fortitudine
R. Et erit iste Pax.
&Gloria
R. Et erit iste Pax.

[Lectio4]
Ex Litteris Encyclicis Pii Papae undecimi
!Litt. Encycl. Quas primas diei 11 Decembris 1925
Cum Annus sacer non unam ad illustrandum Christi regnum habuerit opportunitatem, videmur rem facturi Apostolico numeri in primis consentaneam, si plurimorum Patrum Cardinalium, Episcoporum fide liumque precibus, ad Nos aut singillatim aut communiter delatis, concedentes hunc ipsum Annum peculiari festo Domini nostri Jesu Christi Regis in ecclesiasticam liturgiam inducendo clauserimus. Ut translata verbi significatione Rex apellaretur Christus ob summum excellentiae gradum, quo inter omnes res creates praestat atque eminet, jam diu communiterque usu venit. Ita enim fit, ut regnare is "in mentibus hominum" dicatur non tam ob mentis aciem scientiaeque suae amplitudinem, quam quod ipse est Veritas, et veritatem ab eo mortales haurire atque obedienter accipere necesse est; "in voluntatibus" item "hominum", quia non modo sanctitati in eo voluntatis divinae perfecta prorsus respondet humanae integritas atque obtemperatio, sed etiam liberae voluntati nostrae id permotione instinctuque suo subjicit, unde ad nobilissima quaeque exardescamus. "Cordium" denique "Rex" Christus agnoscitur ob ejus "supereminentem scientiae caritatem" et mansuetudinem benignitatemque animos allicientem: nec enim quemquam usque adeo ab universitate gentium, ut Christum Jesum, ut amari aliquando contigit, aut amatum iri in posteum continget. Verum ut rem pressius ingrediamur, nem non videt nomen potestatemqu regis, propria quidem verbi significatione, Christo homini vindicari oportere: nam, nisi quatenus homo est, a Patre "potestatem et honorem et regnum" accepisse dici nequit, quandoquidem Dei Verbum, cui eadem est cum Patre substantia, non potest omnia cum Patre non habere communia, proptereaque ipsum in res creatas universas summum atque absolutissimum imperium.

[Responsory4]
R. Exsulta satis filia Sion: jubila filia Jerusalem: ecce Rex tuus veniet, tibi iustus et Salvator:
* Et loquetur pacem Gentibus
V. Potestas eius a mari usque ad mare: et a fluminibus usque ad fines terrae.
R. Et loquetur pacem Gentibus

[Lectio5]
Quo autem haec Domini nostri dignitas et potestas fundamento consistat, apte Cyrillus alexandrinus animadvertit: 'Omnium, ut verbo dicam, creaturarum dominatum obtinet, non per vim exortum, nec aliunde inventum, sed essentia sua natura". Scilicet eius principatus illa nititur unionae mirabili, quam hypostaticam appellant. Unde consequitur, non modo ut Christus ab Angelis et hominibus Deus sit adorandus, sed etiam ut ejus imperio Hominis, Angeli et homines pareant et subjecti sint: nempe ut vel solo hypostaticae unionis nomine Christus potestatem in universas creaturas obtineat. Jamvero, ut injus vim et naturam principatus paucis declaremus, dicere vix attinet triplici cum potestate contineri, qua si caruerit, principatus vix intelligitur. Id ipsum deprompta atque allata ex sacris Litteris de universali Redemptoris nostri imperio testimonia plus quam satis significant, atque est catholica fide credendum, Christum Jesum hominibus datum esse utique Redemptorem cui fidant, at una simul legislatorem cui obediant. Ipsum autem evangelica non tam leges condidisse narrant, quam leges condentem inducunt: quae quidem praecepta quicumque servarint, iidem a divino Magistro, alias aliis verbis, et suam in eum caritatem probaturi et in dilectione ejus mansuri dicuntur. Judiciariam vero potestatem sibi a Patre at­tributam ipse Jesus Judaeis, de Sabbati require per mirabilem debilis hominis sanationem violata criminantibus, denuntiat: "Neque enim Pater judicat quemquam, sed omne judicium dedit Filio." In quo id etiam comprehenditur (quoniam res a judicio disjungi nequit) ut praemia et poenas hominibus adhuc viventibus jure suo deferat. At praeterea potestas illa, quam exsecutionis vocant, Christo adjudicanda est, utpote cujus imperio parere omnes necesse sit, et ea quidem denuntiata contumacibus irrogatione suppliciorum, quae ne­mo possit effugere.

[Responsory5]
R. Oportet illum regnare, quoniam omnia subjecit Deus sub pedibus ejus:
* Ut sit Deus omnia in omni­bus.
V. Cum subjecta fuerint illi omnia, tune et ipse Filius subjectus erit Patri.
R. Ut sit Deus omnia in omni­bus.

[Lectio6]
Verumtamen ejusmodi regnum praecipuo quodam modo et spirituale esse et ad spiritualia pertinere, cum ea, quae ex Bibliis su­pra protulimus, verba planissime ostendant, tum Christus Dominus sua agendi ratione confirmat. Siquidem, non una data occasione, cum Judaei, immo vel ipsi Apostoli, per errorem censerent, fore ut Messias populum in libertatem vindicaret regnumque Israël restitueret, vanam ipse opinionem ac spem adimere et convellere; rex a circumfusa admirantium multitudine renuntiandus, et nomen et honorem fugiendo latendoque detrectare; coram praeside romano edicere, regnum suum "de hoc mundo" non esse. Quod quidem regnum tale in evangeliis proponitur, in quod honines poenitentiam agendo ingredi parent, ingredi vero nequeant nisi per fidem et baptismum, qui etsi est ritus externus, interiorem tamen regenerationem significat atque efficit; opponitur unice regno Satanae et potestati tenebrarum, et ab asseclis postulat, non solum ut, abalienato a divitiis rebusque terrenis animo, morum praeferant lenitatem el esuriant sitiantque justiam, sed etiam ut semetipsos abnegent et crucem suam tollant. Cum autem Christus et Ecclesiam Redemptor sanguine suo acquisiverit et sacerdos se ipse pro peccatis hostiam obtulerit perpetuoque offerat, cui non videatur regium ipsum munus utriusque illius naturam muneris induere ac participare? Turpiter, ceteroquin, erret, qui a Christo homine rerum civilium quarumlibet imperium abjudicet, cum is a Patre jus in res creatas absolutissimum sic obtineat, ut omnia in suo arbitrio sint posita. Itaque, auctoritate nostra apostolica, festum Domini Nostri Jesu Chriti Regis instituimus, quotannis, postremo mensis Octobris dominico die, qui scilicet Omnium Sanctorum celebritatem proxime antecedit, ubique terrarum agendum. Item praecipimus, ut eo ipso die generis humani Sacratissimo Cordi Jesu dedicatio quotannis renovetur.

[Responsory6]
R. Fecit nos regnum sacerdotes Deo et Patri suo
* Ipsi gloria et imperium, in saecula saeculorum.
V. Ipse it primogenitus mortuorum, et Princeps regum terrae.
R. Ipsi gloria et imperium, in saecula saeculorum.
&Gloria
R. Ipsi gloria et imperium, in saecula saeculorum.

[Lectio7]
Lectio Sancti Evangelii secundum Johannem
!John 18:33-37
In illo tempore: Dixit Pilatus ad Jesum: Tu es Rex Judaeorum? Respondit Jesus: A temetipso hoc dicis, an alii dixerunt tibi de me? Et reliqua.
_
Homilia sancti Augustini Episcopi
!Tract. 51 in Joann. 12-13; Tract 117 in Joann. 19-21
Quid magnum fuit Regi saeculorum Regem fieri hominum? Non enim Rex Israël Christus ad exigendum tributum vel exercitum ferro armandum hostesque visibiliter debellandos: sed Rex Israël, quod entes regat, quod in aeternum consulat, quod in rerum caelorum credentes, sperantes amantesque perducat. Dei ergo Filius aequalis Patri, Verbum per quod facta sunt omnia quod Rex esse voluit Israël, dignatio est, non promotio; miserationis indicium est, non potestatis augmentum. Qui enim apellatus est in terra Rex Judeorum, in caelis est Dominus Angelorum. Sed Judeorum tantum Rex est Christus, an et Gentium? Immo et gentium. Cum enim dixisset in prophetia: Ego antem sum constitutus Rex ab eo super Sion montem sanctum eius, praedicans praeceptum Do­mini: ne propter montem Sion solis Judaeis eum regem quisquam diceret constitutum, continuo subjecit: Dominus dixit ad me: Filius meus es tu, ego hodie genui te; postula a me et dabo tibi Gentes hereditatem tuam et possessionem tuam terminos terrae.

[Responsory7]
R. Factum est regnum hujus mundi Domini nostri et Christi ejus:
* Et regnabit in saecula saeculorum.
V. Adorabunt in conspectu ejus universae families Gen­tium; quoniam Domini est regnum.
R. Et regnabit in saecula saeculorum.

[Lectio8]
!Tract. 115 in Johannem 18-36.
Respondit Jesus: Regnum meum non est de hoc mundo. Si ex hoc mundo esset regnum mcum, ministri mei utique decertarent, ut non traderer Judaeis; nunc autem regnum meum non est hinc. Hoc est quod bonus Magister scire nos vo­luit; sed prius nobis demonstranda fuerat vana hominum de regno ejus opinio, sive Gentium, sive Judaeorum a quibus id Pilatus audierat: quasi propterea morte fuisset plectendus, quod illicitum affectaverit regnum, vel quoniam solent regnaturis invidere regnantes, et videlicet cavendum erat ne ejus regnum sive Romanis, sive Judaeis esset adversum. Poterat autem Dominus quod ait, Regnum meum non est de hoc mundo, ad primam interrogationem praesidis respondere, ubi ei dixit, Tu es rex Judaeorum ? sed eum vicissim interrogans, utrum hoc a semetipso diceret, an audisset ab aliis, illo respondente ostendere voluit hoc sibi apud ilium fuisse a Judaeis velut crimen objectum: patefaciens nobis cogitationes ho­minum, quas ipse noverat, quoniam vanae sunt; eisque post responsionem Pilati, jam Judaeis et Gentibus opportunius aptiusque respondens, Regnum meum non est de hoc mundo.

[Responsory8]
R. Decem cornua quae vidisti, decem reges sunt: Hi cum Agno pugnabunt, et Agnus vincet illos,
* Quoniam Dominus dominorum est, et Rex regum.
V. Regnavit Dominus Deus noster omnipotens: gaudeamus et exsultemus, et demus gloriam ei.
R. Quoniam Dominus dominorum est, et Rex regum.
&Gloria
R. Quoniam Dominus dominorum est, et Rex regum.

[Ant Laudes]
Suscitábit * Deus cæli regnum quod commínuet et consúmet univérsa regna, et ipsum stabit in ætérnum.
Dedit ei Dóminus * potestátem et honórem et regnum; et omnes pópuli, tribus et linguæ ipsi sérvient.
Exíbunt aquæ vivæ * de Jerúsalem; et erit Dóminus Rex super omnem terram.
Magnificábitur * usque ad términos terræ, et erit iste pax.
Gens et regnum * quod non servíerit tibi, períbit: et Gentes solitúdine vastabúntur.

[Capitulum Laudes]
!Col 1:12-13
v. Fratres: Grátias ágimus Deo Patri, qui dignos nos fecit in partem sortis sanctórum in lúmine, qui erípuit nos de potestáte tenebrárum, et tránstulit in regnum Fílii dilectiónis suæ.
$Deo gratias

[Hymnus Laudes]
Vexílla Christus ínclyta
Late triúmphans éxplicat:
Gentes adéste súpplices,
Regíque regum pláudite.
_
Non Ille regna cládibus:
Non vi metúque súbdidit
Alto levátus stípite,
Amóre traxit ómnia.
_
O ter beáta cívitas
Cui rite Christus ímperat,
Quæ jussa pergit éxsequi
Edícta mundo caelitus!
_
Non arma flagrant ímpia,
Pax usque firmat foedera,
Arrídet et concórdia,
Tutus stat ordo cívicus.
_
Servat fides connúbia,
Juvénta pubet íntegra,
Pudíca florent límina
Domésticis virtútibus.
_
Optáta nobis spléndeat
Lux ista, Rex dulcíssime:
Te, pace adépta cándida,
Adóret orbis súbditus.
_
Jesu tibi sit glória,
Qui sceptra mundi témperas,
Cum Patre, et almo Spíritu,
In sempitérna saecula.
Amen.

[Versum 2]
V. Multiplicábitur ejus impérium.
R. Et pacis non erit finis.

[Ant 2]
Fecit nos Deo * et Patri suo regnum, primogénitus mortuórum, et Princeps regum terræ, allelúja.

[Versum Prima]
Qui primátum in ómnibus tenes.

[Lectio Prima]
!Col 1:19-20
v. In ipso complácuit omnem plenitúdinem inhabitáre, et per eum reconciliáre ómnia in ipsum, pacíficans per sánguinem crucis ejus sive quæ in terris, sive quæ in cælis sunt, in Christo Jesu Dómino nostro.

[Capitulum Tertia]
!Col 1:12-13
v. Fratres: Grátias ágimus Deo Patri, qui dignos nos fecit in partem sortis sanctórum in lúmine, qui erípuit nos de potestáte tenebrárum, et tránstulit in regnum Fílii dilectiónis suæ.
$Deo gratias

[Responsory Tertia]
R.br. Data est mihi * Omnis potéstas.
R. Data est mihi * Omnis potéstas.
V. In cælo et in terra.
R. Omnis potéstas.
&Gloria.
R. Data est mihi * Omnis potéstas.
_
V. Afférte Dómino, famíliæ populórum.
R. Afférte Dómino glóriam et impérium.

[Capitulum Sexta]
!Col 1;16-18
v. Omnia per ipsum et in ipso creáta sunt, et ipse est ante omnes, et ómnia in ipso constant. Et ipse est caput córporis Ecclésiæ, qui est princípium, primogénitus ex mórtuis, ut sit in ómnibus ipse primátum tenens.
$Deo gratias

[Responsory Sexta]
R.br. Afférte Dómino, * Famíliæ populórum.
R. Afférte Dómino, * Famíliæ populórum.
V. Afférte Dómino glóriam et impérium.
R. Famíliæ populórum.
&Gloria
R. Afférte Dómino, * Famíliæ populórum.
_
V. Adorábunt eum omnes reges terræ.
R. Omnes Gentes sérvient ei.

[Capitulum Nona]
!Col 1:19-20
v. In ipso complácuit omnem plenitúdinem inhabitáre, et per eum reconciliáre ómnia in ipsum, pacíficans per sánguinem crucis ejus sive quæ in terris, sive quæ in cælis sunt, in Christo Jesu Dómino nostro.
$Deo gratias

[Responsory Nona]
R.br. Adorábunt eum * Omnes reges terræ.
R. Adorábunt eum * Omnes reges terræ.
V. Omnes Gentes sérvient ei.
R. Omnes reges terræ.
&Gloria
R. Adorábunt eum * Omnes reges terræ.
_
V. Multiplicábitur ejus impérium.
R. Et pacis non erit finis.

[Versum 3]
V. Multiplicábitur ejus impérium.
R. Et pacis non erit finis.

[Ant 3]
Habet in vestiménto * et in fémore suo scriptum: Rex regum, et Dóminus dominántium. Ipsi glória et impérium, in saecula sæculórum.
