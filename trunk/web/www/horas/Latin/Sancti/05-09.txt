[Rank]
S. Gregorii Nazianzeni Episcopi Confessoris et Ecclesiae Doctoris;;Duplex;;3;;vide C4a

[RankTrident]
S. Gregorii Nazianzeni Episcopi et Confessoris;;Duplex;;3;;vide C4a

[Rule]
vide C4a;
9 lectiones

[Name]
Gregori

[Oratio]
Deus, qui populo tuo aeternae salutis beatum Gregorium ministrum tribuisti: praesta quaesumus; ut. quem Doctorem vitae habuimus in terris, intercessorem habere mereamur in caelis.
$Per Dominum.

[Lectio4]
Gregorius, nobilis Cappadox, ex singulari divinarum Litterarum scientia Theologi cognomen consecutus, Nazianzi in Cappadocia natus, Athenis in omni disciplinarum genere una cum sancto Basilio eruditus, ad studia sacrarum Litterarum se convertit, in quibus se in coenobio per aliquot annos exercuerunt, illarum sententiam non ex proprio ingenio, sed ex majorum ratione et auctoritate interpretantes. Qui cum doctrina et vitae sanctitate florerent, vocati ad munus praedicandae evangelicae veritatis, plurimos Jesu Christo filios pepererunt.

[Lectio5]
Gregorius igitur aliquando domum reversus, primum Sasimorum episcopus creatus est, deinde Nazianzenam ecclesiam administravit. Tum Constantinopolim ad eam regendam ecclesiam accersitus, cum civitatem haeresum purgatam erroribus ad catholicam fidem reduxisset, quod ei summum omnium amorem conciliare debebat, multorum paravit invidiam. Itaque cum inter episcopos magna propterea esset facta seditio, sponte cedens episcopatu, illud prophetae dictum usurpavit: Si propter me commota est ista tempestas, dejicite me in mare, ut vos jactari desinatis. Quare Nazianzum reversus, cum illi ecclesiae Eulalium praeficiendum curasset, totum se ad contemplationem et scriptionem divinarum rerum contulit.

[Lectio6]
Scripsit autem multa et soluta oratione, et versibus, mirabili pietate et eloquentia: quibus doctorum hominum, sanctorumque judicio id assecutus est, ut nihil in illis, nisi ex verae pietatis et catholicae religionis regula reperiatur: nemo quidquam jure vocare possit in dubium. Consubstantialitatis Filii fuit acerrimus propugnator. Ut autem vitae laude nemo ei praepositus est; sic et orationis gravitate omnes facile superavit. In iis scribendi ac legendi studiis ruri vitam monachi exercens, imperatore Theodosio, ad caelestem vitam senio confectus migravit.

[Lectio94]
Gregórius Nazianzénus, nóbilis Cáppadox, ob singulárem divinárum Litterárum sciéntiam, Theólogi cognómen consecútus, Athénis in omni disciplinárum génere una cum sancto Basilío erudítus, ad stúdia sacrárum Litterárum se convértit.  Primum Sasimórum epíscopus creátus est, deínde Nazianzénam ecclésiam administrávit.  Tum Constantinópolim ad eam regéndam ecclésiam accersítus, cum civitátem erróribus hæresum purgátam, ad cathólicam fidem reduxísset, quod ei ómnium amórem conciliáre debébat, multórum parávit invídiam.  Itaque, cum inter epíscopos magna proptérea esset facta sedítio, sponte cedens episcopátu, illud prophétæ dictum usurpávit : Si propter me commóta est ista tempéstas, dejícite me in mare, ut vos jactári desinátis.  Naziánzum revérsus, cum illi ecclésiæ Eulálium præficiéndum curásset, se totum ad oratiónem et stúdium rerum divinárum cóntulit.  Egrégie multa scripsit solúta oratióne ac vérsibus, et consubstantialitátis Fílii fuit acérrimus propugnátor.  Imperatóre Theodósio, ad cæléstem vitam sénio conféctus migrávit.
&teDeum

[Lectio7]
@Sancti/11-15:Lectio7

[Lectio8]
@Sancti/11-15:Lectio8

[Lectio9]
@Sancti/11-15:Lectio9
