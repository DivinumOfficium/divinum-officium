[Rank]
S. Didaci Confessoris;;Semiduplex;;2;;vide C5

[Rule]
vide C5;mtv
9 lectiones

[Oratio]
Omnipotens sempiterne Deus, qui dispositione mirabili infirma mundi eligis, ut~
fortia quaeque confundas: concede propitius humilitati nostrae; ut piis beati~
Didaci Confessoris tui precibus, ad perennem in caelis gloriam sublimari~
mereamur.
$Per Dominum

[Lectio4]
Didacus Hispanus, ex oppido sancti Nicolai de Portu dioecesis Hispalensis, ab~
ineunte aetate pii sub sacerdotis disciplina, sanctioris vitae solitaria in~
ecclesia, tyrocinium exercuit. Deinde ut firmius Deo se conjungeret, in conventu~
de Arizzafa fratrum Minorum (quos Observantes vocant) sancti Francisci regulam~
in statu laicali professus est. Magna ibi alacritate humilis obedientiae et~
regularis observantiae jugum subiens, contemplationi in primis deditus, mira Dei~
luce perfundebatur, adeo ut de rebus coelestibus, litterarum expers, mirandum in~
modum et plane divinitus loqueretur.

[Lectio5]
Canariis in insulis, ubi fratribus sui ordinis praefuit, multa perpessus,~
martyrii aestuans desiderio, plures infideles verbo et exemplo ad Christi fidem~
convertit. Romam veniens anno jubilaei, Nicolao quinto Pontifice, aegrotorum~
curae in conventu Arae coeli destinatus, eo caritatis affectu munus hoc exercuit,~
ut Urbe annonae inopia laborante, aegrotis tamen, quorum aliquando ulcera etiam~
lambendo abstergebat, nihil penitus necessarii defecerit. Eximia quoque fides et~
gratia curationum in eo eluxit, cum lampadis, quae collucebat ante imaginem~
beatissimae Dei Genitricis, quam summa devotione colebat, oleo aegros inungens,~
signo crucis impresso, multorum morbos mirabiliter sanaverit.

[Lectio6]
Demum Compluti finem sibi vitae adesse intelligens, lacera et obsoleta indutus~
tunica, conjectis in crucem oculis, singulari devotione illis verbis ex sacro~
hymno pronuntiatis: Dulce lignum, dulces clavos, dulcia ferens pondera, quae~
fuisti digna portare Regem coelorum et Dominum, animam Deo reddidit, pridie Idus~
Novembris, anno Domini supra millesimum quadringentesimo sexagesimo tertio. Ejus~
corpus cum menses non paucos (ut pio confluentium desiderio fieret satis)~
insepultum mansisset, quasi jam incorruptionem induerit, odorem suavissimum~
efflavit. Illum multis et illustribus miraculis clarum Sixtus quintus Pontifex~
Maximus sanctorum numero adscripsit.

[Lectio94]
Dídacus, Hispánus, ex óppido sancti Nicolái de Portu diœcésis Hispalénsis, ab ineúnte ætáte, pii sub sacerdótis disciplína, sanctióris vitæ tirocínium exércuit.  Deínde, ut fírmius Deo se conjúngeret, in convéntu de Arizzáfa sancti Francísci Assisiénsis régulam in statu laicáli proféssus est.  Magna ibi alacritate húmilis obediéntiæ et reguláris observántiæ jugo se subjíciens, contemplatióni in primis déditus, mira Dei luce perfundebátur, ádeo ut de rebus cæléstibus, litterárum expers, mirándum in modum et plane divínitus loquerétur.  Canáriis in ínsulis multa perpéssus, martyrii æstuans desidério, plures infidéles verbo et exémplo ad Christi fidem convértit.  Romæ in convéntu Aræ cæli ægrotórum curæ destinátus, miro caritátis afféctu hoc munus exércuit.  Grátia ínsuper curatiónum in eo elúxit.  Demum Complúti piíssime ex hac vita migrávit, anno Dómini millésimo quadringentésimo sexagésimo tértio.  Illum, multis miráculis clarum, Xystus quintus Sanctórum número adscrípsit.
&teDeum

[Lectio7]
@Commune/C5:Lectio71

[Lectio8]
@Commune/C5:Lectio81

[Lectio9]
@Commune/C5:Lectio91
