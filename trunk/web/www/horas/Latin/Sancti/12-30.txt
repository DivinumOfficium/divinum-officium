[Rank]
Die VI infra Octavam Nativitatis;;Semiduplex;;2;;ex Sancti/12-25

[Rank1960]
Die sexta post Nativitatem;;Duplex II class;;5;;ex Sancti/12-25

[Rule]
ex Sancti/12-25;
9 lectiones

[Lectio1]
De epistola ad Romanos
!Rom 2:1-4
1 Propter quod inexcusabilis es, o homo omnis qui judicas. In quo enim judicas alterum, teipsum condemnas: eadem enim agis quae judicas.
2 Scimus enim quoniam judicium Dei est secundum veritatem in eos qui talia agunt.
3 Existimas autem hoc, o homo, qui judicas eos qui talia agunt, et facis ea, quia tu effugies judicium Dei?
4 an divitias bonitatis ejus, et patientiae, et longanimitatis contemnis? ignoras quoniam benignitas Dei ad púnitentiam te adducit?

[Responsory1]
@Sancti/12-25:Responsory2

[Lectio2]
!Rom 2:5-8
5 Secundum autem duritiam tuam, et impúnitens cor, thesaurizas tibi iram in die irae, et revelationis justi judicii Dei,
6 qui reddet unicuique secundum opera ejus:
7 iis quidem qui secundum patientiam boni operis, gloriam, et honorem, et incorruptionem quaerunt, vitam aeternam:
8 iis autem qui sunt ex contentione, et qui non acquiescunt veritati, credunt autem iniquitati, ira et indignatio.

[Responsory2]
@Sancti/12-25:Responsory3

[Lectio3]
!Rom 2:9-13
9 Tribulatio et angustia in omnem animam hominis operantis malum, Judaei primum, et Graeci:
10 gloria autem, et honor, et pax omni operanti bonum, Judaeo primum, et Graeco:
11 non enim est acceptio personarum apud Deum.
12 Quicumque enim sine lege peccaverunt, sine lege peribunt: et quicumque in lege peccaverunt, per legem judicabuntur.
13 Non enim auditores legis justi sunt apud Deum, sed factores legis justificabuntur.

[Responsory3]
@Sancti/12-25:Responsory4

[Lectio4]
Sermo sancti Leónis Papæ
!Sermo 6 de Nativitáte Domini
Omnibus quidem diébus, dilectíssimi, atque tempóribus, ánimis fidelium divina meditántium Dómini et Salvatoris nostri ex Maria Vírgine ortus occurrit, ut mens, ad confessiónem sui auctoris erecta, sive in gémitu supplicatiónis, sive in exsultatióne laudis, sive in sacrifícii oblatióne versétur, nihil crebrius nihilque fidentius spiritali attingat intuitu, quam quod Deus, Dei Fílius, génitus de Patre coætérno, idem etiam partu est natus humano.  Sed hanc adorandam in cælo et in terra nativitátem nullus nobis dies magis quam hódiernus insinuat, et nova etiam in elementis luce radiante, coram sensibus nostris mirábilis sacraménti íngerit claritátem.  Non solum enim in memóriam, sed in conspéctum quodammodo redit Angeli Gabrielis cum Maria stupénte collóquium, et conceptio de Spíritu Sancto tam mire promissa quam crédita.

[Responsory4]
@Sancti/12-25:Responsory5

[Lectio5]
Hodie enim auctor mundi éditus est útero virginali, et qui omnes natúras cóndidit, ejus est factus fílius, quam creávit.  Hodie Verbum Dei carne appáruit vestítum, et quod numquam fuit humanis óculis visibile, cœpit etiam mánibus esse tractábile.  Hodie génitum in nostræ carnis animæque substántia Salvatórem angelicis vócibus didicére pastores, et apud Dominicórum præsules gregum hódie evangelizándi forma præcóndita est; ut nos quoque cum cæléstis milítiæ dicámus exercitu: Glória in excélsis Deo, et in terra pax homínibus bonæ voluntátis.

[Responsory5]
@Sancti/12-25:Responsory6

[Lectio6]
Unde ipsa colláti muneris magnitúdo dignam a nobis éxigit suo splendore reveréntiam.  Ideo enim, sicut beátus Apóstolus docet, non spíritum hujus mundi accépimus, sed spíritum qui ex Deo est, ut sciámus quæ a Deo donáta sunt nobis; qui non áliter pie cólitur, nisi id ei, quod ipse tríbuit, offerátur.  Quid autem in thesáuro Dominicæ largitátis ad honórem præsentis festi tam cóngruum póssumus inveníre, quam pacem, quæ in nativitáte Dómini prima est Angelico prædicáta concentu?  Ipsa enim est quæ parit fílios Dei, nutrix dilectiónis et genitrix unitátis, requies beatórum et æternitátis habitáculum; cujus hoc opus proprium et speciale benefícium est, ut jungat Deo quos secernit de mundo.

[Responsory6]
@Sancti/12-25:Responsory7

[Lectio7]
Lectio sancti Evangelii secundum Lucam.
!Luc 2:15-20
In illo tempore: Pastores loquebantur ad invicem: Transeamus usque Bethlehem, et~
videamus hoc verbum quod factum est, quod Dominus ostendit nobis. Et venerunt~
festinantes. Et reliqua.
_
Homilia sancti Ambrosii Episcopi.
!Lib. 2. in cap. 2. Lucae;. circa med.
Vides festinare pastores. Nemo enim cum desidia Christum requirit. Vides~
pastores Angelo credidisse: et tu Patri, Filio, Spiritui sancto, Angelis,~
Prophetis, et Apostolis credere non vis? Vide, quam signanter Scriptura~
singulorum libret momenta verborum. Festinant, inquit, Verbum videre. Etenim cum~
caro Domini videtur, Verbum videtur, quod est Filius.

[Responsory7]
R. Verbum caro factum est, et habitavit in nobis:
* Et vidimus gloriam ejus, gloriam quasi Unigeniti a Patre, plenum gratiae et~
veritatis.
V. Omnia per ipsum facta sunt, et sine ipso factum est nihil.
R. Et vidimus gloriam ejus, gloriam quasi Unigeniti a Patre, plenum gratiae et~
veritatis.

[Lectio8]
Non mediocre fidei tibi hoc videatur exemplum, quod vilis sit persona pastorum.~
Certe quo vilior ad prudentiam, eo pretiosior ad fidem. Non gymnasia choris~
referta sapientum, sed plebem Dominus simplicem requisivit, quae phalerare~
audita, et fucare nesciret. Simplicitas enim quaeritur, non ambitio desideratur.

[Responsory8]
R. O Regem caeli, cui talia famulantur obsequia: stabulo ponitur, qui continet~
mundum:
* Jacet in praesepio, et in coelis regnat.
V. Natus est nobis hodie Salvator, qui est Christus Dominus, in civitate David.
R. Jacet in praesepio, et in coelis regnat.
&Gloria
R. Jacet in praesepio, et in coelis regnat.

[Lectio9]
Nec contemnenda putes quasi vilia verba pastorum. A pastoribus enim Maria fidem~
colligit. A pastoribus populus ad Dei reverentiam congregatur. Mirati etiam sunt~
omnes qui audierunt, de iis, quae dicebantur a pastoribus ad ipsos. Maria autem~
conservabat omnia verba haec, conferens in corde suo. Discamus sanctae Virginis~
in omnibus castitatem, quae non minus ore pudica, quam cor- | pore, argumenta~
fidei conferebat in corde.
&teDeum
