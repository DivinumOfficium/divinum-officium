[Rank]
In Dedicatione S. Michaelis Archangelis;;Duplex 1. classis;;6;;ex Sancti/05-08

[Rank1960]
In Dedicatione S. Michaelis Archangelis;;Duplex 1. classis;;6;;ex Sancti/05-08

[RankNewcal]
Ss. Michaelis, Gabrielis et Raphaelis Archangelis;;Duplex 1. classis;;6;;ex Sancti/05-08

[Rule]
ex Sancti/05-08
9 lectiones
Psalm5 Vespera=116
Psalm5 Vespera3=137
Quorum Festum
Contract8

[Ant Matutinum]
Concussum est mare, et contremuit terra, ubi Archangelus Michael descendebat de caelo;;8
Laudamus Dominum, quem laudant Angeli, quem Cherubim et Seraphim, Sanctus, Sanctus, Sanctus proclamant;;10
Ascendit fumus aromatum in conspectu Domini de manu Angeli;;14
V. Stetit Angelus juxta aram templi.
R. Habens thuribulum aureum in manu sua.
Michael Archangele, veni in adjutorium populo Dei;;18
Michael praepositus paradisi, quem honorificant Angelorum cives;;23
Gloriosus apparuisti in conspectu Domini: propterea decorem induit te Dominus;;33
V. Ascendit fumus aromatum in conspectu Domini.
R. De manu Angeli.
Angelus Archangelus Michael, Dei nuntius pro animabus justis, alleluia, alleluia;;95
Data sunt ei incensa multa, ut adoleret ea ante altare aureum, quod est ante oculos Domini;;96
Multa magnalia de Michaele Archangelo, qui fortis in praelio fecit victoriam;;102
V. In conspectu Angelorum psallam tibi Deus meus
R. Adorabo ad templum sanctum tuum, et confitebor nomini tuo.

[Lectio1]
@Sancti/05-08:Lectio1

[Lectio2]
@Sancti/05-08:Lectio2

[Lectio3]
@Sancti/05-08:Lectio3

[Lectio4]
Sermo sancti Gregorii Papae.
!Ex Homil. 34. in Evang.: ante medium.
Novem Angelorum ordines dicimus, quia videlicet esse, testante sacro eloquio scimus: Angelos, Archangelos, Virtutes, Potestates, Principatus, Dominationes, Thronos, Cherubim atque Seraphim. Esse namque Angelos et Archangelos pene omnes sacri eloquii paginae testantur: Cherubim vero atque Seraphim saepe, ut notum est, libri prophetarum loquuntur. Quatuor quoque ordinum nomina Paulus Apostolus ad Ephesios enumerat, dicens: Supra omnem Principatum, et Potestatem, et Virtutem, et Dominationem. Qui rursus ad Colossenses scribens, ait: Sive Throni, sive Potestates, sive Principatus, sive Dominationes. Dum ergo illis quatuor, quae ad Ephesios dixit, conjunguntur Throni, quinque sunt ordines: quibus dum Angeli et Archangeli, Cherubim atque Seraphim adjuncta sunt, procul dubio novem esse Angelorum ordines inveniuntur.

[Lectio5]
Sciendum vero quod Angelorum vocabulum nomen est officii, non naturae. Nam sancti illi caelestis patriae spiritus semper quidem sunt spiritus, sed semper vocari Angeli nequaquam possunt: quia tunc solum sunt Angeli, cum per eos aliqua nuntiantur. Unde et per Psalmistam dicitur: Qui facit Angelos suos spiritus. Ac si patenter dicat: Qui eos, quos semper habet spiritus, etiam cum voluerit, Angelos facit. Hi autem qui minima minuant, Angeli: qui vero summa annuntiant, Archangeli vocantur. Hinc est enim quod ad Mariam Virginem non quilibet Angelus, sed Gabriel Archangelus mittitur. Ad hoc quippe ministerium, summum Angelum venire dignum fuerat, qui summum omnium nuntiabat. Qui idcirco etiam privatis nominibus censentur, ut signetur per vocabula, etiam in operatione quid valeant Michael namque, Quis ut Deus? Gabriel autem, Fortitudo Dei: Raphael vero dicitur Medicina Dei.

[Lectio6]
Et quoties mirae virtutis aliquid agitur, Michael mitti perhibetur: ut ex ipso actu et nomine detur intelligi quia nullus potest facere, quod facere praevalet Deus. Unde et ille antiquus hostis, qui Deo esse per superbiam similis concupivit, dicens: In caelum conscendam, super astra caeli exaltabo solium meum, similis ero Altissimo: dum in fine mundi in sua virtute relinquetur extremo supplicio perimendus, cum Michaele Archangelo praeliaturus esse perhibetur, sicut per Joannem dicitur: Factum est praelium cum Michaele Archangelo. Ad Mariam quoque Gabriel mittitur, qui Dei Fortitudo nominatur. Illum quippe nuntiare veniebat, qui ad debellandas aereas potestates humilis apparere dignatus est. Raphael quoque interpretatur, ut diximus, Medicina Dei: quia videlicet dum Tobiae oculos quasi per officium curationis tetigit, caecitatis ejus tenebras tersit.

[Lectio7]
Lectio sancti Evangelii secundum Matthaeum.
!Matt 18:1-10
In illo tempore: Accesserunt discipuli ad Jesum, dicentes: Quis, putas, major est in regno caelorum? Et reliqua.
_
Homilia sancti Hieronymi Presbyteri
!Lib. 3. Comm. in cap. 18. Matth.
Post inventum staterem, post tributa reddita, quid sibi vult Apostolorum repentina interrogatio, Quis, putas, major est in regno caelorum? Quia viderant pro Petro et Domino idem tributum redditum, ex aequalitate pretii arbitrati sunt Petrum omnibus Apostolis esse praelatum, qui in redditione tributi Domino fuerat comparatus: ideo interrogant quis major sit in regno caelorum. Vidensque Jesus cogitationes eorum, et causas erroris intelligens, vult desiderium gloriae humilitatis contentione sanare.

[Lectio8]
Si autem manus tua, vel pes tuus scandalizat te, abscinde eum, et projice abs te. Necesse est quidem venire scandala; vae tamen ei est homini, qui, quod necesse est ut fiat in mundo, vitio suo facit ut per se fiat. Igitur omnis truncatur affectus, et universa propinquitas amputatur, ne per occasionem pietatis unusquisque credentium scandalis pateat. Si, inquit, ita est quis tibi conjunctus, ut manus, pes, oculus, et est utilis atque sollicitus, et acutus ad perspiciendum: scandalum autem tibi facit, et propter dissonantiam morum te pertrahit in gehennam: melius est ut et propinquitate ejus, et emolumentis carnalibus careas: ne dum vis lucrifacere cognatos et necessarios, causam habeas ruinarum.

[Lectio9]
Dico vobis, quia Angeli eorum in caelis semper vident faciem Patris mei. Supra dixerat, per manum, et pedem, et oculum omnes propinquitates et necessitudines, quae scandalum facere poterant, amputandas: austeritatem itaque sententiae subjecto praecepto temperat, dicens: Videte ne contemnatis unum ex pusillis istis. Sic, inquit, praecipio severitatem, ut commisceri clementiam doceam: quia Angeli eorum in caelis vident semper faciem Patris. Magna dignitas animarum, ut unaquaeque habeat ab ortu nativitatis in custodiam sui Angelum delegatum. Unde eligimus in Apocalypsi Joannis: Angelo Ephesi, et reliquarum ecclesiarum, scribe haec. Apostolus quoque praecipit velari capita in ecclesiis feminarum propter Angelos.
&teDeum

[Responsory Tertia]
R.br. Stetit Angelus * juxta aram templi.
R. Stetit Angelus * juxta aram templi.
V. Habens thuribulum aureum in manu sua.
R. Juxta aram templi
&Gloria
R. Stetit Angelus * juxta aram templi
_
V. Ascendit fumus aromatum in conspectu Domini.
R. De manu Angeli.

[Responsory Sexta]
R.br. Ascendit fumus aromatum * in conspectu Domini.
R. Ascendit fumus aromatum * in conspectu Domini.
V. De manu Angeli.
R. In conspectu Domini.
&Gloria
R. Ascendit fumus aromatum * in conspectu Domini.
_
V. In conspectu Angelorum psallam tibi Dominus.
R. Adorabo ad templum sanctum tuum, et confitebor nomini tuo.

[Responsory Nona]
R.br. In conspectu Angelorum * psallam tibi Deus meus.
R. In conspectu Angelorum * psallam tibi Deus meus.
V. Adorabo ad templum sanctum tuum, et confitebor nomini tuo.
R. Psallam tibi Deus meus.
&Gloria
R. In conspectu Angelorum * psallam tibi Deus meus.
_
V. Adorate Deum.
R. Omnes Angeli ejus.
