[Rank]
Septem Dolorum Beatae Mariae Virginis;;Duplex 2nd class;;5.1;;ex C11

[Rank1960]
Septem Dolorum Beatae Mariae Virginis;;Duplex 2nd class;;5;;ex C11

[RankNewcal]
Septem Dolorum Beatae Mariae Virginis;;Duplex;;3;;ex C11

[Rule]
ex C11;
9 lectiones
Psalmi Dominica
Antiphonas horas

[Ant Vespera]
Quo abiit dilectus tuus, * o pulcherrima mulierum? quo declinavit dilectus tuus, et quaeremus eum tecum?;;109
Recedite a me, * amare flebo, nolite incumbere, ut consolemini me;;112
Non est ei species, * neque decor, et vidimus eum, et non erat aspectus;;121
A planta pedis * usque ad verticem capitis, non est in eo sanitas;;126
Fulcite me floribus, * stipate me malis, quia amore langueo;;147

[Capitulum Vespera]
!Lam 2:13
v. Cui comparabo te? vel cui assimilabo te filia Jerusalem? cui exaequabo te, et consolabor te virgo filia Sion? magna est velut mare contritio tua. 				_
$Deo gratias

[Hymnus Matutinum]
v. O quot undis lacrimarum,
Quo dolore volvitur,
Luctuosa de cruento
Dum, revulsum stipite,
Cernit ulnis incubantem
Virgo Mater filium!
_
Os suave, mite pectus,
Et latus dulcissimum,
Dexteramque vulneratam,
Et sinistram sauciam,
Et rubras cruore plantas
Aegra tingit lacrimis.
_
Centiesque milliesque
Stringit arctis nexibus
Pectus illud, et lacertos,
Illa figit vulnera:
Sicque tota colliquescit
In doloris osculis.
_
Eja Mater, obsecramus
Per tuas has lacrimas,
Filiique triste funus,
Vulnerumque purpuram,
Hunc tui cordis dolorem
Conde nostris cordibus.
_
Esto Patri, Filioque,
Et coaevo Flamini,
Esto summae Trinitati
Sempiterna gloria,
Et perennis laus, honorque
Hoc, et omni saeculo.
Amen.

[Versum 1]
V. Regina Martyrum ora pro nobis.
R. Quae juxta crucem Jesu constitisti.

[Ant 1]
Nolite me considerare * quod fusca sim, quia decoloravit me sol, filii matris meae pugnaverunt contra me.

[Doxology]
Jesu, tibi sit gloria,
Qui passus es pro servulis,
Cum Patre et almo Spiritu,
In sempiterna saecula.
Amen.

[Invit]
Stemus juxta crucem cum Maria Matre Jesu, * Cujus animam doloris gladius pertransivit.

[Hymnus Vespera]
v. Jam toto subitus vesper eat polo,
Et sol attonitum praecipitet diem,
Dum saevae recolo ludibrium necis,
Divinamque catastrophen.
_
Spectatrix aderas supplicio parens,
Malis uda, gerens cor adamantinum:
Natus funerea pendulus in cruce
Altos dum gemitus dabat.
_
Pendens ante oculos Natus, atrocibus
Sectus verberibus, Natus hiantibus
Fossus vulneribus, quot penetrantibus
Te confixit aculeis!
_
Heu! sputa, alapae, verbera, vulnera,
Clavi, fel, aloe, spongia, lancea,
Sitis, spina, cruor, quam varia pium
Cor pressere tyrannide!
_
Cunctis interea stas generosior
Virgo martyribus: prodigio novo,
In tantis moriens non moreris parens,
Diris fixa doloribus.
_
Sit summae Triadi gloria, laus, honor,
A qua suppliciter, sollicita prece,
Posco virginei roboris aemulas
Vires rebus in asperis.
Amen.

[Ant Matutinum]
Multiplicati sunt, qui tribulant me: multi insurgunt adversum me;;3
Paraverunt sagittas suas in pharetra, ut sagittent in obscuro rectos corde;;10
Defecit in dolore vita mea, et anni mei in gemitibus;;30
V. Regina Martyrum ora pro nobis.
R. Quae juxta crucem Jesu constitisti.
Factum est cor meum tamquam cera liquescens in medio ventris mei;;21
Deus vitam meam annuntiavi tibi: posuisti lacrimas meas in conspectu tuo;;55
Fuerunt mihi lacrimae meae panes die ac nocte;;41
V. Fasciculus myrrhae dilectus meus mihi.
R. Inter libera mea commorabitur.
Intenderunt arcum rem amaram, ut sagittent in occultis immaculatum;;63
Anima mea turbata est valde: sed tu Domine usquequo?;;6
Deus adjutor in tribulationibus, quae invenerunt nos nimis;;45
V. Per te salutem hauriamus, Virgo Maria.
R. Ex vulneribus Christi.

[Lectio1]
De Jeremia Propheta.
!Lam 1:2; 1:20-21
2 (Beth)Plorans ploravit in nocte, et lacrimae ejus in maxillis ejus: non est qui consoletur eam ex omnibus caris ejus; omnes amici ejus spreverunt eam, et facti sunt ei inimici.
20 (Res)Vide, Domine, quoniam tribulor: conturbatus est venter meus, subversum est cor meum in memetipsa, quoniam amaritudine plena sum. Foris interfecit gladius, et domi mors similis est.
21 (Sin)Audierunt quia ingemisco ego, et non est qui consoletur me; omnes inimici mei audierunt malum meum, laetati sunt quoniam tu fecisti: adduxisti diem consolationis, et fient similes mei.

[Responsory1]
R. Simeon vir justus et timoratus, dixit ad Mariam:
* Tuam ipsius animam pertransibit gladius.
V. Ne vocetis me pulchram, sed amaram, quia amaritudine valde replevit me Omnipotens.
R. Tuam ipsius animam pertransibit gladius.

[Lectio2]
!Lam 2:13-16
13 (Mem)Cui comparabo te, vel cui assimilabo te, filia Jerusalem? cui exaequabo te, et consolabor te, virgo, filia Sion? magna est enim velut mare contritio tua: quis medebitur tui?
14 (Nun)Prophetae tui viderunt tibi falsa et stulta; nec aperiebant iniquitatem tuam, ut te ad pœnitentiam provocarent; viderunt autem tibi assumptiones falsas, et ejectiones.
15 (Samech)Plauserunt super te manibus omnes transeuntes per viam; sibilaverunt et moverunt caput suum super filiam Jerusalem: Haeccine est urbs, dicentes, perfecti decoris, gaudium universae terrae?
16 (Phe)Aperuerunt super te os suum omnes inimici tui: sibilaverunt, et fremuerunt dentibus, et dixerunt: Devorabimus: en ista est dies quam exspectabamus; invenimus, vidimus.

[Responsory2]
R. Surge, et accipe puerum et matrem ejus, et fuge in Aegyptum:
* Et esto ibi usque dum dicam tibi.
V. Vocavi filium meum ex Aegypto, ut veniat salus in Israël.
R. Et esto ibi usque dum dicam tibi.

[Lectio3]
!Lam 2:17-18
17 (Ain)Fecit Dominus quae cogitavit; complevit sermonem suum, quem praeceperat a diebus antiquis: destruxit, et non pepercit, et laetificavit super te inimicum, et exaltavit cornu hostium tuorum.
18 (Sade)Clamavit cor eorum ad Dominum super muros filiae Sion: Deduc quasi torrentem lacrimas per diem et noctem; non des requiem tibi, neque taceat pupilla oculi tui.

[Responsory3]
R. Fili, quid fecisti nobis sic?
* Ego et pater tuus * Dolentes quaerebamus te.
V. Quid est, quod me quaerebatis? In his, quae Patris mei sunt, oportet me esse.
R. Ego et pater tuus
&Gloria
R. Dolentes quaerebamus te.

[Lectio4]
Sermo sancti Bernardi Abbatis.
!Ex Sermone de duodecim stellis.
Martyrium Virginis tam in Simeonis prophetia, quam in ipsa Dominicae passionis historia commendatur. Positus est hic (ait sanctus senex de puero Jesu) in signum cui contradicetur; et tuam ipsius animam (ad Mariam autem dicebat) pertransibit gladius. Vere tuam, o beata Mater, animam pertransivit: alioquin, nonnisi eam pertransiens, carnem Filii tui penetraret. Et quidem posteaquam emisit spiritum tuus ille Jesus, ipsius plane non attigit animam crudelis lancea, quae ipsius aperuit latus, sed tuam utique animam pertransivit. Ipsius nimirum anima jam ibi non erat, sed tua plane inde nequibat avelli.

[Responsory4]
R. Jesum bajulantem sibi crucem
* Sequebatur turba mulierum, quae plangebant et lamentabantur eum.
V. Filiae Jerusalem super vos ipsas flete, et super filios vestros.
R. Sequebatur turba mulierum, quae plangebant et lamentabantur eum.

[Lectio5]
Tuam ergo pertransivit animam vis doloris, ut plusquam Martyrem non immerito praedicemus, in qua nimirum corporeae sensum passionis excesserit compassionis affectus. An non tibi plusquam gladius fuit sermo ille, revera pertransiens animam, et pertingens usque ad divisionem animae et spiritus: Mulier, ecce filius tuus? O commutationem! Joannes tibi pro Jesu traditur, servus pro Domino, discipulus pro Magistro, filius Zebedaei pro Filio Dei, homo purus pro Deo vero. Quomodo non tuam affectuosissimam animam pertransiret haec auditio, quando et nostra, licet saxea, licet ferrea pectora, sola recordatio scindit?

[Responsory5]
R. Postquam venerunt in locum, qui dicitur Calvariae, ibi crucifixerunt eum:
* Stabat autem juxta crucem Jesu Mater ejus.
V. Tunc beatam illius animam doloris gladius pertransivit.
R. Stabat autem juxta crucem Jesu Mater ejus.

[Lectio6]
Non miremini, fratres, quod Maria Martyr in anima fuisse dicatur. Miratur qui non meminerit se audivisse Paulum inter maxima Gentium crimina memorantem quod sine affectione fuissent. Longe id fuit a Mariae visceribus, longe sit a servulis ejus. Sed forte quis dicat: Numquid non eum praescierat moriturum? Et indubitanter. Numquid non sperabat continuo resurrecturum? Et fideliter. Super haec doluit crucifixum? Et vehementer. Alioquin quisnam tu, frater, aut unde tibi haec sapientia, ut mireris plus Mariam compatientem, quam Mariae Filium patientem? Ille etiam mori corpore potuit; ista commori corde non potuit? Fecit illud caritas, qua majorem nemo habuit: fecit et hoc caritas, cui post illam similis altera non fuit.

[Responsory6]
R. Joseph ab Arimathaea
* Petiit corpus Jesu, quod, de cruce depositum, * Suo complexu Mater excepit.
V. Dolens Sunamitis sinu et genibus suis sustinuit mortuum filium.
R. Petiit corpus Jesu, quod, de cruce depositum
&Gloria
R. Suo complexu Mater excepit.

[Lectio7]
Lectio sancti Evangelii secundum Joannem.
!John 19:25-27
In illo tempore: Stabant juxta crucem Jesu Mater ejus, et soror Matris ejus Maria Cleophae, et Maria Magdalene. Et reliqua.
_
Homilia sancti Ambrosii Episcopi.
!De Institut. Virg. cap. 7.
Stabat juxta crucem Mater, et fugientibus viris, stabat intrepida. Videte, utrum pudorem mutare potuerit Mater Jesu, quae animum non mutavit. Spectabat piis oculis Filii vulnera, per quae sciebat omnibus futuram redemptionem. Spectabat non degeneri Mater spectaculo, quae non metuerat peremptorem. Pendebat in cruce Filius: Mater se persecutoribus offerebat.

[Responsory7]
R. Quis tibi sensus fuit, o Mater dolorum,
* Dum Joseph sindone Filium tuum involvit, et posuit eum in monumento?
V. Considerate et videte, si est dolor, sicut dolor meus.
R. Dum Joseph sindone Filium tuum involvit, et posuit eum in monumento?

[Lectio8]
!Ex eiusdem Epist. 25. ad Ecclesiam Vercellensem, prope finem.
Maria Mater Domini ante crucem Filii stabat. Nullus me hoc docuit, nisi sanctus Joannes Evangelista. Mundum alii conctissum in passione Domini conscripserunt, caelum tenebris obductum, refugisse solem, in paradisum latronem, sed post piam confessionem, receptum. Joannes docuit quod alii non docuerunt, quemadmodum in cruce positus Matrem appellaverit. Pluris putatur, quod victor suppliciorum pietatis officia Matri exhibebat, quam quod regnum caeleste donabat. Nam si religiosum est, quod latroni donatur venia, multo uberioris pietatis est, quod a Filio Mater tanto affectu honoratur.

[Responsory8]
R. In toto corde tuo gemitus Matris tuae ne obliviscaris,
* Ut perficiatur propitiatio et benedictio.
V. Ave princeps generosa, Martyrumque prima rosa, Virginumque lilium.
R. Ut perficiatur propitiatio et benedictio.
&Gloria
R. Ut perficiatur propitiatio et benedictio.

[Lectio93]
@Sancti/09-15t:Lectio93

[Ant Laudes]
Quo abiit dilectus tuus, * o pulcherrima mulierum? quo declinavit dilectus tuus, et quaeremus eum tecum?
Recedite a me, * amare flebo, nolite incumbere, ut consolemini me
Non est ei species, * neque decor, et vidimus eum, et non erat aspectus.
A planta pedis * usque ad verticem capitis, non est in eo sanitas.
Fulcite me floribus, * stipate me malis, quia amore langueo.

[Capitulum Laudes]
!Lam 2:13
v. Cui comparabo te? vel cui assimilabo te filia Jerusalem? cui exaequabo te, et consolabor te virgo filia Sion? magna est velut mare contritio tua.
$Deo gratias

[Hymnus Laudes]
v. Summae Deus clementiae,
Septem dolores Virginis
Plagasque Jesu Filii
Fac rite nos revolvere.
_
Nobis salutem conferant
Deiparae tot lacrimae,
Quibus lavare sufficis
Totius orbis crimina.
_
Sit quinque Jesu vulnerum
Amara contemplatio,
Sint et dolores Virginis
Aeterna cunctis gaudia.
_
Jesu, tibi sit gloria,
Qui passus es pro servulis,
Cum Patre et almo Spiritu,
In sempiterna saecula.
Amen.

[Versum 2]
V. Maria Virgo per virtutem tot dolorum.
R. Fac nos gaudere in regno caelorum.

[Ant 2]
Venite ascendamus * ad montem Domini, et videte si est dolor, sicut dolor meus.

[Oratio]
Deus, in cujus passione, secundum Simeonis prophetiam, dulcissimam animam gloriosae Virginis et Matris Mariae doloris gladius pertransivit: concede propitius; ut qui dolores ejus venerando recolimus, passionis tuae effectum felicem consequamur:
$Qui vivis

[Commemoratio 2]
!Commemoratio S. Nicomedis.
@Commune/C2:Oratio proper
$Oremus
Adesto Domine supplicationibus nostris: et intercessione beati Nicomedis Martyris
tui, cujus praevenimus festivitatem, perpetuam nobis misericordiam benignus
impende.
$Per Dominum

[Versum Prima]
Qui passus est propter nostram salutem

[Lectio Prima]
!Lam 2:18
v. Deduc quasi torrentem lacrimas per diem, et noctem: non des requiem tibi, neque taceat pupilla oculi tui.

[Capitulum Tertia]
!Lam 2:13
v. Cui comparabo te? vel cui assimilabo te filia Jerusalem? cui exaequabo te, et consolabor te virgo filia Sion? magna est velut mare contritio tua.
$Deo gratias

[Responsory Tertia]
R.br. O vos omnes, * Qui transitis per viam.
R. O vos omnes, * Qui transitis per viam.
V. Attendite et videte, si est dolor, sicut dolor meus.
R. Qui transitis per viam.
&Gloria
R. O vos omnes, * Qui transitis per viam.
_
V. Defecerunt prae lacrimis oculi mei.
R. Conturbata sunt omnia viscera mea.

[Capitulum Sexta]
!Lam 1:2
v. Plorans ploravit in nocte, et lacrimae ejus in maxillis ejus: non est qui consoletur eam ex omnibus caris ejus.
$Deo gratias

[Responsory Sexta]
R.br. Defecerunt * Prae lacrimis oculi mei.
R. Defecerunt * Prae lacrimis oculi mei.
V. Conturbata sunt omnia viscera mea.
R. Prae lacrimis oculi mei.
&Gloria
R. Defecerunt * Prae lacrimis oculi mei.
_
V. Fasciculus myrrhae dilectus meus mihi.
R. Inter ubera mea commorabitur.

[Capitulum Nona]
!Lam 2:18
v. Deduc quasi torrentem lacrimas per diem, et noctem: non des requiem tibi, neque taceat pupilla oculi tui.
$Deo gratias

[Responsory Nona]
R.br. Fasciculus myrrhae * Dilectus meus mihi.
R. Fasciculus myrrhae * Dilectus meus mihi.
V. Inter ubera mea commorabitur.
R. Dilectus meus mihi
&Gloria
R. Fasciculus myrrhae * Dilectus meus mihi.
_
V. Anima mea liquefacta est.
R. Ut dilectus locutus est.

[Versum 3]
V. Regina Martyrum, ora pro nobis.
R. Quae juxta crucem Jesu constitisti.

[Ant 3]
Oppressit me dolor * et facies mea intunuit a fletu, et palpebrae meae caligaverunt.
