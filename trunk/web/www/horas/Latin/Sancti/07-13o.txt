[Rank]
S. Anacleti Papae et Martyris;;Semiduplex;;2;;vide C2

[Rule]
vide C2;
9 lectiones
OPapaM=Anaclétum;

[Oratio]
Deus, qui nos beati Anacleti Martyris tui atque Pontificis annua solemnitate laetificas: concede propitius; ut cujus natalitia colimus, de eiusdem etiam protectione gaudeamus.
$Per Dominum

[Lectio4]
Anacletus Atheniensis, Domitiano imperatore rexit Ecclesiam. Decrevit, ut episcopus a tribus episcopis, neque a paucioribus consecraretur, et clerici sacris ordinibus publice a proprio episcopo initiarentur: et ut in Missa, peracta consecratione omnes communicarent. Beati Petri sepulcrum ornavit, Pontificumque sepulturae locum attribuit. Fecit ordinationes duas mense Decembri, quibus creavit presbyteros quinque, diaconos tres, episcopos sex. Sedit annos novem, menses tres, dies decem. Martyrio coronatus, sepultus est in Vaticano.

[Lectio5]
De Expositione sancti Ambrosii Episcopi in Psalmum centesimum decimum octavum.
!Lectio v. Serm. 21.
Principes persecuti sunt me gratis: et a verbis tuis trepidavit cor meum. Bene hoc Martyr dicit, quod injuste persecutionum tormenta sustineat: qui nihil rapuerit, nullum violentus oppresserit, nullius sanguinem fuderit, nullius torum putaverit esse violandum: qui nihil legibus debeat, et graviora latronum sustinere cogatur supplicia: qui loquatur juste, et non audiatur: qui loquatur plena salutis, et impugnetur: ut possit dicere, Cum loquebar illis, impugnabant me gratis. Gratis igitur persecutionem patitur, qui impugnatur sine crimine impugnatur ut noxius, cum sit in tali confessione laudabilis: impugnatur quasi veneficus, qui in nomine Domini gloriatur, cum pietas virtutum omnium fundamentum sit. Vere frustra impugnatur, qui apud impios et infidos impietatis arcessitur, cum fidei sit magister. Verum qui gratis impugnatur, fortis debet esse et constans.

[Lectio6]
Quo modo ergo subtexuit: Et a verbis tuis trepidavit cor meum? Trepidare infirmitatis est, timoris atque formidinis. Sed est etiam infirmitas ad salutem, est etiam timor sanctorum. Timete Dominum omnes sancti ejus: et, Beatus vir, qui timet Dominum. Qua ratione beatus? Quia in mandatis ejus cupit nimis. Pone ergo martyrem inter periculum constitutum: cum inde immanitas bestiarum ad incutirndum terrorem infremat, abunde stridor candentium laminarum, et flamma fornacis ardentis exæstuet, ex parte alia personent tractus grauium catenarum; hinc carnifex cruentus assilat: pone inquam circum-spectantem omnia plena supplicijs, deinde cogitantem mandata diuinum, illum ignem perpetuum, illud sine fine incendium perfidorum, illam pœnam recrudescentis aerumnam: trepidare corde, ne, dum præsentibus cedat, perpetuis se dedat exitijs: perturbari animo futuri iudicij romphæam illam terribilem quadam conspectus specie contuetur.

[Lectio94]
Anaclétus Atheniénsis, Trajáno imperatóre rexit Ecclésiam. Decrévit ut epíscopus a tribus epíscopis, neque a paucióribus, consecrarétur; et clérici sacris ordínibus públice a próprio epíscopo initiaréntur; et ut in Missa, perácta consecratióne, omnes communicárent. Beáti Petri sepúlcrum ornávit, Pontificúmque sepultúræ locum attríbuit. Fecit ordinatiónes duas mense Decémbri, quibus creávit presbyteros quinque, diáconos tres, epíscopos sex. Sedit annos novem, menses tres, dies decem. Martyrio coronátus, sepúltus est in Vaticáno.
&teDeum

[Lectio7]
Lectio sancti Evangelii secundum Lucam.
!Luc 14:26-33
In illo tempore: Dixit Jesus turbis: Si quis venit ad me, et non odit patrem suum, et matrem, et uxorem, et filios, et fratres, et sorores, adhuc autem et animam suam, non potest meus esse discipulus. Et reliqua.
_
Homilia sancti Gregorii Papæ.
!Homil. 37. in Evangelia.
Si consideremus fratres carissimi, quae et quanta sunt, quae nobis promittuntur in caelis, vilescunt animo omnia quae habentur in terris. Terrena namque substantia supernae felicitati comparata, pondus est, non subsidium. Temporalis vita aeternae vitae comparata, mors est potius dicenda quam vita, Ipse enim quotidianus defectus corruptionis quid est aliud, quam quaedam prolixitas mortis? Quae autem lingua dicere, vel quis intellectus capere sufficit, illa supernae civitatis quanta sint gaudia; Angelorum choris interesse, cum beatissimis spiritibus gloriae Conditoris assistere, praesentem Dei vultum cernere, incircumscriptum lumen videre, nullo mortis metu affici, incorruptionis perpetuae munere laetari? Sed ad hæc audita inardescit animus, jamque illic cupit assistere, ubi se sperat sine fine gaudere. Sed ad magna praemia perveniri non potest, nisi per magnos labores. Unde et Paulus egregius praedicator dicit: Non coronabitur, nisi qui legitime certaverit. 

[Lectio8]
Delectet ergo mentem magnitudo praemiorum, sed non deterreat certamen laborum. Unde ad se venientibus Veritas dicit: Si quis venit ad me, et non odit patrem suum, et matrem, et uxorem, et filios, et fratres, et sorores, adhuc autem et animam suam, non potest meus esse discipulus. Sed percontari libet, quomodo parentes et carnaliter propinquos praecipimur odisse, qui jubemur et inimicos diligere? Et certe Veritas de uxore dicit: Quod Deus conjunxit, homo non separet. Et Paulus ait: Viri, diligite uxores vestras, sicut et Christus Ecclesiam. Ecce, discipulus uxorem diligendam praedicat, cum magister dicat: Qui uxorem non odit, non potest meus esse discipulus. Numquid aliud judex nuntiat, aliud praeco clamat? An simul et odisse possumus, et diligere? Sed si vim præcepti perpendimus, utrumque agere per discretionem valemus: ut uxorem, et eos, qui nobis carnis cognatione conjuncti sunt, et quos proximos novimus, diligamus; et quos adversarios in via Dei patimur, odiendo et fugiendo nesciamus.

[Lectio9]
Quasi enim per odium diligitur, qui carnaliter sapiens, dum praua nobis ingerit, non auditur. Vt autem dominus demonstraret hoc erga proximos odio non de affectione procedere, sed de charitate, addidit protinus, odisse et animam nostram. Constat ergo, quia amando debet odisse proximum, qui sic eum odit sicut semet ipsum. tunc etenim nostram animam bene odimus, cum ejus carnalibus desiderijs non acquiescimus, cum ejus appetitum frangimus, eius uoluptatibus reluctamur. Quæ ergo contempta ad melius ducitur, quasi per odium amatur. Sic nimirum exhibere proximis nostria odij discretionem debemus, ut in eis et diligamus quod sunt, et habeamus odio quod in dei nobis itinere obsistunt.
&teDeum
