[Rank]
S. Raphaelis Archangeli;;Duplex majus;;4;;ex Sancti/05-08

[Rule]
ex Sancti/05-08
9 lectiones
Psalmi Dominica
Antiphonas horas
Psalm5 Vespera=116
Psalm5 Vespera3=137
Horas1960 Feria

[Ant Vespera]
Missus est * angelus Raphael ad Tobiam et Saram, ut curaret eos.
Ingressus angelus * ad Tobiam salutavit eum, et dixit: Gaudium sit tibi semper.
Forti animo * esto, Tobia: in proximo enim est ut a Deo cureris.
Benedicite Deum caeli, * et coram omnibus viventibus confitemini illi, quia fecit vobiscum misericordiam suam.
Pax vobis, * nolite timere: Deum benedicite, et cantate illi.

[Capitulum Vespera]
!Tob 12:12
v. Quando orabas cum lacrimis, et sepeliebas mortuos, et derelinquebas prandium tuum, et mortuos abscondebas per diem in domo tua, et nocte sepeliebas eos, ego obtuli orationem tuam Domino.
$Deo gratias

[Hymnus Vespera]
v. Christe, sanctorum decus angelorum,
Gentis humanae Sator et Redemptor,
Caelitum nobis tribuas beatas
Scandere sedes.
_
Angelus nostrae medicus salutis,
Adsit e caelo Raphael, ut omnes
Sanet aegrotos, dubiosque vitae
Dirigat actus.
_
Virgo dux pacis, Genitrixque lucis,
Et sacer nobis chorus angelorum
Semper assistat, simul et micantis
Regia caeli.
_
Praestet hoc nobis Deitas beata
Patris ac Nati pariterque sancti
Spiritus, cujus resonat per omnem
Gloria mundum.
Amen.

[Versum 1]
@Sancti/05-08

[Ant 1]
Ego sum Ráphaël Angelus, * qui asto ante Dóminum: vos autem benedícite Deum, et narráte ómnia mirabília eius, allelúja.

[Oratio]
Deus, qui beatum Raphaelem Archangelum Tobiae famulo tuo comitem dedisti in via: concede nobis famulis tuis; ut eiusdem semper protegamur custodia et muniamur auxilio.
$Per Dominum

[Invit]
Regem Archangelorum Dominum, * Venite, adoremus.

[Hymnus Matutinum]
@Sancti/10-24:Hymnus Vespera

[Ant Matutinum]
Egressus Tobias * invenit juvenem praecinctum, et quasi paratum ad ambulandum, et, ignorans quod angelus esset, salutavit eum.;;8
Angelus Raphael * seipsum occultans, ait: Ego sum Azarias, magni Ananiae filius.;;10
Sanum ducam * filium tuum in regionem Medorum, et sanum tibi reducam, alleluja.;;14
V. Data sunt Angelo incensa multa
R. Ut adoleret ea ante altare aureum, quod est ante oculos Domini
Dixit autem Angelus: * Apprehende branchiam piscis, et trahe eum extra aquas.;;18
Obsecro te, * Azaria frater, ut dicas mihi quod remedium habebunt ista, quae de pisce servare jussisti.;;23
Lumina fel sanat, * sed virtus cordis et jecoris diaboli expellit potestatem.;;33
V. Ascendit fumus aromatum in conspectu Domini.
R. De manu Angeli.
Est hic Sara * Raguelis filia; quae tibi conjugio dabitur, et omnis substantia eius.;;95
Septem viros habuit, * quos daemonium oppressit; timeo ne mihi simile contingat.;;96
Per tres dies * orationi cum uxore tua vacabis, ut in semine Abrahae benedictionem in filiis consequaris.;;102
V. Apprehendit Angelus Raphael daemonium.
R. Et religavit illud in deserto superioris Aegypti.

[Lectio1]
De libro Tobiae
!Tob 12:1-4
1 Tunc vocavit ad se Tobias filium suum, dixitque ei: Quid possumus dare viro isti sancto, qui venit tecum?
2 Respondens Tobias, dixit patri suo: Pater, quam mercedem dabimus ei? aut quid dignum poterit esse beneficiis ejus?
3 Me duxit et reduxit sanum, pecuniam a Gabelo ipse recepit, uxorem ipse me habere fecit, et daemonium ab ea ipse compescuit: gaudium parentibus ejus fecit, meipsum a devoratione piscis eripuit, te quoque videre fecit lumen caeli, et bonis omnibus per eum repleti sumus. Quid illi ad haec poterimus dignum dare?
4 Sed peto te, pater mi, ut roges eum, si forte dignabitur medietatem de omnibus quae allata sunt, sibi assumere.

[Responsory1]
R. In illo tempore exauditae sunt preces amborum in conspectu gloriae summi Dei:
* Et missus est Angelus Domini sanctus Raphael, ut curaret eos ambos, quorum uno tempore sunt orationes in conspectu Domini recitatae.
V. Tobias et Sara in tribulatione positi cum lacrimis orare coeperunt.
R. Et missus est Angelus Domini sanctus Raphael, ut curaret eos ambos, quorum uno tempore sunt orationes in conspectu Domini recitatae.

[Lectio2]
!Tob 12:5-13
5 Et vocantes eum, pater scilicet et filius, tulerunt eum in partem: et rogare coeperunt ut dignaretur dimidiam partem omnium quae attulerant acceptam habere.
6 Tunc dixit eis occulte: Benedicite Deum caeli, et coram omnibus viventibus confitemini ei, quia fecit vobiscum misericordiam suam.
7 Etenim sacramentum regis abscondere bonum est: opera autem Dei revelare et confiteri honorificum est.
8 Bona est oratio cum jejunio, et eleemosyna magis quam thesauros auri recondere:
9 quoniam eleemosyna a morte liberat, et ipsa est quae purgat peccata, et facit invenire misericordiam et vitam aeternam.
10 Qui autem faciunt peccatum et iniquitatem, hostes sunt animae suae.
11 Manifesto ergo vobis veritatem, et non abscondam a vobis occultum sermonem.
12 Quando orabas cum lacrimis, et sepeliebas mortuos, et derelinquebas prandium tuum, et mortuos abscondebas per diem in domo tua, et nocte sepeliebas eos, ego obtuli orationem tuam Domino.
13 Et quia acceptus eras Deo, necesse fuit ut tentatio probaret te.

[Responsory2]
R. Egressus Tobias invenit juvenem splendidum stantem praecinctum, et quasi paratum ad ambulandum et salutavit eum et dixit:
* Unde te habemus bone juvenis?
V. Et ignorans quod Domini Angelus esset, salutavit eum et dixit:
R. Unde te habemus bone juvenis?

[Lectio3DA]
!Tob 12:14-22
14 Et nunc misit me Dominus ut curarem te, et Saram uxorem filii tui a daemonio liberarem.
15 Ego enim sum Raphaël angelus, unus ex septem qui astamus ante Dominum.
16 Cumque haec audissent, turbati sunt, et trementes ceciderunt super terram in faciem suam.
17 Dixitque eis angelus: Pax vobis: nolite timere.
18 Etenim cum essem vobiscum, per voluntatem Dei eram: ipsum benedicite, et cantate illi.
19 Videbar quidem vobiscum manducare et bibere: sed ego cibo invisibili, et potu qui ab hominibus videri non potest, utor.
20 Tempus est ergo ut revertar ad eum qui me misit: vos autem benedicite Deum, et narrate omnia mirabilia ejus.
21 Et cum haec dixisset, ab aspectu eorum ablatus est, et ultra eum videre non potuerunt.
22 Tunc prostrati per horas tres in faciem, benedixerunt Deum: et exsurgentes narraverunt omnia mirabilia ejus.

[Lectio3]
@:Lectio3DA
(rubrica 1960 omittitur)

[Responsory3]
R. Ingressus Angelus ad Tobiam, salutavit eum et dixit: Gaudium sit tibi semper
* Forti animo esto, in proximo enim est, ut a Deo cureris.
V. Et repondens Tobias ait: Quale gaudium mihi erit, qui in tenebris sedeo, et lumen caeli non video.
R. Forti animo esto, in proximo enim est, ut a Deo cureris.
&Gloria
R. Forti animo esto, in proximo enim est, ut a Deo cureris.

[Responsory3] (rubrica 1960)
@:Responsory2

[Lectio4]
Sermo Sancti Bonaventurae Episcopi
!De Sanctis Angelis Sermo 5, sub fine
Raphael interpretatur medicina Dei. Et debemus notare quod eductio a malo est per tria beneficia, a Raphaele nobis collata medicante nos. Educit ergo nos Raphael medicus ab infirmitate animi, inducendo nos ad amaritudinem contritionis; unde in Tobia dixit Raphael: Ubi introieris domum tuam, lini super oculos ejus ex felle. Sic fecit, et vidit. Quare Raphael non potuit ipse facere? Quia Angelus non dat compunctionem, sed ostendit viam. Per fel intelligitur amaritudo contritionis, quae sanat oculos interioris mentis; Psalmus: Qui sanat contritos corde. Hoc est optimum collyrium. In Judicum secundo dicitur quod Angelus ascendit ad locum flentium, et dixit populo: Eduxi vos de terra Aegypti, feci vobis tot et tanta bona; et flevit omnis populus, ita ut locus ille appellaretur locus flentium. Carissimi, Angeli tota die narrant nobis beneficia Dei, et reducunt ea nobis ad memoriam: Quis est qui te creavit, qui te redemit? Quid fecisti, quem offendisti? Hoc si consideraveris, nullum habes remedium nisi flere.

[Lectio4] (rubrica 1960)
@:Lectio3DA

[Responsory4]
R. Interrogavit Tobias Angelum: De quae domo, aut de qua tribu es tu? Qui respondens, ait:
* Ego sum Azarias, Ananiae magni filius.
V. Genus quaeris mercenarii, an ipsum mercenarium, qui cum filio tuo eat? Sed ne forte sollicitus sis.
R. Ego sum Azarias, Ananiae magni filius.

[Lectio5]
Secundo Raphael educit de servitute diaboli, persuadendo nobis memoriam passionis Christi; in cujus figuram dictum est Tobiae sexto: Cordis ejus particulam si super carbones ponas, fumus ejus extricat omne genus daemoniorum. Dicitur Tobiae octavo quod posuit Tobias particulam cordis super carbones, et Raphael religavit daemonium in deserto superioris Aegypti. Quid est hoc? Non poterat Raphael religare daemonium nisi poneretur cor super carbones? Numquid cor piscis dabat Angelo tantam virtutem? Nequaquam! Nihil posset, nisi ibi mysterium esset. In hoc enim nobis datur intelligi quod nihil est quod ita nos liberet hodie a servitute diaboli sicut passio Christi, quae processit ex radice cordis sive caritatis. Cor enim fons est caloris cunctae vitae. Si ergo Cor Christi, hoc est passionem quam sustinuit, procedentem ex radice caritatis et fonte caloris, ponas super carbones, hoc est super inflammatam memoriam; statim daemon religabitur, et tibi nocere non possit.

[Responsory5]
R. Exivit Tobias ut lavaret pedes suos, et ecce pisci immanis exivit ad devorandum eum: qui expavescens clamavit voce magna, dicens: Domine, invadit me. Et dixit ei Angelus: Apprehende branchiam ejus, trahe eum ad te.
* Exentera hunc piscem, et ejus, et fel, et jecur repone tibi: sunt enim neccssaria ad medicamenta utiliter.
V. Attraxit autem Tobias piscem in siccum, et pallpitare coepit ante pedes ejus et ait Angelus ei:
R. Exentera hunc piscem, et ejus, et fel, et jecur repone tibi: sunt enim neccssaria ad medicamenta utiliter.

[Lectio6]
Tertio liberat nos a contrarietate Dei, quam incurrimus per offensam Dei, et hoc inducendo nos ad instantiam orationis; et hoc est quod dixit Angelus Raphael Tobiae duodecimo: quando orabas cum lacrimis, ego obtuli orationem tuam Domino. Ipsi enim Angeli reconciliant nos Deo, quantum possunt. Accusatores nostri coram Deo sunt daemones. Angeli autem excusant nos, quando offerunt orationes nostras, ad quas devote faciendas nos inducunt; Apocalypsis octavo: Ascendit fumus aromatum conspectu Domini de manu Angeli. Aromata ista suaviter redolentia sunt orationes Sanctorum. Vis placare Deum, quem offendisti? Ora devote. Offerunt Deo orationem tuam, ut te reconcilient. Dicitur in Luca quod Christus, factus in agonia, prolixius orabat, et apparuit Angelus Domini confortans eum. Et hoc totum factum est propter nos, quia non indiguit confortatione sua, sed ut ostendetur quod libenter assistunt devote orantibus, et libenter juvant eos et ipsos confortant, et orationes eorum Deo offerunt. Festum sancti Raphaelis archangeli Benedictus Papa decimus quintus ad universam Ecclesiam extendit.

[Responsory6]
R. Ubi introieris domum tuam, dixit Angelus Raphael ad Tobiam, statim adora Dominum Deum tuum, et gratias agens ei, accede ad patrem tuum, et osculare eum:
* Statimque lini super oculos eius ex felle isto piscis, quem portas tecum, scias enim quoniam mox apperietur oculi eius, et videbit pater tuus lumen caeli, et in aspectu tuo gaudebit.
V. Tolle tecum ex felle isto piscis: erit enim necessarium.
R. Statimque lini super oculos eius ex felle isto piscis, quem portas tecum, scias enim quoniam mox apperietur oculi eius, et videbit pater tuus lumen caeli, et in aspectu tuo gaudebit.
&Gloria
R. Statimque lini super oculos eius ex felle isto piscis, quem portas tecum, scias enim quoniam mox apperietur oculi eius, et videbit pater tuus lumen caeli, et in aspectu tuo gaudebit.

[Lectio7]
Lectio Sancti Evangelii secundum Joannem
!Joannes 5:1-4
In illo tempore: Erat dies festus Judaeorum, et ascendit Jesus Jerosolymam. Et reliqua.
_
Homilia sancti Joannis Chrysostomi
!Homilia 36, alias 35, in Joannem, num. 1
Quis hic curationis modus? quale mysterium subindicatur? Neque enim sine causa haec scripta sunt; sed futura nobis quasi in figura et imagine describit, ne, si res stupenda accideret inexspectata, auditorum multorum fidem aliquatenus labefactaret. Quaenam igitur haec descriptio? Futurum baptisma dandum erat, plenum virtute et gratia maxima, baptisma quod peccata omnia ablueret, quod ex mortuis vivos redderet. Haec ergo ut in imagine depinguntur in piscina et in aliis multis. Et primo quidem aquam dedit, quae corporum maculas ablueret, sordesque non veras, sed tales existimatas, ex funere nempe, ex lepra, et similes multaque videre est eadem de causa in veteri lege per aquam mundata.

[Responsory7]
R. Benedicite Deum caeli, dixit Angelus Raphael, et coram omnibus viventibus confitemini ei:
* Quia fecit vobiscum misericordiam suam.
V. Ipsum benedicite et cantate illi, et narrate omnia mirabilia ejus.
R. Quia fecit vobiscum misericordiam suam.

[Lectio8]
Sed ad propositum jam redeamus. Primo itaque ut diximus, corporum maculas deinde varias infirmitates per aquam solvi curat. Ut enim nos Deus ad baptismi gratiam propius reduceret, non jam maculas solum, sed et morbos sanat. Imagines enim quae propius ad veritatem accedunt, et in baptismate, et in passione, et in aliis magis conspicuae sunt quam vetustiores. Quemadmodum enim qui prope regem sunt satellites, remotioribus sunt honoratiores; ita et in figuris factum est. Et Angelus descendens turbabat aquam, et sanandi vim indebat ipsi, ut discerent Judaei, Angelorum Dominum multo magis posse animae morbos omnes curare. Sed, quemadmodum hic aquarum natura non simpliciter curabat (alioquin enim semper id faceret), sed Angeli operatione id fiebat; sic in nobis non aqua simpliciter operatur, sed postquam Spiritus gratiam acceperit, tunc omnia solvit peccata.

[Responsory8]
R. Tempus est ut revertar eum, qui me misit, dixit Angelus Raphael;
* Vos autem benedicite Dominum, et narrate omnia mirabilia eius.
V. Confitemini ei coram omnibus viventibus, quia fecit vobiscum misericordiam suam.
R. Vos autem benedicite Dominum, et narrate omnia mirabilia eius.
&Gloria
R. Vos autem benedicite Dominum, et narrate omnia mirabilia eius.

[Lectio9]
Circa hanc piscinam jacebat multitudine magna infirmorum, caecorum, claudorum, aridorum, aquae motum exspectantium. Sed tunc infirmitas impedimento erat quominus is qui vellet, sanaretur; nunc autem unusquisque potestatem accedendi habet. Non enim Angelus est qui aquam movet, sed Angelorum Dominus omnia efficit. Nec dicere possumus: Dum ego accedo, alius ante me descendit. Sed, si totus orbis venerit, gratia non consumitur, neque vis vel operatio deficit, sed semper eadem manet. Ac, quemadmodum solares radii quotidie illuminant, nec absumuntur, neque, quod multis subministrentur, lucis quidpiam amittunt; sic, immo multo minus, Spiritus operatio minuitur a multitudine accipientium. Hoc autem factum est ut qui discerent in aqua curandos esse corporis morbos et hac in re diu excercitati essent, facilius crederent etiam morbos animi posse curari.
&teDeum

[Ant Laudes]
@:Ant Vespera

[Hymnus Laudes]
v. Placare, Christe, servulis,
Quibus Patris clementiam
Tuae ad tribunal gratiae
Patrona Virgo postulat.
_
Nobis adesto Archangele,
Dei medelam denotans:
Morbos repelle corporum,
Affer salutem mentibus.
_
Et vos, beata per novem
Distincta gyros agmina,
Antiqua cum praesentibus,
Futura damna pellite.
_
Auferte gentem perfidam
Credentium de finibus,
Ut unus omnes unicum
Ovile nos pastor regat.
_
Deo Patri sit gloria,
Qui, quos redemit Filius,
Et Sanctus unxit Spiritus,
Per Angelos custodiat.
Amen.

[Versum 2]
@Sancti/05-08:Versum 3

[Ant 2]
@:Ant 1

[Capitulum Laudes]
!Tob 12:12
v. Quando orabas cum lacrimis, et sepeliebas mortuos, et derelinquebas prandium tuum, et mortuos abscondebas per diem in domo tua, et nocte sepeliebas eos, ego obtuli orationem tuam Domino.
$Deo gratias

[Lectio Prima]
!Tob 12:20
v. Tempus est ergo ut revertar ad eum qui me misit: vos autem benedicite Deum, et narrate omnia mirabilia ejus.

[Capitulum Tertia]
!Tob 12:12
v. Quando orabas cum lacrimis, et sepeliebas mortuos, et derelinquebas prandium tuum, et mortuos abscondebas per diem in domo tua, et nocte sepeliebas eos, ego obtuli orationem tuam Domino.
$Deo gratias

[Capitulum Sexta]
!Tob 12:14-15
v. Et nunc misit me Dominus, ut curarem te, et Saram, uxorem filii tui, a dæmonio liberarem. Ego enim sum Raphaël angelus: unus ex septem, qui astamus ante Dominum.
$Deo gratias

[Capitulum Nona]
!Tob 12:20
v. Tempus est ergo ut revertar ad eum qui me misit: vos autem benedicite Deum, et narrate omnia mirabilia ejus.
$Deo gratias

[Responsory Tertia]
R.br. Stetit Angelus * juxta aram templi.
R. Stetit Angelus * juxta aram templi.
V. Habens thuribulum aureum in manu sua.
R. Juxta aram templi.
&Gloria
R. Stetit Angelus * juxta aram templi.
_
V. Ascendit fumus aromatum in conspectu Domini.
R. De manu Angeli.

[Responsory Sexta]
R.br. Ascendit fumus aromatum * in conspectu Domini.
R. Ascendit fumus aromatum * in conspectu Domini.
V. De manu Angeli.
R. In conspectu Domini.
&Gloria
R. Ascendit fumus aromatum * in conspectu Domini.
_
V. In conspectu Angelorum psallam tibi, Deus meus.
R. Adorabo ad templum sanctum tuum, et confitebor nomini tuo.

[Responsory Nona]
R.br. In conspectu Angelorum * psallam tibi, Deus meus.
R. In conspectu Angelorum * psallam tibi, Deus meus.
V. Adorabo ad templum sanctum tuum, et confitebor nomini tuo.
R. Psallam tibi, Deus meus.
&Gloria
R. In conspectu Angelorum * psallam tibi, Deus meus.
_
V. Adorate Deum.
R. Omnes Angeli ejus.

[Versum 3]
@Sancti/05-08:Versum 2

[Ant 3]
Princeps gloriosissime, * Raphael Archangele, esto memor nostri; hic et ubique semper precare pro nobis Filium Dei.
