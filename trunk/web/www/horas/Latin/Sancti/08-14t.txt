[Rank]
Quinta die infra Octavam S. Laurentii;;Semiduplex;;2;;vide Sancti/08-10

[Rule]
vide Sancti/08-10;
9 lectiones

[Lectio4]
Sermo sancti Maximi Episcopi.
!Homilia 1. de S. Laurentio.
Sanctum est, fratres, ac Deo placitum, ut natalem beati Laurentii praecipua~
devotione veneremur: cujus radiantibus flammis victrix in hunc quoque diem toto~
orbe Christi coruscat Ecclesia. Qui cum in sede gloriosissimi Patriarchae~
diaconatus fungeretur officio, puritate innocentis vitae, fortissimaeque mortis~
triumpho, apostolico se consortio copulavit. Nec immerito eum Apostolorum~
supparem praedicamus, cui et castitas animi leviticum ministerium dedit, et~
plenitudo fidei martyrii contulit dignitatem.

[Responsory4]
@Sancti/08-10:Responsory4

[Lectio5]
Quem venerabilis Xystus, Romanae urbis Antistes, cum impietatem saevientis mundi~
per tormenta superaret, et regnis esset coelestibus jam vicinus, videretque eum~
paterna de morte tristissimum, ita illum spiritu praescientiae compellasse~
narratur: Noli fili moestus esse: post triduum me sequeris. Unde apparet,~
carissimi, beatum Laurentium non de sacerdotis sui victoria habuisse tristitiam,~
sed doluisse, quia non etiam ipse mundum cum suo pariter sacerdote vincebat.~
Noli, inquit, fili moestus esse: post triduum me sequeris. Hoc est, Noli tristis~
esse, velut apud saeculum derelictus: nam nec te fides vitaque tua tali morte~
privabit.

[Responsory5]
@Sancti/08-10:Responsory5

[Lectio6]
Ergo ut comperit ore sacerdotis et martyris, se quoque omnimodis assumendum,~
congregatis inopum turbis, ecclesiasticum censum religiosa liberalitate divisit.~
Quam profundum spiritalis viri, et quam coeleste consilium, ut et egenis~
consuleret, et multitudine consumente quae dederat, inveniri non possit, quod~
raperet persecutor: illam nimirum secutus sententiam: Dispersit, dedit~
pauperibus; justitia ejus manet in aeternum.

[Responsory6]
@Sancti/08-10:Responsory6

[Lectio7]
Lectio sancti Evangelii secundum Joannem.
!Joannes 12:25-27
In illo tempore: Dixit Jesus discipulis suis: Amen, amen dico vobis, nisi granum~
frumenti cadens in terram, mortuum fuerit, ipsum solum manet. Et reliqua.
_
Homilia sancti Joannis Chrysostomi.
!Homilia 65. in Joannem, post med.
Talem, de resurrectione disputans, rationem Paulus etiam attulit. Quam igitur~
habebunt excusationem qui resurrectionem non credunt, cum in seminibus et in~
plantis quotidie hoc videamus, ac etiam in nostro genere? Primum enim corrumpi~
semen oportet, inde fieri generationem. Omnino autem, cum Deus aliquid facit,~
nulla opus est ratione. Quomodo nos ex nihilo fecit? Hoc ad Christianos dico,~
qui se dicunt credere Scripturis.

[Responsory7]
@Sancti/08-10:Responsory7

[Lectio8]
Ego autem et aliud dicam ex humanis rationibus. Alii malitiam, alii virtutem~
sectantur: sed malitiae sectatorum multi feliciter in ultimam pervenerunt~
senectutem, virtutis autem contra. Quomodo ergo pro meritis unusquisque~
accipiet? quando? Certe, inquiunt; sed corpora non resurgent. Nonne audiunt~
Paulum dicentem: Oportet autem corruptibile hoc induere incorruptionem? Neque~
animam intelligit, quippe quae non corrumpitur: et resurrectio de mortuo dicitur:~
Cecidit autem corpus.

[Responsory8]
@Sancti/08-10:Responsory8

[Lectio93]
!Commemoratio Vigilia Assumptionis.
Lectio sancti Evangelii secundum Lucam.
!Luc 11:27-28
In illo tempore: Loquente Jesu ad turbas, extollens vocera quaedam mulier de~
turba, dixit illi: Beatus venter, qui te portavit. Et reliqua.
_
Homilia sancti Augustini Episcopi.
!Tract. 10. in Joann., post init.
Beata Virgo Maria, quia fecit voluntatem Patris. Hoc in ea magnificavit Dominus,~
quia fecit voluntatem Patris, non quia caro gonuit carnem. Intendat caritas~
vestra. Propterea cum Dominus in turba admirabilis videretur, faciens signa et~
prodigia, et ostendens quid lateret in carne, admiratae quaedam animae dixerunt:~
Felix venter, qui te portavit. Et ille: Imo felices, qui audiunt verbum Dei, et~
custodiunt illud. Hoc est dicere: Et mater mea, quam appellatis felicem, inde~
felix, quia verbum Dei custodit: non quia in illa Verbum caro factum est, et~
habitavit in nobis: sed quia custodit ipsum Verbum Dei, per quod facta est, et~
quod in illa caro factum est.
&teDeum

[Commemoratio 2]
!Commemoratio Vigiliae Assumptionis Beatae Mariae Virginis
@Feria:Oratio proper
v. Oremus.
Deus, qui virginalem aulam beatae Mariae, in qua habitares, eligere dignatus es:~
da, quaesumus; ut sua nos defensione munitos, jucundos facias suae interesse~
festivitati.
$Per Dominum
_
!Commemoratio S. Eusebii.
@Commune/C4:Oratio
