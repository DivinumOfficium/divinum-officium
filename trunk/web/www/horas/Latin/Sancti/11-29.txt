[Rank]
In Vigilia S. Andreae Apostoli;;Vigilia;;1.5;;ex C1v

[Rule]
ex C1v;
Responsory Feria
Preces feriales
Versum Feria
no Te Deum
Laudes 2 

[Commemoratio]
!Commemoratio S. Saturnini Martyris.
@Commune/C2:Oratio proper
v. Oremus
Deus, qui nos beati Saturnini Martyris tui concedis natalitio perfrui: ejus nos~
tribue meritis adjuvari.
$Per Dominum

[Lectio1]
Lectio sancti Evangelii secundum Joannem.
!John 1:35-51
In illo tempore: Stabat Joannes, et ex discipulis ejus duo. Et respiciens Jesum~
ambulantem, dicit: Ecce Agnus Dei. Et reliqua.
_
Homilia sancti Augustini Episcopi.
!Tract. 7. in Joann., post init.
Quia talis erat Joannes amicus sponsi, non quaerebat gloriam suam, sed~
testimonium perhibebat veritati: numquid voluit apud se remanere discipulos suos,~
ut non sequerentur Dominum? Magis ipse ostendit discipulis suis quem~
sequerentur: habebant enim illum tamquam agnum. Et ille: Quid me attenditis: Ego~
non sum agnus. Ecce Agnus Dei. De quo et superius dixerat: Ecce Agnus Dei. Et~
quid nobis prodest Agnus Dei? Ecce, ait, qui tollit peccatum mundi. Secuti sunt~
illum, hoc audito, duo qui erant cum Joanne.

[Lectio2]
Videamus sequentia. Ecce Agnus Dei. Hoc Joannes. Et audierunt eum duo discipuli~
loquentem, et secuti sunt Jesum. Non sic illum sequebantur, quasi jam ut~
inhaererent illi: nam manifestum est, quando illi inhaeserunt, quia de navi eos~
vocavit. In his enim duobus erat Andreas, sicut modo audistis. Andreas autem~
frater Petri erat. Et novimus in Evangelio quod Petrum et Andream Dominus de~
navi vocavit, dicens: Venite post me, et faciam vos piscatores hominum. Et ex~
illo jam inhaeserunt illi, ut non recederent.

[Lectio3]
Modo ergo quod illum sequuntur isti duo, non quasi non recessuri sequuntur, sed~
videre voluerunt ubi habitaret, et facere quod scriptum est: Limen ostiorum ejus~
exterat pes tuus: surge ad illum venire assidue, et erudire praeceptis ejus.~
Ostendit eis ille ubi maneret: venerunt, et fuerunt cum illo. Quam beatum diem~
duxerunt, quam beatam noctem! Quis est, qui nobis dicat quae audierint illi a~
Domino? Aedificemus et nosmetipsi in corde nostro, et faciamus domum, quo veniat~
ille, et doceat nos, et colloquatur nobis.

[Oratio]
Quaesumus omnipotens Deus: ut beatus Andreas Apostolus, cujus praevenimus~
festivitatem, tuum pro nobis imploret auxilium; ut a nostris reatibus absoltiti, a~
cunctis etiam periculis eruamur.
$Per Dominum
