[Rank]
S. Birgittae Viduae;;Duplex;;3;;vide C7a

[Rule]
vide C7a;
9 lectiones

[Oratio]
Domine Deus noster, qui beatae Birigittae per Filium tuum unigenitum secreta~
coelestia revelasti: ipsius pia intercessione da nobis famulis tuis, in~
revelatione sempiternae gloriae tuae gaudere laetantes.
$Per eumdem

[Invit]
Laudemus Deum nostrum, * In confessione beatae Birgittae

[Lectio4]
Birgitta in Suecia illustribus et piis parentibus orta, sanctissime vixit. Cum~
adhuc in utero gestaretur, a naufragio propter eam mater erepta est. Decennis~
post auditum de passione Domini sermonem, sequenti nocte Jesum in cruce, recenti~
sanguine perfusum, vidit, et de eadem passione secum loquentem. Quo ex tempore~
in eiusdem meditatione ita afficiebatur, ut de ea sine lacrimis cogitare~
deinceps numquam posset.

[Lectio5]
Ulfoni Nericise principi in matrimonium tradita, virum ipsum ad pietatis officia,~
tum optimis exemplis, tum efficacibus verbis adhortata est. In filiorum~
educatione piissima; pauperibus, et maxime infirmis, domo ad id muneris dicata,~
inserviebat quam diligentissime, illorum pedes solita lavare et osculari. Cum~
autem una cum viro suo rediret Compostella, ubi sancti Jacobi Apostoli~
sepulchrum visitaverant, et Atrebati Ulfo graviter aegrotaret, sanctus Dionysius~
Birgittae noctu apparuit, et de mariti salute alusque de rebus, quae futurae~
erant, praemonuit.

[Lectio6]
Viro Cistercionsi monacho facto, et paulo post defuncto, Birgitta, audita~
Christi voice in somnis, arctiorem vitae formam est aggressa. Cui deinde arcana~
multa fuerunt divinitus revelata. Monasterium Vastanense sub regula sancti~
Salvatoris, ab ipso Domino accepta, instituit. Romam Dei jussu venit, ubi~
plurimos ad amorem divinum vehementer accendit. Inde Jerosolymam petiit, et~
iterum Romam. Qua ex peregrinatione cum in febrim incidisset, gravibus per annum~
integrum affuctata morbis, cumulata meritis, praenuntiato mortis die, migravit~
in coelum. Corpus ejus ad Vastanense monasterium translatum est: et miraculis~
illustrem Bonifacius nonus in sanctorum numerum retulit.

[Lectio94]
Birgitta, in Suecia illustribus et piis parentibus orta, sanctissimi vixit. In~
passionis Dominicae meditatione ita afficiebatur, de ea sine lacrimis cogitare non~
posset. Ulfoni, Nericiae principi, in matrimonium tradita, virum ipsum ad~
pietatis officia, tum optimis exemplis, tum efficacibus verbis, adhortata est.~
In filiorum educatione piissima, pauperibus et infirmis inserviabat. Viro~
Cisterciensi monacho facto et paulo post defuncto, Birgitta arctiorem vitae~
formam est aggressa. Cui deinde arcana multa fuerunt divinitus revelata.~
Monasterium Vastanense sub regula sancti Salvatoris instituit; Jerosolymam,~
devotionis causa, petiit. Tandem Romae, gravibus per annum integrum afflictata~
morbis, migravit in coelum. Ipsam, miraculis illustrem, Bonifatius nonus in~
Sanctorum numerum retulit.
&teDeum
