[Rank]
In Praesentatione Beatae Mariae Virginis;;Duplex majus;;4;;ex C11

[Rank1960]
In Praesentatione Beatae Mariae Virginis;;Duplex;;3;;vide C11

[Rule]
ex C11;
9 lectiones
Ipsa Virgo Virginum

[Ant 1]
Beata Dei Genitrix, Maria, * Virgo perpetua, templum Domini, sacrarium Spiritus~
Sancti, sola sine exemplo placuisti Domino nostro Jesu Christo, alleluia.

[Oratio]
Deus, qui beatam Mariam semper Virginem, Spiritus sancti habitaculum, hodierna~
die in templo praesentari voluisti: praesta, quaesumus; ut ejus intercessione in~
templo gloriae tuae praesentari mereamur.
$Per Dominum eiusdem

[Lectio4]
Ex libro sancti Joannis Damasceni de fide orthodoxa.
!Lib. 4. Cap. l.
Joachim lectissimam illam ac summis laudibus dignam mulierem Annam matrimonio~
sibi copulavit. Verum, quemadmodum prisca illa Anna, cum sterilitatis morbo~
laboraret, per orationem ac promissionem Samuelem procreavit: eodem modo haec~
etiam per obsecrationem et promissionem Dei Genitricem a Deo accepit, ut ne hic~
quoque cuiquam ex illustribus matronis cederet. Itaque gratia (nam hoc sonat~
Annae vocabulum) Dominam parit (id enim Mariae nomine significatur): vere etenim~
rerum omnium conditarum Domina facta est, cum Creatoris Mater exstitit In lucem~
autem editur in domo probaticae Joachim, atque ad templum adducitur: ac deinde~
in domo Dei plantata, atque per Spiritum saginata, instar olivae frugiferae~
virtutum omnium domicilium efficitur: ut quae videlicet ab omni hujusce vitae et~
carnis concupiscentia mentem abstraxisset, atque ita virginem una cum corpore~
animam conservasset, ut eam decebat, quae Deum sinu suo exceptura erat.

[Lectio5]
Ex libro sancti Ambrosii Episcopi de Virginibus.
!Lib. 2. post initium.
Talis fuit Maria, ut ejus unius vita omnium sit disciplina. Si igitur auctor non~
displicet, opus probemus: ut quaecumque sibi ejus exoptat praemium, imitetur~
exemplum. Quantae in una virgine species virtutum emicant! Secretum verecundiae,~
vexillum fidei, devotionis obsequium: virgo intra domum, comes ad ministerium,~
mater ad templum. O quantis illa virginibus occurret! Quantas complexa ad~
Dominum trahet, dicens: Haec torum filii mei, haec thalamos nuptiales immaculato~
servavit pudore!

[Lectio6]
Quid ergo exsequar ciborum parsimoniam, officiorum redundantiam: alterum ultra~
naturam superfuisse, alterum pene ipsi naturae defuisse? Illic nulla intermissa~
tempora, hic congeminatos jejunio dies. Et si quando reficiendi successisset~
voluntas, cibus plerumque obvius, qui mortem arceret, non delicias ministraret.~
Dormire non prius cupiditas, quam necessitas fuit: et tamen cum quiesceret~
corpus, vigilaret animus: qui frequenter in somnis aut lecta repetit, aut somno~
interrupta continuat, aut disposita gerit, aut gerenda praenuntiat.

[Responsory7]
R. Felix namque es, sacra Virgo Maria, et omni laude dignissima:
* Quia ex te ortus est sol justitiae, Christus Deus noster.
V. Ora pro populo, interveni pro clero, intercede pro devoto femineo sexu:~
sentiant omnes tuum juvamen, quicumque celebrant tuam sanctam Presentationem.
R. Quia ex te ortus est sol justitiae, Christus Deus noster.


[Ant 2]
Beata Dei Genitrix Maria, * Virgo perpetua, templum Domini, sacrarium Spiritus~
sancti: sola sine exemplo placuisti Domino nostro Jesu Christo: ora pro populo,~
interveni pro clero, intercede pro devoto femineo sexu.

[Lectio94]
Jóachim lectíssimam illam ac summis láudibus dignam mulíerem Annam matrimónio sibi copulávit.  Verum, quemádmodum prisca illa Anna, cum sterilitátis morbo laboráret, per oratiónem ac promissiónem, Samuélem procreávit; eódem modo hæc étiam, per obsecratiónem et promissiónem, Dei Genitrícem a Deo accépit, ut ne hic quoque cuíquam ex illústribus matrónis céderet.  Itaque grátia (nam hoc sonat Annæ vocábulum) Dóminam parit (id enim Maríæ nómine significátur).  Vere étenim rerum ómnium conditárum Dómina facta est, cum Creatóris Mater éxstitit.  In lucem autem éditur in domo probáticæ Jóachim, atque ad templum addúcitur.  Ac deínde, in domo Dei plantáta atque per Spíritum sagináta, instar olívæ frugíferæ virtútum ómnium domicílium effícitur; ut quæ vidélicet ab omni hujúsce vitæ et carnis concupiscéntia mentem abstraxísset, atque ita vírginem una cum córpore ánimam conservásset, ut eam decébat, quæ Deum sinu suo exceptúra erat.
