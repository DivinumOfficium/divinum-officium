[Rank]
S. Marci Evangelistae;;Duplex II classis;;5.1;;ex C1

[Rank1960]
S. Marci Evangelistae;;Duplex II classis;;5;;ex C1

[Rule]
ex C1;
9 lectiones
Laudes Litania
Psalmi Dominica
Antiphonas horas
Psalm5 Vespera=116

[Oratio]
Deus, qui beatum Marcum Evangelistam tuum, evangelicae praedicationis gratia sublimasti: tribue quaesumus; ejus nos semper et eruditione proficere, et oratione defendi.
$Per Dominum

[Lectio4]
Ex libro sancti Hieronymi Presbyteri de Scriptoribus ecclesiasticis.
_
Marcus discipulus et interpres Petri, juxta quod Petrum referentem audierat, rogatus Romae a fratribus, breve scripsit Evangelium. Quod cum Petrus audisset, et probavit, et Ecclesiae legendum sua auctoritate dedit. Assumpto itaque Evangelio quod ipse confecerat, perrexit in Aegyptum, et primus Alexandriae Christum annuntians, constituit Ecclesiam tanta doctrina et vitae continentia, ut omnes sectatores Christi ad exemplum sui cogeret.

[Lectio5]
Denique Philo, disertissimus Judaeorum, videns Alexandriae primam ecclesiam adhuc judaizantem, quasi in laudem gentis suae librum super eorum conversatione scripsit. Et quomodo Lucas narrat Jerosolymae credentes omnia habuisse communia; sic et ille, quod Alexandriae sub Marco fieri doctore cernebat, memoriae tradidit. Mortuus est autem octavo Neronis anno, et sepultus Alexandriae, succedente sibi Aniano.

[Lectio6]
De Expositione sancti Gregorii Papae super Ezechielem Prophetam.
!Hom. 3, lib. 1
Sancta quatuor animalia, quae prophetiae spiritu futura praevidentur, subtili narratione describuntur, cum dicitur: Quatuor facies uni, et quatuor pennae uni. Quid per faciem, nisi notitia: et quid per pennas, nisi volatus exprimitur? Per faciem quippe unusquisque cognoscitur: per pennas vero in altum avium corpora sublevantur. Facies itaque ad fidem pertinet, penna ad contemplationem. Per fidem namque ab omnipotenti Deo cognoscimur, sicut ipse de suis ovibus dicit: Ego sum pastor bonus, et cognosco oves meas, et cognoscunt me meae. Qui rursus ait: Ego scio quos elegerim. Per contemplationem vero, qua super nosmetipsos tollimur, quasi in aëra levamur.
