[Rank]
S. Raphaelis Archangeli;;Duplex majus;;4;;ex Sancti/05-08

[Rule]
ex Sancti/05-08
9 lectiones
Psalmi Dominica
Antiphonas horas
Psalm5 Vespera3=137
Horas1960 Feria

[Ant Vespera]
Missus est * angelus Raphael ad Tobiam et Saram, ut curaret eos
Ingressus angelus * ad Tobiam salutavit eum: Gaudium sit tibi semper
Forti animo * esto, Tobia: in proximo enim est ut a Deus cureris
Benedicite Deum caeli * et eorum omnibus viventibus confitemini illi, qui fecit vobiscum misericordiam suam
Pax vobis * nolite timere: Deum benedicite et cantate illi

[Capitulum Vespera]
!Tob 12:12
v. Quando orabas cum lacrimis, et sepeliebas mortuos, et derelinquebas prandium tuum, et mortuos abscondebas per diem in domo tua, et nocte sepeliebas eos, ego obtuli orationem tuam Domino.
$Deo gratias

[Hymnus Vespera]
v. Christe, sanctorum decus angelorum,
Gentis humanae Sator et Redemptor,
Caelitum nobis tribuas beatas
Scandere sedes.
_
Angelus nostrae medicus salutis,
Adsit e caelo Raphael, ut omnes
Sanet aegrotos, dubiosque vitae
Dirigat actus.
_
Virgo dux pacis, Genitrixque lucis,
Et sacer nobis chorus angelorum
Semper assistat, simul et micantis
Regia caeli.
_
Praestet hoc nobis Deitas beata
Patris ac Nati pariterque sancti
Spiritus, cujus resonat per omnem
Gloria mundum.
Amen.

[Ant 1]
Ego sum Raphael angelus * qui asto ante Dominum: vos autem benedicite Deum , et narrate omnia mirabilia eius, alleluia.

[Oratio]
Deus qui beatum Raphaelem Archangelum Tobiae famulo tuo comitem dedisti in via: concede nobis famulis tuis; ut eiusdem semper protegamur custodia, et muniamur auxilio
$Per Dominum

[Invit]
Regem Archangelorum Dominum * Venite adoremus

[Hymnus Matutinum]
@Sancti/10-24:Hymnus Vespera

[Ant Matutinum]
Egressus Tobias * invenit juvenem paecinctum, et quasi paratum ad ambulandum, et ignorans quod angelus esset, salutavit eum;;8
Angelus Raphael seipsum occultans, ait: Ego sum Azarias, magni Ananiae filius;;10
Sanum ducam * filium tuum in regionem Medorum, at sanum tibi reducam. Alleluia;;14
V. Data sunt Angelo incensa multa
R. Ut adoleret ea ante altare aureum, quod est ante oculos Domini
Dixit autem Angelus: Apprehende branchiam piscis et trahe eum extra aquas;;18
Obsecro te * Azaria frater, ut dicas mihi quod remedium habebunt ista, quae de pisce servare jussisti;;23
Lumina fel sanat * sed virtus cordis et jecoris diaboli expellit potestatem;;33
V. Ascendit fumus aromatum in conspectu Domini
R. De manu Angeli
Est hic Sara * Raguelis filia; quae tibi conjugio dabitur, et omnis substantia eius;;95
Septem viros habuit * quos demonium oppressit; timeo nec mihi simile contingat;;96
Per tres dies * orationi cum uxore tua vacabis, ut in semine Abrahae benedictionem in filiis consequatis;;102
V. Apprehendit Angelus Raphael daemonium.
R. Et religavit illud in deserto superioris Aegypti.

[Lectio1]
De libro Tobiae
!Tob 12:1-4
1 Tunc vocavit ad se Tobias filium suum, dixitque ei: Quid possumus dare viro isti sancto, qui venit tecum?
2 Respondens Tobias, dixit patri suo: Pater, quam mercedem dabimus ei? aut quid dignum poterit esse beneficiis ejus?
3 Me duxit et reduxit sanum, pecuniam a Gabelo ipse recepit, uxorem ipse me habere fecit, et daemonium ab ea ipse compescuit: gaudium parentibus ejus fecit, meipsum a devoratione piscis eripuit, te quoque videre fecit lumen caeli, et bonis omnibus per eum repleti sumus. Quid illi ad haec poterimus dignum dare?
4 Sed peto te, pater mi, ut roges eum, si forte dignabitur medietatem de omnibus quae allata sunt, sibi assumere.

[Responsory1]
R. In illo tempore exauditae sunt preces amborum in conspectu gloriae summi Dei:
* Et missus est Angelus Domini sanctus Raphael; ut curaret eos ambos, quorum uno tempore sun orationes in conspectu Domini recitate
V. Tobias et Sara in tribulatione positi cum lacrimis orare coeperunt
R. Et missus est Angelus Domini sanctus Raphael; ut curaret eos ambos, quorum uno tempore sun orationes in conspectu Domini recitate

[Lectio2]
!Tob 12:5-13
5 Et vocantes eum, pater scilicet et filius, tulerunt eum in partem: et rogare cœperunt ut dignaretur dimidiam partem omnium quae attulerant acceptam habere.
6 Tunc dixit eis occulte: Benedicite Deum caeli, et coram omnibus viventibus confitemini ei, quia fecit vobiscum misericordiam suam.
7 Etenim sacramentum regis abscondere bonum est: opera autem Dei revelare et confiteri honorificum est.
8 Bona est oratio cum jejunio, et eleemosyna magis quam thesauros auri recondere:
9 quoniam eleemosyna a morte liberat, et ipsa est quae purgat peccata, et facit invenire misericordiam et viam aeternam.
10 Qui autem faciunt peccatum et iniquitatem, hostes sunt animae suae.
11 Manifesto ergo vobis veritatem, et non abscondam a vobis occultum sermonem.
12 Quando orabas cum lacrimis, et sepeliebas mortuos, et derelinquebas prandium tuum, et mortuos abscondebas per diem in domo tua, et nocte sepeliebas eos, ego obtuli orationem tuam Domino.
13 Et quia acceptus eras Deo, necesse fuit ut tentatio probaret te.

[Responsory2]
R. Egressus Tobias invenit juvenem splendidum stantem praecinctum, et quasi paratum ad ambulandum ut salutavit eum et dixit:
* Unde te habemus bone juvenis?
V. Et ignorans quod Domini Angelus esset salutavit eum et dixit:
R. Unde te habemus bone juvenis?

[Lectio4]
!Tob 12:14-22
14 Et nunc misit me Dominus ut curarem te, et Saram uxorem filii tui a daemonio liberarem.
15 Ego enim sum Raphaël angelus, unus ex septem qui adstamus ante Dominum.
16 Cumque haec audissent, turbati sunt, et trementes ceciderunt super terram in faciem suam.
17 Dixitque eis angelus: Pax vobis: nolite timere.
18 Etenim cum essem vobiscum, per voluntatem Dei eram: ipsum benedicite, et cantate illi.
19 Videbar quidem vobiscum manducare et bibere: sed ego cibo invisibili, et potu qui ab hominibus videri non potest, utor.
20 Tempus est ergo ut revertar ad eum qui me misit: vos autem benedicite Deum, et narrate omnia mirabilia ejus.
21 Et cum haec dixisset, ab aspectu eorum ablatus est, et ultra eum videre non potuerunt.
22 Tunc prostrati per horas tres in faciem, benedixerunt Deum: et exsurgentes narraverunt omnia mirabilia ejus.

[Ant Laudes]
Missus est * angelus Raphael ad Tobiam et Saram, ut curaret eos
Ingressus angelus * ad Tobiam salutavit eum: Gaudium sit tibi semper
Forti animo * esto, Tobia: in proximo enim est ut a Deus cureris
Benedicite Deum caeli * et eorum omnibus viventibus confitemini illi, qui fecit vobiscum misericordiam suam
Pax vobis * nolite timere: Deum benedicite et cantate illi

[Hymnus Laudes]
v. Placare, Christe, servulis,
Quibus Patris clementiam
Tuae ad tribunal gratiae
Patrona Virgo postulat.
_
Nobis adesto Archangele
Dei medelam denotans
Morbos repelle corporum
Affer salutem mentibus
_
Auferte gentem perfidam
Credentium de finibus,
Ut unus omnes unicum
Ovile nos pastor regat.
_
Deo Patri sit gloria,
Qui, quos redemit Filius
Et Sanctus unxit Spiritus
In sempiterna saecula.
Amen.

[Ant 2]
Ego sum Raphael angelus * qui asto ante Dominum: vos autem benedicite Deum , et narrate omnia mirabilia eius, alleluia.

[Capitulum Laudes]
!Tob 12:12
v. Quando orabas cum lacrimis, et sepeliebas mortuos, et derelinquebas prandium tuum, et mortuos abscondebas per diem in domo tua, et nocte sepeliebas eos, ego obtuli orationem tuam Domino.
$Deo gratias

[Capitulum Tertia]
!Tob 12:12
v. Quando orabas cum lacrimis, et sepeliebas mortuos, et derelinquebas prandium tuum, et mortuos abscondebas per diem in domo tua, et nocte sepeliebas eos, ego obtuli orationem tuam Domino.
$Deo gratias

[Responsory Tertia]
R.br. Stetit Angelus * Juxta aram templi.
R. Stetit Angelus * Juxta aram templi.
V. Habens thuribulum aureum in manu sua.
R. Juxta aram templi.
&Gloria
R. Stetit Angelus * Juxta aram templi.
_
V. Ascendit fumus aromatum in conspectu Domini.
R. De manu Angeli.

[Capitulum Sexta]
!Tob 12:14
v. Et nunc misit me Dominus ut curarem te, et Saram uxorem filii tui a dæmonio liberarem.
$Deo gratias

[Responsory Sexta]
R.br. Ascendit fumus aromatum * In conspectu Domini.
R. Ascendit fumus aromatum * In conspectu Domini.
V. De manu Angeli.
R. In conspectu Domini.
&Gloria
R. Ascendit fumus aromatum * In conspectu Domini.
_
V. In conspectu Angelorum psallam tibi Dominus.
R. Adorabo ad templum sanctum tuum, et confitebor nomini tuo.

[Capitulum Nona]
!Tob 12:20
v. Tempus est ergo ut revertar ad eum qui me misit: vos autem benedicite Deum, et narrate omnia mirabilia ejus.
$Deo gratias

[Responsory Nona]
R.br. In conspectu Angelorum * Psallam tibi, Deus meus.
R. In conspectu Angelorum * Psallam tibi, Deus meus.
V. Adorabo ad templum sanctum tuum, et confitebor nomini tuo.
R. Psallam tibi Deus meus.
&Gloria
R. In conspectu Angelorum * Psallam tibi, Deus meus.
_
V. Adorate Deum.
R. Omnes Angeli ejus.

[Ant 3]
Princeps gloriosissime * Raphael Archangele, esto memor nostri: hic et ubique semper precare pro nobis Filium Dei.
