$ant
Veníte, exsultémus Dómino: * jubilémus Deo salutári nostro: præoccupémus fáciem ejus in confessióne: * et in psalmis jubilémus ei.
$ant
Quóniam Deus magnus Dóminus: * et Rex magnus super omnes deos. Quia in manu ejus sunt omnes fines terræ: * et altitúdines móntium ipsíus sunt.
$ant
Quóniam ipsíus est mare, et ipse fecit illud: * et siccam manus ejus formavérunt.
$ant
Et nos populus páscuæ ejus, et oves manus ejus. * Hódie si vocem ejus audiéritis, nolíte obduráre corda vestra: Sicut in irritatióne secúndum diem tentatiónis in desérto: * ubi tentavérunt me patres vestri, probavérunt me, et vidérunt ópera mea.
$ant
Quadragínta annis offénsus fui generatióni illi, * et dixi: Semper hi errant corde. Et isti non cognovérunt vias meas, ut jurávi in ira mea: * Si introíbunt in réquiem meam.
$ant
$Gloria
$ant
