[Name]
Commune Virgine Tempore Paschele

[Rule]
Psalmi Dominica
Antiphonas horas

[Ant Vespera]
Haec est Virgo sapiens, * et una de numero prudentum. Alleluia;;109
Haec est Virgo sapiens, * quam Dominus vigilantem invenit. Alleluia;;112
Haec est quae nescivit * torum in delicto: habebit fructum in respectione animarum sanctarum. Alleluia;;121
Ista est speciosa * inter filias Jerusalem. Alleluia;;126

[Capitulum Vespera]
!2 Cor 10:17-18
v. Fratres: Qui gloriatur, in Domino glorietur. Non enim qui seipsum commendat,~
ille probatus est: sed quem Deus commendat
$Deo gratias
_
R.br. Adjuvabit eam Deus vultu suo. Alleluia, alleluia.
R. Adjuvabit eam Deus vultu suo. Alleluia, alleluia.
V. Deus in medio ejus, non commovebitur.
R. Alleluia, alleluia.
&Gloria
R. Adjuvabit eam Deus vultu suo. Alleluia, alleluia.

[Hymnus Vespera]
@Commune/C6:Hymnus Vespera

[Versum 1]
V. Specie tua et pulchritudine tua. Alleluia
R. Intende, prospere procede, et regna. Alleluia

[Ant 1]
Veni sponsa Christi: * accipe coronam, quam tibi Dominus praeparavit in aeternum. Alleluia

[Invit]
Regem Virginum Dominum, * Venite adoremus. Alleluia

[Hymnus Matutinum]
@Commune/C6:Hymnus Matutinum

[Ant Matutinum]
O quam pulchra * est casta generatio cum claritate. Alleluia;;8
;;18
;;23
;;44
;;45
;;47
V. Specie tua et pulchritudine tua, alleluia.
R. Intende, prospere procede, et regna, alleluia.
Nigra sum * sed formosa, filiae Jerusalem: ideo dilexit me Rex, et introduxit me in cubiculum suum. Alleluia.;;84
;;86
;;95
;;96
;;97
;;98
V. Adjuvabit eam Deus vultu suo
R. Deus in medio ejus, non commovebitur
Media nocte * clamor factus est: Ecce sponsus venit: exite obviam ei. Alleluia.;;249;250;251
V. Elegit eam Deus et praeelegit eam, alleluia.
R. In tabernaculo suo habitare facit eam, alleluia.

[Lectio1]
De Epistola prima beati Pauli Apostoli ad Corinthios.
!1 Cor 7:25-31
25 De virginibus autem praeceptum Domini non habeo: consilium autem do, tamquam misericordiam consecutus a Domino, ut sim fidelis.
26 Existimo ergo hoc bonum esse propter instantem necessitatem, quoniam bonum est homini sic esse.
27 Alligatus es uxori? noli quaerere solutionem. Solutus es ab uxore? noli quaerere uxorem.
28 Si autem acceperis uxorem, non peccasti. Et si nupserit virgo, non peccavit: tribulationem tamen carnis habebunt hujusmodi. Ego autem vobis parco.
29 Hoc itaque dico, fratres: tempus breve est: reliquum est, ut et qui habent uxores, tamquam non habentes sint:
30 et qui flent, tamquam non flentes: et qui gaudent, tamquam non gaudentes: et qui emunt, tamquam non possidentes:
31 et qui utuntur hoc mundo, tamquam non utantur: praeterit enim figura hujus mundi.


[Responsory10]
R. Veni sponsa Christi, accipe coronam, quam tibi Dominus praeparavit in aeternum: pro cujus amore sanguinem tuum fudisti,
* Et cum Angelis in paradisum introisti. Alleluia
V. Veni electa mea, et ponam in te thronum meum, quia concupivit Rex speciem tuam.
R. Et cum Angelis in paradisum introisti. Alleluia

[Responsory1]
R. Veni electa mea, et ponam in te thronum meum:
* Quia concupivit Rex speciem tuam. Alleluia
V. Specie tua et pulchritudine tua intende, prospere procede, et regna.
R. Quia concupivit Rex speciem tuam. Alleluia

[Lectio2]
!1 Cor 7:32-35
32 Volo autem vos sine sollicitudine esse. Qui sine uxore est, sollicitus est quae Domini sunt, quomodo placeat Deo.
33 Qui autem cum uxore est, sollicitus est quae sunt mundi, quomodo placeat uxori, et divisus est.
34 Et mulier innupta, et virgo, cogitat quae Domini sunt, ut sit sancta corpore, et spiritu. Quae autem nupta est, cogitat quae sunt mundi, quomodo placeat viro.
35 Porro hoc ad utilitatem vestram dico: non ut laqueum vobis injiciam, sed ad id, quod honestum est, et quod facultatem praebeat sine impedimento Dominum obsecrandi.


[Responsory2]
R. Diffusa est gratia in labiis tuis:
* Propterea benedixit te Deus in aeternum. Alleluia
V. Specie tua et pulchritudine tua intende, prospere procede, et regna.
R. Propterea benedixit te Deus in aeternum. Alleluia

[Lectio3]
!1 Cor 7:36-40
36 Si quis autem turpem se videri existimat super virgine sua, quod sit superadulta, et ita oportet fieri: quod vult faciat: non peccat, si nubat.
37 Nam qui statuit in corde suo firmus, non habens necessitatem, potestatem autem habens suae voluntatis, et hoc judicavit in corde suo, servare virginem suam, bene facit.
38 Igitur et qui matrimonio jungit virginem suam, bene facit: et qui non jungit, melius facit.
39 Mulier alligata est legi quanto tempore vir ejus vivit, quod si dormierit vir ejus, liberata est: cui vult nubat, tantum in Domino.
40 Beatior autem erit si sic permanserit secundum meum consilium: puto autem quod et ego Spiritum Dei habeam.


[Responsory3]
R. Specie tua et pulchritudine tua
* Intende, prospere procede, et regna. Alleluia
V. Diffusa est gratia in labiis tuis, propterea benedixit te Deus in aeternum.
R. Intende, prospere procede, et regna. Alleluia
&Gloria
R. Intende, prospere procede, et regna. Alleluia

[MM Capitulum]
!2 Cor 11:2
Aemulor enim vos Dei aemulatione. Despondi enim vos uni viro, virginem castam exhibere Christo. 
$Deo gratias
_
V. Dilexisti justitiam et odisti iniquitatem
R. Propterea unxit te Deus, Deus tuus oleo laetitiae

[MM Capitulum mart]
!Eccli 51:4-5
Et liberasti me, secundum multitudinem misericordiae nominis tui, a rugientibus praeparatis ad escam: 51:5 de manibus quaerentium animam meam, et de portis tribulationum quae circumdederunt me; 
$Deo gratias
_
V. Dilexisti justitiam et odisti iniquitatem
R. Propterea unxit te Deus, Deus tuus oleo laetitiae

[Lectio4]
Sermo sancti Ambrosii Episcopi
!Lib. 1. de Virg., circa init.
Quoniam hodie natalis est Virginis, invitat nunc integritatis amor, ut aliquid de
virginitate dicamus: ne veluti transitu quodam praestricta videatur, que~
principalis est virtus. Non enim ideo laudabilis virginitas, quia in Martyribus~
reperitur: sed quia ipsa Martyres faciat. Quis autem humano eam possit ingenio~
comprehendere, quam nec natura suis inclusit legibus? Aut quis naturali
voce complecti, quod supra usum nature sit? E caelo accersivit, quod imitaretur~
in terris. Nec immerito vivendi sibi usum quaesivit e caelo, quae sponsum sibi~
invenit in caelo.

[Responsory4]
R. Propter veritatem, et mansuetudinem, et justitiam:
* Et deducet te mirabiliter dextera tua. Alleluia
V. Specie tua et pulchritudine tua intende, prospere procede, et regna.
R. Et deducet te mirabiliter dextera tua. Alleluia

[Lectio5]
Haec nubes, era, Angelos, sideraque transgrediens, Verbum Dei in ipso sinu Patris~
invenit, et toto hausit pectore. Nam quis tantum, cum invenerit, relinquat boni?~
Unguentum enim exinanitum est nomen tuum: propterea adolescentulae dilexerunt te,~
et attraxerunt te. Postremo non meum est illud, quoniam quae non nubunt, neque~
nubentur, erunt sicut Angeli Dei in caelo. Nemo ergo miretur, si Angelis~
comparentur, quae Angelorum Domino copulantur.

[Responsory5]
R. Dilexisti justitiam, et odisti iniquitatem:
* Propterea unxit te Deus, Deus tuus oleo laetitiae. Alleluia
V. Propter veritatem, et mansuetudinem, et justitiam.
R. Propterea unxit te Deus, Deus tuus oleo laetitiae. Alleluia

[Lectio6]
Quis igitur neget hanc vitam fluxisse de caelo, quam non facile invenimus in~
terris, nisi postquam Deus in haec terreni corporis membra descendit? Tunc in~
utero Virgo concepit, et Verbum caro factum est, ut caro fieret Deus, Dicet~
aliquis: Sed etiam Elias nullius corporei coitus fuisse permixtus cupiditatibus~
invenitur. Ideo ergo curru raptus ad caelum: ideo cum Domino apparet in gloria,~
ideo Dominici venturus est praecursor adventus.

[Responsory6]
R. Afferentur Regi virgines post eam, proxime ejus
* Afferentur tibi in laetitia et exsultatione. Alleluia
V. Specie tua et pulchritudine tua intende, prospere procede, et regna.
R. Afferentur tibi in laetitia et exsultatione. Alleluia
&Gloria
R. Afferentur tibi in laetitia et exsultatione. Alleluia

[Lectio7]
Lectio sancti Evangelii secundum Matthaeum.
!Matt 25:1-13
In illo tempore: Dixit Jesus discipulis suis parabolam hanc: Simile erit regnum~
caelorum decem
virginibus: quae accipientes lampades suas, exierunt obviam sponso et sponse. Et~
reliqua.
_
Homilia sancti Gregorii Papae.
!Hom. 12. in Evang.
Sepe vos, fratres carissimi, admoneo prava opera fugere, mundi hujus~
inquinamenta devitare: sed hodierna sancti Evangelii lectione compellor dicere,~
ut et bona quae agitis, cum magna cautela teneatis: ne per hoc quod a vobis~
rectum geritur, favor aut gratia humana requiratur: ne appetitus laudis subrepat,~
et quod foris ostenditur, intus a mercede
vacuetur. Ecce enim Redemptoris
voce decem virgines et omnes dicuntur virgines, et tamen intra beatitudinis~
januam non omnes sunt recepte: quia earum quaedam, dum de virginitate sua gloriam~
foris expetunt, in vasis suis oleum habere noluerunt.

[Responsory7]
R. Haec est Virgo sapiens, quam Dominus vigilantem invenit, quae acceptis lampadibus, sumpsit secum oleum:
* Et veniente Domino, introivit cum eo ad nuptias. Alleluia
V. Media nocte clamor factus est: Ecce sponsus venit, exite obviam ei.
R. Et veniente Domino, introivit cum eo ad nuptias. Alleluia

[Lectio8]
Sed prius querendum nobis est, quid sit regnum caelorum, aut cur decem
virginibus comparetur, quae etiam virgines prudentes et fatue dicantur. Dum enim~
caelorum regnum constat, quia reproborum nullus ingreditur, etiam fatuis
virginibus cur simile esse perhibetur? Sed sciendum nobis est, quod saepe in~
sacro eloquio regnum caelorum praesentis temporis Ecclesia dicitur. De quo alio in~
loco Dominus dicit: Mittet Filius hominis Angelos suos, et colligent de regno~
ejus omnia scandala. Neque enim in illo regno beatitudinis, in quo pax summa est,~
inveniri scandala poterunt, quae colligantur.

[Responsory8]
R. Media nocte clamor factus est:
* Ecce sponsus venit, exite obviam ei. Alleluia
V. Prudentes Virgines, aptate vestras lampades.
R. Ecce sponsus venit, exite obviam ei. Alleluia
&Gloria
R. Ecce sponsus venit, exite obviam ei. Alleluia

[Lectio9]
In quinque autem corporis sensibus unusquisque subsistit. Geminatus autem~
quinarius denarium perficit. Et quia ex utroque sexu fidelium multitudo~
colligitur, sancta Ecclesia decem virginibus similis esse denuntiatur, In qua~
quia mali cum bonis, et reprobi cum electis admixti sunt, recte similis~
virginibus prudentibus et fatuis esse perhibetur. Sunt namque plerique~
continentes qui ab appetitu se exteriori custodiunt, et spe ad interiora~
rapiuntur, carnem macerant, et toto desiderio ad supernam patriam anhelant,~
aeterna premia expetunt, pro laboribus suis recipere laudes humanas nolit. Hi~
nimirum gloriam suam non in ore hominum ponunt, sed intra conscientiam~
contegunt. Et sunt plerique, qui corpus per abstinentiam affligunt, sed de ipsa~
sua abstinentia humanos favores expetunt.
&teDeum

[Ant Laudes]
Haec est Virgo sapiens, * et una de numero prudentum. Alleluia
Haec est Virgo sapiens, * quam Dominus vigilantem invenit. Alleluia
Haec est quae nescivit * torum in delicto: habebit fructum in respectione animarum sanctarum. Alleluia
Veni electa mea, * et ponam in te thronum meum, alleluia. Alleluia
Ista est speciosa * inter filias Jerusalem. Alleluia

[Capitulum Laudes]
!2 Cor 10:17-18
v. Fratres: Qui gloriatur, in Domino glorietur. Non enim qui seipsum commendat,~
ille probatus est: sed quem Deus commendat.
$Deo gratias
_
R.br. Specie tua et pulchritudine tua. * Alleluia, alleluia.
R. Specie tua et pulchritudine tua. * Alleluia, alleluia.
V. Intende, prospere procede, et regna. 
R. Alleluia, alleluia.
&Gloria
R. Specie tua et pulchritudine tua. * Alleluia, alleluia.

[Hymnus Laudes]
@Commune/C6:Hymnus Vespera

[Versum 2]
V. Diffusa est gratia in labiis tuis. Alleluia
R. Propterea benedixit te Deus in aeternum. Alleluia

[Ant 2]
Ant. Simile est regnum caelorum * homini negotiatori quaerenti bonas margaritas:~
inventa una pretiosa, dedit omnia sua, et comparavit eam. Alleluia

[Oratio]
Deus, qui inter cetera potente tue miracula etiam in sexu fragili victoriam~
martyrii contulisti: concede propitius; ut qui beate N. Virginis et Martyris tue~
natalitia colimus, per ejus ad te exempla gradiamur.
$Per Dominum

[Lectio Prima]
!Sap 4:1
v. O quam pulchra est casta generatio cum claritate! immortalis est enim memoria~
illius: quoniam apud Deum nota est, et apud homines.

[Capitulum Tertia]
!2 Cor 10:17-18
v. Fratres: Qui gloriatur, in Domino glorietur. Non enim qui seipsum commendat,~
ille probatus est: sed quem Deus commendat.
$Deo gratias

[Responsory Tertia]
V. Adjuvabit eam Deus vultu suo
R. Deus in medio ejus, non commovebitur

[Capitulum Sexta]
!2 Cor 11:2
v. Aemulor enim vos Dei aemulatione. Despondi enim vos uni viro virginem castam~
exhibere Christo.
$Deo gratias

[Responsory Sexta]
V. Elegit eam Deus, et praeelegit eam.
R. In tabernaculo suo habitare facit eam

[Capitulum Nona1]
!Sir 51:13-14
v. Domine Deus meus, exaltasti super terram habitationem meam, et pro morte~
defluente deprecata sum. Invocavi Dominum Patrem Domini mei, ut non derelinquat~
me in die tribulationis meae, et in tempore superborum sine adjutorio.
$Deo gratias

[Capitulum Nona]
!Sap 4:1
v. O quam pulchra est casta generatio cum claritate! immortalis est enim memoria~
illius: quoniam apud Deum nota est, et apud homines.
$Deo gratias

[Responsory Nona]
V. Diffusa est gratia in labiis tuis.
R. Propterea benedixit te Deus in aeternum.

[LectioE]
v. Sequentia Sancti Evangelii secundum Matthaeum
!Matt 25:1-13
25:1 Tunc simile erit regnum caelorum decem virginibus: quae accipientes lampades suas exierunt obviam sponso et sponsae.
25:2 Quinque autem ex eis erant fatuae, et quinque prudentes:
25:3 sed quinque fatuae, acceptis lampadibus, non sumpserunt oleum secum:
25:4 prudentes vero acceperunt oleum in vasis suis cum lampadibus.
25:5 Moram autem faciente sponso, dormitaverunt omnes et dormierunt.
25:6 Media autem nocte clamor factus est: Ecce sponsus venit, exite obviam ei.
25:7 Tunc surrexerunt omnes virgines illae, et ornaverunt lampades suas.
25:8 Fatuae autem sapientibus dixerunt: Date nobis de oleo vestro, quia lampades nostrae extinguuntur.
25:9 Responderunt prudentes, dicentes: Ne forte non sufficiat nobis, et vobis, ite potius ad vendentes, et emite vobis.
25:10 Dum autem irent emere, venit sponsus: et quae paratae erant, intraverunt cum eo ad nuptias, et clausa est janua.
25:11 Novissime vero veniunt et reliquae virgines, dicentes: Domine, domine, aperi nobis.
25:12 At ille respondens, ait: Amen dico vobis, nescio vos.
25:13 Vigilate itaque, quia nescitis diem, neque horam.
$Te decet
