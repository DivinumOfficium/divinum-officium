Duodecimo Kalendas Septembris
_
Sanctae Ioannae Franciscae Fremiot de Chantal, Viduae, quae Ordinis Sanctimonialium Visitationis sanctae Mariae fuit Institutrix, cuius dies natalis recolitur Idibus Decembris.
Romae in agro Verano sanctae Cyriacae Viduae et Martyris, quae in persecutione Valeriani cum se suaque omnia in Sanctorum ministerio impendisset, demum pro Christo martyrium subiens, vitam quoque ipsam libenter impendit.
In territorio Gavalitano sancti Privati, Episcopi et Martyris; qui passus est in persecutione Valeriani et Gallieni.
Salonae sancti Anastasii cornicularii, qui cum videret beatum Agapitum constanter tormenta perferentem, conversus est ad fidem, et pro confessione nominis Christi, iubente Aureliano Imperatore, interemptus Martyr migravit ad Dominum.
In Sardinia natalis sanctorum Martyrum Luxorii, Ciselli et Camerini, qui in persecutione Diocletiani sub Delphio Praeside gladio caesi sunt.
Eodem die sanctorum Martyrum Bonosi et Maximiani.
Fundis, in Latio, sancti Paterni Martyris, qui, ab Alexandria Romam venit ad Apostolorum memorias, et inde in agrum Fundanum secessit, atque ibi, cum Martyrum corpora sepeliret, a Tribuno comprehensus est, et in vinculis expiravit.
Edessae, in Syria, sanctorum Martyrum Bassae, ac trium eius filiorum, id est Theogonii, Agapii et Fidelis, quos, in persecutione Maximiani, pia mater exhortans, martyrio coronatos pr√¶misit ad palmam, et, truncato capite, gaudens secuta est cum victoria.
Veronae sancti Euprepii Episcopi et Confessoris.
Item sancti Quadrati Episcopi.
Arvernis, in Gallia, sancti Sidonii Episcopi, doctrina et sanctitate conspicui.
Senis in Tuscia beati Bernardi Ptolomaei Abbatis, Congregationis Olivetanae Fundatoris.