[Rank]
Dominica II. Post Pentecosten infra Octavam Corporis Christi;;Semiduplex I classis;;5.9;;ex Tempora/Pent01-4

[Rank1960]
Dominica II. Post Pentecosten;;Semiduplex I classis;;5.9

[Rule]
9 lectiones
Psalmi Dominica
Antiphonas horas
Doxology=Corp

[Capitulum Vespera]
!1. John 3:13-14
v. Carissimi: Nolite mirari, si odit vos mundus. Nos scimus quoniam translati sumus de morte ad vitam, quoniam diligimus fratres.
$Deo gratias

[Hymnus Vespera]
@Tempora/Pent01-4:Hymnus Vespera

[Versum 1]
V. Cibavit illos ex adipe frumenti, alleluia.
R. Et de petra, melle saturavit eos, alleluia.

[Ant 1]
Puer Samuel * ministrabat ante Deum coram Heli, et sermo Domini erat pretiosus cum eo.

[Oratio]
Sancti nominis tui Domine timorem pariter et amorem fac nos habere perpetuum: quia numquam tua gubernatione destituis, quos in soliditate tuae dilectionis instituis.
$Per Dominum.

[Commemoratio 1]
!Commemoratio de Octava Corporis Christi
Ant. O sacrum convivium, in quo Christus sumitur: recolitur memoria passionis ejus: mens impletur gratia: et futurae gloriae nobis pignus datur, alleluia.
_
V. Panem de caelo praestitisti eis, alleluia.
R. Omne delectamentum in se habentem, alleluia.
_
$Oremus
Deus, qui nobis sub Sacramento mirabili passionis tuae memoriam reliquisti: tribue quaesumus, ita nos corporis et sanguinis tui sacra mysteria venerari; ut redemptionis tuae fructum in nobis jugiter sentiamus:
$Qui vivis

[Lectio1]
De libro primo Regum.
!1 Sam 4:1-4
1 Et factum est in diebus illis, convenerunt Philisthiim in pugnam: et egressus est Israël obviam Philisthiim in praelium, et castrametatus est juxta Lapidem adjutorii. Porro Philisthiim venerunt in Aphec,
2 et instruxerunt aciem contra Israël. Inito autem certamine, terga vertit Israël Philisthaeis: et caesa sunt in illo certamine passim per agros, quasi quatuor millia virorum.
3 Et reversus est populus ad castra: dixeruntque majores natu de Israël: Quare percussit nos Dominus hodie coram Philisthiim? Afferamus ad nos de Silo arcam fœderis Domini, et veniat in medium nostri, ut salvet nos de manu inimicorum nostrorum.
4 Misit ergo populus in Silo, et tulerunt inde arcam fœderis Domini exercituum sedentis super Cherubim: erantque duo filii Heli cum arca fœderis Dei, Ophni et Phinees.

[Lectio2]
!1 Sam 4:5-11
5 Cumque venisset arca fœderis Domini in castra, vociferatus est omnis Israël clamore grandi, et personuit terra.
6 Et audierunt Philisthiim vocem clamoris, dixeruntque: Quaenam est haec vox clamoris magni in castris Hebraeorum? Et cognoverunt quod arca Domini venisset in castra.
7 Timueruntque Philisthiim, dicentes: Venit Deus in castra, et ingemuerunt, dicentes:
8 Vae nobis: non enim fuit tanta exsultatio heri et nudiustertius: vae nobis. Quis nos salvabit de manu deorum sublimium istorum? Hi sunt dii, qui percusserunt Ægyptum omni plaga in deserto.
9 Confortamini, et estote viri, Philisthiim, ne serviatis Hebraeis, sicut et illi servierunt vobis: confortamini, et bellate.
10 Pugnaverunt ergo Philisthiim, et caesus est Israël, et fugit unusquisque in tabernaculum suum: et facta est plaga magna nimis, et ceciderunt de Israël triginta millia peditum.
11 et arca Dei capta est: duo quoque filii Heli mortui sunt, Ophni et Phinees.

[Lectio3]
!1 Sam 4:12-18
12 Currens autem vir de Benjamin ex acie, venit in Silo in die illa, scissa veste, et conspersus pulvere caput.
13 Cumque ille venisset, Heli sedebat super sellam contra viam spectans. Erat enim cor ejus pavens pro arca Dei. Vir autem ille postquam ingressus est, nuntiavit urbi : et ululavit omnis civitas.
14 Et audivit Heli sonitum clamoris, dixitque : Quis est hic sonitus tumultus hujus ? At ille festinavit, et venit, et nuntiavit Heli.
15 Heli autem erat nonaginta et octo annorum, et oculi ejus caligaverant, et videre non poterat.
16 Et dixit ad Heli : Ego sum qui veni de prælio, et ego qui de acie fugi hodie. Cui ille ait : Quid actum est, fili mi ?
17 Respondens autem ille qui nuntiabat : Fugit, inquit, Israel coram Philisthiim, et ruina magna facta est in populo : insuper et duo filii tui mortui sunt, Ophni et Phinees, et arca Dei capta est.
18 Cumque ille nominasset arcam Dei, cecidit de sella retrorsum juxta ostium, et fractis cervicibus mortuus est.

[Lectio4]
Sermo sancti Joannis. Chrysostomi.
!Ex Hom. 60. ad pop. Antioch.
Quoniam Verbum dicit: Hoc est corpus meum: et assentiamur, et credamus, et intellectualibus ipsum oculis intueamur. Nihil enim sensibile nobis Christus tradidit: sed sensibilibus quidem rebus, at omnia intelligibilia. Itidem et in baptismate: per rem nempe sensibilem aquam, donum confertur: intelligibile vero quod perficitur, generatio et renovatio. Si enim incorporeus esses, nuda et incorporea tibi dedisset ipse dona: sed quoniam anima corpori conserta est, in sensibilibus intelligibilia tibi praebet. Quot nunc dicunt: Vellem ipsius formam aspicere, figuram, vestimenta, calceamenta? Ecce eum vides, ipsum tangis, ipsum manducas. Et tu quidem vestimenta cupis videre: ipse vero tibi concedit non tantum videre, verum et manducare, et tangere, et intra te sumere. Igitur accedat nemo cum nausea, nemo resolutus, omnes accensi, omnes ferventes et excitati. Nam si Judaei stantes, et calceamenta in pedibus habentes, et baculos manibus gestantes, agnum cum festinatione comedebant: te multo magis oportet esse solertem. Nam illi quidem in Palaestinam erant profecturi, et propterea viatorum figuram habebant: tu vero debes in caelum migrare. Quapropter in omnibus oportet te vigilare: nec enim parva poena proponitur indigne sumentibus.

[Lectio5]
Considera quarum adversus proditorem indignaris, contra eos, qui illum crucifixerunt: itaque considera, ne tu quoque sis reus corporis et sanguinis Christi. Illi sanctissimum corpus occiderunt, tu vero polluta suscipis anima, post tot beneficia. Neque enim illi satis fuit, hominem fieri, colaphis caedi, et crucifigi: verum et semetipsum nobis commiscet; et non fide tantum, verum et ipsa re nos suum efficit corpus. Quo non oportet igitur esse puriorem, tali fruentem sacrificio? quo solari radio non splendidiorem manum, carnem hanc dividentem? os quod igni spiritali repletur, linguam quae tremendo nimis sanguine rubescit? Cogita quali sis insignitus honore, quali mensa fruaris. Quod Angeli videntes horrescunt, neque libere audent intueri propter emicantem inde splendorem; hoc nos pascimur, huic nos unimur, et facti sumus unum Christi corpus, et una caro. 

[Lectio6]
Quis loquetur potentias Domini, auditas faciet omnes laudes ejus? Quis pastor oves proprio pascit cruore? Et quid dico, pastor? Matres multae sunt, quae post partus dolores, filios aliis tradunt nutricibus. Hoc autem ipse non est passus: sed ipse nos proprio sanguine pascit, et per omnia nos sibi coagmentat. Vnicuique fidelium semet ipsum per mysterium commiscet, et quos genuit per semet ipsum enutrit, nec alteri tradit: et hoc tibi rursum persuadens quod carnem tuam assumpsit. Ne torpeamus igitur tanta digni charitate, et honore putati. Nonne uidetis quanta promptitudine paruuli papillas capiunt, et quanto impetu labia uberibus infigunt? Accedamus cum tanta nos quoque alacritate ad hanc mensam, quinimmo cum longe maiori trahamus tamquam infantes lactentes spiritus gratiam, et unus sit nobis dolor hac esca priuari. Non sunt humanæ uirtutis opera proposita. qui tunc ista fecit in illa cena, idem ea nunc quoque facit. Nos ministrorum tenemus locum: qui uero sanctificat ea, et immutat, ipse est.

[Lectio7]
Lectio sancti Evangelii secundum Lucam.
!Luc 14:16-24
In illo tempore: Dixit Jesus pharisaeis parabolam hanc: Homo quidam fecit coenam magnam, et vocavit multos. Et reliqua.
_
!Homilia sancti Gregorii Papae.
!Homilia 36. in Evangelia.
Hoc distare, fratres carissimi, inter delicias corporis et cordis solet: quod corporales deliciae, cum non habentur, grave in se desiderium accendunt: cum vero avide eduntur, comedentem protinus in fastidium per satietatem vertunt. At contra, spiritales deliciae, cum non habentur, in fastidio sunt; cum vero habentur, in desiderio: tantoque a comedente amplius esuriuntur, quanto et ab esuriente amplius comeduntur. In illis appetitus placet, experientia displicet: in istis appetitus vilis est, et experientia magis placet. In illis appetitus saturitatem, saturitas fastidium generat: in istis autem appetitus saturitatem, saturitas appetitum parit. Augent enim spiritales deliciae desiderium in mente, dum satiant: quia quanto magis earum sapor percipitur, eo amplius cognoscitur quod avidius ametur: et idcirco non habitae amari non possunt, quia earum sapor ignoratur. Quis enim amare valeat quod ignorat? 

[Lectio8]
Proinde Psalmista nos admonet, dicens: Gustate et videte, quoniam suavis est Dominus. Ac si aperte dicat: Suavitatem ejus non cognoscitis, si hanc minime gustatis: sed cibum vitae ex palato cordis tangite, ut probantes ejus dulcedinem, amare valeatis. Has autem homo delicias tunc amisit, cum in paradiso peccavit: extra exiit, cum os a cibo aeternae dulcedinis clausit. Unde nos quoque nati in hujus peregrinationis aerumna, huc fastidiosi jam venimus, nescimus quid desiderare debeamus. Tantoque se amplius fastidii nostri morbus exaggerat, quanto se magis ab esu illius dulcedinis animus elongat, et eo jam internas delicias non appetit, quo eas comedere, diu longeque desuevit. Fastidio ergo nostro tabescimus, et longa inediae peste fatigamur. Et quia gustare intus nolumus paratam dulcedinem, amamus foris miseri famem nostram.

[Responsory8]
R. Homo quidam fecit coenam magnam, et misit servum suum hora coenae dicere invitatis, ut venirent:
* Quia parata sunt omnia.
V. Venite, comedite panem meum, et bibite vinum quod miscui vobis.
R. Quia parata sunt omnia.
&Gloria
R. Quia parata sunt omnia.

[Lectio9]
Sed superna nos pietas nec deserentes se deserit. Contemptas enim illas delicias ad memoriæ nostræ oculos reuocat, easque nobis proponit, in promissione torporem excutit, atque ut fastidium nostrum repellere debeamus inuitat. ait namque: Homo quidam fecit cenam magnam, et uocauit multos. Quis est homo iste, nisi ille de quo per prophetam dicitur: et homo est: et quis cognouit eum? Qui fecit cenam magnam: quia satietatem nobis dulcedinis internæ præparauit. qui uocauit multos, sed pauci ueniunt: quia nonnumquam ipsi qui ei per fidem subiecti sunt, æterno eius conuiuio male uiuendo contradicunt. Sequitur: Misit autem servum suum homo cenæ dicere inuitatis ut uenirent. Quid hora cenæ nisi finis est mundi? In quo nimirum nos sumus: sicut iam dudum Paulus  testatur dicens: Nos sumus, in quo fines sæculorum deuenerunt. Si ergo iam hora cenæ est, cum uocamur: tanto minus nos debemus excusare a conuiuio dei, quanto iam propinquasse cernimus finem sæculi. Quo enim pensamus, quia nihil est quod restat, eo debemus pertimescere, ne tempus gratiæ, quod præsto est, pereat.
&teDeum

[Capitulum Laudes]
!1 John 3:13-14
v. Carissimi: Nolite mirari, si odit vos mundus. Nos scimus quoniam translati sumus de morte ad vitam, quoniam diligimus fratres.
$Deo gratias

[Hymnus Laudes]
@Tempora/Pent01-4:Hymnus Laudes

[Versum 2]
V. Panem caeli dedit eis, alleluia.
R. Panem Angelorum manducavit homo, alleluia.

[Ant 2]
Homo quidam * fecit coenam magnam, et vocavit multos: et misit servum suum hora coenae dicere invitatis ut venirent, quia omnia parata sunt, alleluia.

[Commemoratio 2]
!Commemoratio Octava
Ant. Ego sum panis vivus, qui de caelo descendi: si quis manducaverit ex hoc pane, vivet in aeternum, alleluia.
_
V. Posuit fines tuos pacem, alleluia.
R. Et adipe frumenti satiat te, alleluia.
_
$Oremus
Deus, qui nobis sub Sacramento mirabili passionis tuae memoriam reliquisti: tribue quaesumus, ita nos corporis et sanguinis tui sacra mysteria venerari; ut redemptionis tuae fructum in nobis jugiter sentiamus:
$Qui vivis

[Lectio Prima]
!1 John 3:18
v. Filioli mei, non diligamus verbo, neque lingua, sed opere et veritate.

[Capitulum Tertia]
!1 John 3:13-14
v. Carissimi: Nolite mirari, si odit vos mundus. Nos scimus quoniam translati sumus de morte ad vitam, quoniam diligimus fratres.
$Deo gratias

[Responsory Tertia]
R.br. Panem caeli dedit eis, * Alleluia, alleluia.
R. Panem caeli dedit eis, * Alleluia, alleluia.
V. Panem Angelorum manducavit homo.
R. Alleluia, alleluia.
&Gloria
R. Panem caeli dedit eis, * Alleluia, alleluia.
_
V. Cibavit illos ex adipe frumenti, alleluia.
R. Et de petra, melle saturavit eos, alleluia.

[Capitulum Sexta]
!1 John 3:16
v. In hoc cognovimus caritatem Dei, quoniam ille animam suam pro nobis posuit: et nos debemus pro fratribus animas ponere.
$Deo gratias

[Responsory Sexta]
R.br. Cibavit illos ex adipe frumenti, * Alleluia, alleluia.
R. Cibavit illos ex adipe frumenti, * Alleluia, alleluia.
V. Et de petra, melle saturavit eos.
R. Alleluia, alleluia.
&Gloria
R. Cibavit illos ex adipe frumenti, * Alleluia, alleluia.
_
V. Educas panem de terra, alleluia.
R. Et vinum laetificet cor hominis, alleluia.

[Capitulum Nona]
!1 John 3:18
v. Filioli mei, non diligamus verbo, neque lingua, sed opere et veritate.
$Deo gratias

[Responsory Nona]
R.br. Educas panem de terra, * Alleluia, alleluia.
R. Educas panem de terra, * Alleluia, alleluia.
V. Et vinum laetificet cor hominis.
R. Alleluia, alleluia.
&Gloria
R. Educas panem de terra, * Alleluia, alleluia.
_
V. Posuit fines tuos pacem, alleluia.
R. Et adipe frumenti satiat te, alleluia.

[Versum 3]
V. Cibavit illos ex adipe frumenti, alleluia.
R. Et de petra, melle saturavit eos, alleluia.

[Ant 3]
Exi cito * in plateas et vicos civitatis: et pauperes ac debiles, caecos et claudos compelle intrare, ut impleatur domus mea, alleluia.

[Commemoratio 3]
!Commemoratio de Octava Corporis Christi
Ant. O quam suavis est * Domine spiritus tuus, qui ut dulcedinem tuam in filios demonstrares, pane suavissimo de caelo praestito, esurientes reples bonis, fastidiosos divites dimittens inanes.
_
V. Panem de caelo praestitisti eis, alleluia.
R. Omne delectamentum in se habentem, alleluia.
_
$Oremus
Deus, qui nobis sub Sacramento mirabili passionis tuae memoriam reliquisti: tribue, quaesumus, ita nos corporis et sanguinis tui sacra mysteria venerari; ut redemptionis tuae fructum in nobis jugiter sentiamus:
$Qui vivis