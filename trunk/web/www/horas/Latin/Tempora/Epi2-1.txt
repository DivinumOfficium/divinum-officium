[Rank]
Feria II infra Hebdomadam II post Epiphaniam;;Feria;;1

[Rule]
Oratio Dominica

[Lectio1]
De epistola secunda ad Corinthios
!2 Cor 3:1-3
1 Incipimus iterum nosmetipsos commendare? aut numquid egemus (sicut quidam) commendatitiis epistolis ad vos, aut ex vobis?
2 Epistola nostra vos estis, scripta in cordibus nostris, quae scitur, et legitur ab omnibus hominibus:
3 manifestati quod epistola estis Christi, ministrata a nobis, et scripta non atramento, sed Spiritu Dei vivi: non in tabulis lapideis, sed in tabulis cordis carnalibus.

[Responsory1]
R. Quam magna multitudo dulcedinis tuae, Domine,
* Quam abscondisti timentibus te!
V. Et perfecisti eis qui sperant in te, Domine, in conspectu filiorum hominum.
R. Quam abscondisti timentibus te!

[Lectio2]
!2 Cor 3:4-8
4 Fiduciam autem talem habemus per Christum ad Deum:
5 non quod sufficientes simus cogitare aliquid a nobis, quasi ex nobis: sed sufficientia nostra ex Deo est:
6 qui et idoneos nos fecit ministros novi testamenti: non littera, sed Spiritu: littera enim occidit, Spiritus autem vivificat.
7 Quod si ministratio mortis litteris deformata in lapidibus fuit in gloria, ita ut non possent intendere filii Israël in faciem Moysi propter gloriam vultus ejus, quae evacuatur:
8 quomodo non magis ministratio Spiritus erit in gloria?

[Responsory2]
R. Adjutor meus esto, Deus:
* Ne derelinquas me.
V. Neque despicias me, Deus, salutaris meus.
R. Ne derelinquas me.

[Lectio3]
!2 Cor 3:9-14
9 Nam si ministratio damnationis gloria est: multo magis abundat ministerium justitiae in gloria.
10 Nam nec glorificatum est, quod claruit in hac parte, propter excellentem gloriam.
11 Si enim quod evacuatur, per gloriam est: multo magis quod manet, in gloria est.
12 Habentes igitur talem spem, multa fiducia utimur:
13 et non sicut Moyses ponebat velamen super faciem suam, ut non intenderent filii Israël in faciem ejus, quod evacuatur,
14 sed obtusi sunt sensus eorum. Usque in hodiernum enim diem, idipsum velamen in lectione veteris testamenti manet non revelatum (quoniam in Christo evacuatur),

[Responsory3]
R. Benedicam Dominum in omni tempore:
* Semper laus ejus in ore meo.
V. In Domino laudabitur anima mea, audiant mansueti, et laetentur.
R. Semper laus ejus in ore meo.
&Gloria
R. Semper laus ejus in ore meo.
