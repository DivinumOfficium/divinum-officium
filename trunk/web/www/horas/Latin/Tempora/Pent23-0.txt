[Rank]
Dominica XXIII Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Absolve, quaesumus, Domine, tuorum delicta populorum: ut a peccatorum nexibus, quae pro nostra fragilitate contraximus, tua benignitate liberemur.
$Per Dominum

[Lectio7]
Lectio sancti Evangelii secundum Matthaeum.
!Matt 9:18-26
In illo tempore: Loquente Jesu ad turbas, ecce princeps unus accessit, et adorabat eum, dicens: Domine, filia mea modo defuncta est. Et reliqua.
_
Homilia sancti Hieronymi Presbyteri.
!Lib I. Comment. in cap. 9. Matthaei.
Octavum signum est, in quo princeps suscitari postulat filiam suam, nolens de mysterio verae circumcisionis excludi: sed subintrat mulier sanguine fluens, et octavo sanatur loco: ut principis filia de hoc exclusa numero, veniat ad nonum, juxta illud quod in Psalmis dicitur: Aethiopia praeveniet manus ejus Deo: et, Cum intraverit plenitudo Gentium, tunc omnis Israël salvus fiet.

[Lectio8]
Et ecce mulier, quae sanguinis fluxum patiebatur duodecim annis, accessit retro, et tetigit fimbriam vestimenti ejus. In Evangelio secundum Lucam scribitur, quod principis filia duodecim annos haberet aetatis. Nota ergo, quod eo tempore haec mulier, id est, Gentium populus coeperit aegrotare, quo genus Judaeorum crediderat. Nisi enim ex comparatione virtutum, vitium non ostenditur.

[Lectio9]
Haec autem mulier sanguine fluens, non in domo, non in urbe accedit ad Dominum, quia juxta legem urbibus excludebatur: sed in itinere ambulante Domino; ut dum pergit ad aliam alia curaretur. Unde dicunt et Apostoli: Vobis quidem oportebat praedicari verbum Dei: sed quoniam vos judicastis indignos salute, transgredimur ad Gentes.
&teDeum

[Ant 2]
Dicebat enim * intra se: Si tetigero fimbriam vestimenti ejus tantum, salva ero.

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 3]
At Jesus conversus, * et videns eam, dixit: Confide filia, fides tua te salvam fecit, alleluia.

[Versum 3]
V. Dirigatur Domine oratio mea.
R. Sicut incensum in conspectu tuo.
