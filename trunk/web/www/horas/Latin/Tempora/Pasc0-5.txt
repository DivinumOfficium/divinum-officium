[Rank]
Die VI infra octavam Paschæ;;Semiduplex I class;;6;;ex Pasc0-0

[Rule]
ex Pasc0-0;
1 nocturn;
Omit Hymnus Preces Suffragium;
Minores sine Antiphona;
Capitulum Versum 2;
Psalmi Dominica;

[Ant Matutinum]
@Tempora/Pasc0-2

[Lectio1]
Lectio sancti Evangelii secundum Matthaeum.
!Matt 28:16-20.
In illo tempore: Undecim discipuli abierunt in Galilaeam in montem, ubi constituerat illis Jesus. Et reliqua.
_
Homilia sancti Hieronymi Presbyteri.
!Lib 4 comment. in Matt in fine.
Post resurrectionem Jesus in monte Galilaeae conspicitur, ibique adoratur: licet quidam dubitent, et dubitatio eorum nostram augeat fidem. Tunc manifestius ostenditur Thomae, et latus lancea vulneratum, et manus fixas demonstrat clavis. Accedens Jesus locutus est eis, dicens: Data est mihi omnis potestas in caelo et in terra. Illi potestas data est, qui paulo ante crucifixus, qui sepultus in tumulo, qui mortuus jacuerat, qui postea resurrexit. In caelo autem et in terra potestas data est: ut qui ante regnabat in caelo, per fidem credentium regnet et in terris.

[Responsory1]
R. Surgens Jesus Dóminus noster, stans in médio discipulórum suórum, dixit:
* Pax vobis, allelúja: gavísi sunt discípuli viso Dómino, allelúja.
V. Una ergo sabbatórum, cum fores essent clausæ, ubi erant discípuli congregáti, venit Jesus, et stetit in medio eórum, et dixit eis.
R. Pax vobis, allelúja: gavísi sunt discípuli viso Dómino, allelúja.

[Lectio2]
Euntes autem docete omnes Gentes, baptizantes eos in nomine Patris, et Filii, et Spiritus Sancti. Primum docent omnes Gentes, deinde doctas intingunt aqua. Non enim potest fieri, ut corpus baptismi recipiat sacramentum, nisi ante anima fidei susceperit veritatem. Baptizantur autem in nomine Patris, et Filii, et Spiritus Sancti: ut quorum una est divinitas, una sit largitio: nomenque Trinitatis, unus Deus est.

[Responsory2]
R. Expurgáte vetus ferméntum, ut sitis nova conspérsio: étenim Pascha nostrum immolátus est Christus:
* Itaque epulémur in Dómino, allelúja.
V. Mórtuus est propter delícta nostra, et resurréxit propter justificatiónem nostram.
R. Itaque epulémur in Dómino, allelúja.
&Gloria
R. Itaque epulémur in Dómino, allelúja.

[Lectio3]
Docentes eos servare omnia, quaecumque mandavi vobis. Ordo praecipuus: jussit Apostolis, ut primum docerent universas Gentes, deinde fidei intingerent sacramento et post fidem ac baptisma, quae essent observanda praeciperent Ac ne putemus levia esse, quae jussa sunt, et pauca, addidit: Omnia quaecumque mandavi vobis: ut quicumque crediderint, qui in Trinitate fuerint baptizati, omnia faciant, quae praecepta sunt. Et ecce ego vobiscum sum usque ad consummationem saeculi. Qui usque ad consummationem saeculi cum discipulis se futurum esse promittit, et illos ostendit semper esse victuros, et se numquam a credentibus recessurum.
&teDeum

[Ant 2]
Undecim discípuli * in Galilǽa vidéntes Dóminum adoravérunt, allelúja.

[Oratio]
Omnípotens sempitérne Deus, qui paschále sacraméntum in reconciliatiónis humánæ fœdere contulísti: da méntibus nostris; ut quod professióne celebrámus, imitémur efféctu.
$Per Dominum

[Ant 3]
Data est mihi * omnis potéstas in cælo et in terra, allelúja.
