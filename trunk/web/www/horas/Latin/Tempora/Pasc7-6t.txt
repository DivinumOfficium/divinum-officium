[Rank]
Sabbato Quattuor Temporum Pentecostes;;Semiduplex I classis;;6;;ex Pasc7-0

[Rank]
Sabbato Quattuor Temporum Pentecostes;;Semiduplex I classis;;6;;ex Pasc7-0

[RankNewcal]
Sabbato post Pentecostes;;Feria;;1;;

[Rule]
ex Pasc7-0;
1 nocturn;
Antiphonas horas
Psalmi Dominica;
Hymnus Tertia
Feria Te Deum
no93

[Ant Matutinum]
Factus est * repente de caelo sonus advenientis spiritus vehementis, alleluia, alleluia;;47
Confirma hoc Deus, * quod operatus es in nobis: a templo sancto tuo, quod est in Jerusalem, alleluia, alleluia;;67
Emitte Spiritum tuum, * et creabuntur: et renovabis faciem terrae, alleluia, alleluia;;103
V. Repleti sunt omnes Spiritu Sancto alleluia
R. Et coeperunt loqui alleluia

[Lectio1]
Lectio sancti Evangelii secundum Lucam.
!Luc 4:38-44
In illo tempore: Surgens Jesus de synagoga, introivit in domum Simonis. Socrus autem Simonis tenebatur magnis febribus. Et reliqua.
_
Homilia sancti Ambrosii Episcopi.
!Lib 4 in cap. IV Lucae, sub finem.
Vide clementiam Domini Salvatoris: nec indignatione commotus, nec scelere offensus nec injuria violatus Judaeam deserit: quin etiam immemor injuriae, memor clementiae, nunc docendo, nunc liberando, nunc sanando, infidae plebis corda demulcet. Et bene sanctus Lucas virum ab spiritu nequitiae liberatum ante praemisit, et subdit feminae sanitatem. Utrumque enim sexum Dominus curaturus advenerat: sed prior sanari debuit, qui prior creatus est; nec praetermitti illa, quae mobilitate magis animi, quam pravitate peccaverat.

[Responsory1]
R. Repleti sunt omnes Spiritu Sancto, et coeperunt loqui, prout Spiritus Sanctus dabat eloqui illis:
* Et convenit multitudo dicentium, alleluia.
V. Loquebantur variis linguis Apostoli magnalia Dei.
R. Et convenit multitudo dicentium, alleluia.

[Lectio2]
Sabbato medicinae Dominicae opera coepta significat, ut inde nova creatura coeperit, ubi vetus creatura ante desivit: nec sub lege esse Dei Filium, sed supra legem in ipso principio designaret: nec solvi legem, sed impleri. Neque enim per legem, sed verbo factus est mundus, sicut legimus: Verbo Domini caeli firmati sunt. Non solvitur ergo lex, sed impletur: ut fiat renovatio hominis jam labentis. Unde et Apostolus ait: Exspoliantes vos veterem hominem, induite novum, qui secundum Deum creatus est.

[Responsory2]
R. Jam non dicam vos servos, sed amicos meos: quia omnia cognovistis, quae operatus sum in medio vestri, alleluia:
* Accipite Spiritum Sanctum in vobis Paraclitum: ille est, quem Pater mittet vobis, alleluia.
V. Vos amici mei estis, si feceritis quae ego praecipio vobis.
R. Accipite Spiritum Sanctum in vobis Paraclitum: ille est, quem Pater mittet vobis, alleluia.
&Gloria
R. Accipite Spiritum Sanctum in vobis Paraclitum: ille est, quem Pater mittet vobis, alleluia.

[Lectio3]
Et bene sabbato coepit, ut ipsum se ostenderet Creatorem, qui opera operibus intexeret, et prosequeretur opus, quod ipse jam coeperat: ut si domum faber renovare disponat, non a fundamentis, sed a culminibus incipit solvere vetustatem. Itaque ibi prius manum admovet, ubi ante desierat: deinde a minoribus incipit, ut ad majora perveniat. Liberare a daemone et homines, sed in verbo Dei possunt: resurrectionem mortuis imperare, divinae solius est potestatis. Fortassis etiam in typo mulieris illius socrus Simonis et Andreae, variis criminum febribus caro nostra languebat, et diversarum cupiditatum immodicis aestuabat illecebris. Nec minorem febrem amoris esse dixerim, quam caloris. Itaque illa animum, haec corpus inflammat. Febris enim nostra, avaritia est: febris nostra, libido est: febris nostra, luxuria est: febris nostra, ambitio est: febris nostra, iracundia est.
&teDeum

[Ant 2]
Caritas Dei * diffusa est in cordibus nostris, per inhabitantem Spiritum ejus in nobis, alleluia.

[Oratio]
Mentibus nostris, quaesumus Domine, Spiritum Sanctum benignus infunde: cujus et sapientia conditi sumus, et providentia gubernamur.
$Per Dominum eiusdem
