[Rank]
Feria Secunda infra Hebdomadam II in Quadragesima;;Feria major;;2

[Rule]

[Lectio1]
Lectio sancti Evangelii secundum Joannem
!John 8:21-29
In illo tempore: Dixit Jesus turbis Judaeorum: Ego vado, et quaeretis me, et in peccato vestro moriemini. Et reliqua.
_
Homilia sancti Augustini Episcopi
!Tract, 38. in Joann. post init.
Locutus est Dominus Judaeis, dicens: Ego vado. Christo enim Domino mors profectio fuit illo, unde venerat, et unde non discesserat. Ego, inquit, vado, et quaeretis me, non desiderio, sed odio. Nam illum posteaquam abscessit ab oculis hominum, inquisierunt et qui oderant, et qui amabant: illi persequendo, isti habere cupiendo. In Psalmis ait ipse Dominus per Prophetam: Periit fuga a me, et non est qui requirat animam meam. Et iterum ait alio loco in Psalmo: Confundantur et revereantur requirentes animam meam.

[Responsory1]
R. Dum iret Jacob de Bersabee, et pergeret Haran, locutus est ei Dominus, dicens:
* Terram, in qua dormis, tibi dabo, et semini tuo.
V. Aedificavit ex lapidibus altare in honorem Domini, fundens oleum desuper: et benedixit eum Deus, dicens.
R. Terram, in qua dormis, tibi dabo, et semini tuo.

[Lectio2]
Culpavit, qui non requirerent: damnavit requirentes. Bonum est enim quaerere animam Christi, sed quo modo eam quaesierunt discipuli: et malum est quaerere animam Christi, sed quo modo eam Judaei quaesierunt: illi enim ut haberent, isti ut perderent. Denique istis, quia sic quaerebant more malo, corde perverso, quid secutus adjunxit? Quaeretis me; et, ne putetis, quia bene me quaeretis, in peccato vestro moriemini. Hoc est Christum male quaerere, in peccato suo mori: hoc est illum odisse, per quem possit solum salvus esse.

[Responsory2]
R. Apparuit Deus Jacob, et benedixit eum, et dixit: Ego sum Deus Bethel, ubi unxisti lapidem, et votum vovisti mihi:
* Crescere te faciam, et multiplicabo te.
V. Vere Dominus est in loco isto, et ego nesciebam.
R. Crescere te faciam, et multiplicabo te.

[Lectio3]
Cum enim homines, quorum spes in Deo est, non debeant mala reddere nec pro malis; reddebant isti mala pro bonis. Praenuntiavit ergo illis Dominus, dixitque sententiam praescius, quod in suo peccato morerentur. Deinde adjunxit: Quo ego vado, vos non potestis venire. Hoc et discipulis suis alio loco dixit: nec tamen eis dixit, In peccato vestro moriemini. Quid autem dixit? quod et istis: Quo ego vado, vos non potestis venire. Non destulit spem, sed praedixit dilationem. Quando enim hoc discipulis Dominus loquebatur, tunc non poterant venire, quo ille ibat, sed postea venturi erant: isti autem numquam, quibus praescius dixit, In peccato vestro moriemini.

[Responsory3]
@Tempora/Quad2-0:Responsory3

[Ant 2]
Ego principium, * qui et loquor vobis.

[Oratio 2]
Praesta, quaesumus, omnipotens Deus: ut familia tua, quae se affligendo carnem, ab alimentis abstinet, sectando justitiam, a culpa jejunet.
$Per Dominum

[Ant 3]
Qui me misit * mecum est, et non relinquit me solum; quia quae placita sunt ei, facio semper.

[Oratio 3]
Adesto supplicationibus nostris, omnipotens Deus: et quibus fiduciam sperandae pietatis indulges; consuetae misericordiae tribue benignus effectum
$Per Dominum
