[Rank]
Septem Dolorum Beatae Mariae Virgine;;Duplex majus;;4

[Rank1960]
Septem Dolorum Beatae Mariae Virgine;;Commemoratio;;1

[Rule]
Psalmi Dominica
Antiphonas horas
9 lectiones
Gloria responsory

[Ant Vespera]
Vadam ad montem * myrrhae et ad collem thuris;;115
Dilectus meus * candidus et rubicundus: comae capitis eius sicut purpura regis vincta canalibus;;119
Quo abiit * dilectus tuus, o pulcherrima mulierum? quo dilectus tuus declinavit;;139
Fasciculus myrrhae * dilectus meus mihi inter ubera mea commorabitur;;140
Fulcite me floribus * stipate me malis, quia amore langueo;;141

[Capitulum Vespera]
!Isa 53:1-2
v. Quis credidit auditui nostro? et brachium Domini cui revelatum est? Et ascendet sicut virgultum coram eo, et sicut radix de terra sitienti
$Deo gratias

[Hymnus Vespera]
{:H-Stabatmater:}v. Stabat Mater dolorosa
Juxta crucem lacrimosa,
Dum pendebat Filius.
_
Cujus animam gementem,
Contristatam et dolentem,
Pertransivit gladius.
_
O quam tristis et afflicta
Fuit illa benedicta
Mater Unigeniti!
_
Quae moerebat, et dolebat,
Pia Mater dum videbat
Nati poenas inclyti.
_
Quis est homo qui non fleret,
Matrem Christi si videret
In tanto supplicio?
_
Quis non posset contristari,
Christi Matrem contemplari
Dolentem cum Filio?
_
Pro peccatis suae gentis
Vidit Jesum in tormentis,
Et flagellis subditum.
_
Vidit suum dulcem natum,
Moriendo desolatum,
Dum emisit spiritum.
_
Eja, Mater, fons amoris,
Me sentire vim doloris
Fac, ut tecum lugeam:
_
Fac ut ardeat cor meum
In amando Christum Deum,
Ut sibi complaceam.
Amen.

[Versum 1]
V. Ora pro nobis Virgo dolorosissima.
R. Ut digni efficiamur promissionibus Christi.

[Ant 1]
Tuam ipsius animam * (ait ad Mariam Simeon) pertransibit gladius.

[Oratio]
Deus, in cujus passione, secundum Simeonis prophetiam, dulcissimam animam gloriosae Virginis et Matris Mariae doloris gladius pertransivit: concede, propitius; ut qui transfixionem ejus et passionem venerando recolimus, gloriosis meritis et precibus omnium Sanctorum cruci fideliter astantium intercedentibus, passionis tuae effectum felicem consequamur:
$Qui vivis

[Commemoratio 1]
!Vommemoratio Feriae Quintae
Ant. Desiderio desideravi * hoc Pascha manducare vobiscum, antequam patiar.
_
V. Eripe me Domine ab homine malo.
R. A viro iniquo eripe me.
_
$Oremus
Esto, quaesumus Domine, propitius plebi tuae: ut, quae tibi non placent, respuentes, tuorum potius repleantur delectationibus mandatorum.
$Per Dominum.

[Doxology]
Jesu, tibi sit glória,
Qui passus es pro sérvulis,
Cum Patre et almo Spíritu,
In sempitérna sæcula. Amen

[Versum Prima]
Qui passus es propter nostram salutem

[Invit]
Dolores gloriosae recolentes Virginis, Dominum pro nobis passum * Venite adoremus.

[Hymnus Matutinum]
v. Sancta Mater, istud agas,
Crucifixi fige plagas
Cordi meo valide:
_
Tui nati vulnerati,
Tam dignati pro me pati,
Poenas mecum divide.
_
Fac me tecum pie flere,
Crucifixo condolere,
Donec ego vixero:
_
Juxta crucem tecum stare,
Et me tibi sociare
In planctu desidero.
Amen.

[Ant Matutinum]
Astiterunt reges terrae, * et principes convenerunt in unum adversus Dominum, et adversus Christum ejus;;2
Voce mea * ad Dominum clamavi, et exaudivit me de monte sancto suo;;3
Factum est cor meum * tamquam cera liquescens in medio ventris mei;;12
V. Posuit me desolatam.
R. Tota die maerore confectam.
Inimici mei, * dixerunt mala mihi: Quando morietur, et peribit nomen ejus?;;40
Deus, vitam meam * annuntiavi tibi: posuisti lacrimas meas in conspectu tuo;;55
Filii hominum, * dentes eorum arma et sagittae: et lingua eorum gladius acutus;;56
V. Facies mea intumuit a fletu.
R. Et palpebrae meae caligaverunt.
Intenderunt arcum, * rem amaram, ut sagittent in occultis immaculatum;;63
Factus sum * sicut homo sine adjutorio, inter mortuos liber;;87
Replevit me amaritudine, * inebriavit me absynthio;;108
V. Deus vitam meam annuntiavi tibi.
R. Posuisti lacrimas meas in conspectu tuo.

[Lectio1]
De Isaia Propheta.
!Isa 53:1-5
1 Quis credidit auditui nostro? et brachium Domini cui revelatum est?
2 Et ascendet sicut virgultum coram eo, et sicut radix de terra sitienti. Non est species ei, neque decor, et vidimus eum, et non erat aspectus, et desideravimus eum:
3 despectum, et novissimum virorum, virum dolorum, et scientem infirmitatem, et quasi absconditus vultus ejus et despectus, unde nec reputavimus eum.
4 Vere languores nostros ipse tulit, et dolores nostros ipse portavit; et nos putavimus eum quasi leprosum, et percussum a Deo, et humiliatum.
5 Ipse autem vulneratus est propter iniquitates nostras; attritus est propter scelera nostra: disciplina pacis nostrae super eum, et livore ejus sanati sumus.

[Responsory1]
R. Dilectus meus candidus, et rubicundus, et totus desiderabilis:
* Omnis enim figura ejus amorem spirat, et ad redamandum provocat caput inclinatum, manus expansae, pectus apertum.
V. Piis, o Virgo, spectas eum oculis, contemplans in eo non tam vulnerum livorem, quam mundi salutem.
R. Omnis enim figura ejus amorem spirat, et ad redamandum provocat caput inclinatum, manus expansae, pectus apertum.

[Lectio2]
!Isa 53:6-9
6 Omnes nos quasi oves erravimus, unusquisque in viam suam declinavit: et posuit Dominus in eo iniquitatem omnium nostrum.
7 Oblatus est quia ipse voluit, et non aperuit os suum; sicut ovis ad occisionem ducetur, et quasi agnus coram tondente se obmutescet, et non aperiet os suum.
8 De angustia, et de judicio sublatus est. Generationem ejus quis enarrabit? quia abscissus est de terra viventium: propter scelus populi mei percussi eum.
9 Et dabit impios pro sepultura, et divitem pro morte sua, eo quod iniquitatem non fecerit, neque dolus fuerit in ore ejus.

[Responsory2]
R. Manus ejus tornatiles, clavorum cuspide terebratae,
* Humanae salutis pretio quasi hyacinthis refertae.
V. Cornua in manibus ejus: ibi abscondita est fortitudo ejus: sunt enim manus ejus.
R. Humanae salutis pretio quasi hyacinthis refertae.

[Lectio3]
!Isa 53:10-12
10 Et Dominus voluit conterere eum in infirmitate. Si posuerit pro peccato animam suam, videbit semen longaevum, et voluntas Domini in manu ejus dirigetur.
11 Pro eo quod laboravit anima ejus, videbit et saturabitur. In scientia sua justificabit ipse justus servus meus multos, et iniquitates eorum ipse portabit.
12 Ideo dispertiam ei plurimos, et fortium dividet spolia, pro eo quod tradidit in mortem animam suam, et cum sceleratis reputatus est, et ipse peccata multorum tulit, et pro transgressoribus rogavit.

[Responsory3]
R. Diligebat Jesus Joannem, quoniam specialis praerogativa castitatis ampliori dilectione fecerat dignum:
* Quia virgo electus ab ipso, virgo in aevum permansit.
V. In cruce denique moriturus huic Matrem suam virginem virgini commendavit.
R. Quia virgo electus ab ipso, virgo in aevum permansit.
&Gloria
R. Quia virgo electus ab ipso, virgo in aevum permansit.

[Lectio4]
Sermo sancti Bernardi Abbatis.
!Ex sermone de 12 stellis.
Martyrium Virginis tam in Simeonis prophetia, quam in ipsa Dominicae passionis historia commendatur. Positus est hic (ait sanctus senex de puero Jesu) in signum cui contradicetur; et tuam ipsius animam (ad Mariam autem dicebat) pertransibit gladius. Vere tuam, o beata Mater, animam pertransivit. Alioquin non nisi eam pertransiens, carnem Filii tui penetraret. Et quidem posteaquam emisit spiritum tuus ille Jesus, ipsius plane non attigit animam crudelis lancea, quae ipsius aperuit latus, sed tuam utique animam pertransivit. Ipsius nimirum anima jam ibi non erat, sed tua plane inde nequibat avelli.

[Responsory4]
R. Tenebrae factae sunt, dum crucifixissent Jesum Judaei, et circa horam nonam exclamavit Jesus voce magna: Deus meus, ut quid dereliquisti me?
* Et inclinato capite emisit spiritum.
V. Quis tibi nunc sensus, dum cernis talia, Virgo?
R. Et inclinato capite emisit spiritum.

[Lectio5]
Tuam ergo pertransivit animam vis doloris, ut plusquam Martyrem non immerito praedicemus, in qua nimirum corporeae sensum passionis excesserit compassionis affectus. An non tibi plusquam gladius fuit sermo ille, revera pertransiens animam, et pertingens usque ad divisionem animae et spiritus: Mulier, ecce filius tuus? O commutationem! Joannes tibi pro Jesu traditur, servus pro Domino, discipulus pro Magistro, filius Zebedaei pro Filio Dei, homo purus pro Deo vero. Quomodo non tuam affectuosissimam animam pertransiret haec auditio, quando et nostra, licet saxea, licet ferrea pectora, sola recordatio scindit?

[Responsory5]
R. Passio Domini,
* Ipsam ejus Matrem, carnali orbitate graviter percussam, vehementissime contristavit.
V. Ferrum lanceae militaris, latus quidem Salvatoris, animam vero transivit Virginis Matris.
R. Ipsam ejus Matrem, carnali orbitate graviter percussam, vehementissime contristavit.

[Lectio6]
Non miremini, fratres, quod Maria Martyr in anima fuisse dicatur. Miretur qui non meminerit se audivisse Paulum inter maxima Gentium crimina memorantem, quod sine affectione fuissent Longe id fuit a Mariae visceribus, longe sit a servulis ejus. Sed forte quis dicat: Numquid non eum praescierat moriturum? Et indubitanter. Numquid non sperabat continuo resurrecturum? Et fideliter. Super haec doluit crucifixum? Et vehementer. Alioquin quisnam tu frater, aut unde tibi haec sapientia, ut mireris plus Mariam compatientem, quam Mariae filium patientem? Ille etiam mori corpore potuit; ista commori corde non potuit? Fecit illud caritas, qua majorem nemo habuit: fecit et hoc caritas, cui post illam similis altera non fuit.

[Responsory6]
R. Quis mihi det te fratrem meum sugentem ubera matris meae, et inhaerendo lateri tuo, ut sanguis tuus sanguinem meum tangat, et tergat
* Ut fons aquae tuae de scaturigine recti cordis, per venas boni operis, in finem aeternae felicitatis exsiliat?
V. Filii tui de longe venient, et filiae tuae de latere surgent.
R. Ut fons aquae tuae de scaturigine recti cordis, per venas boni operis, in finem aeternae felicitatis exsiliat?
&Gloria
R. Ut fons aquae tuae de scaturigine recti cordis, per venas boni operis, in finem aeternae felicitatis exsiliat?

[Lectio7]
Lectio sancti Evangelii secundum Joannem.
!John 19:25-27.
In illo tempore: Stabant juxta crucem Jesu Mater ejus, et soror Matris ejus Maria Cleophae, et Maria Magdalene. Et reliqua.
_
Homilia sancti Augustini Episcopi.
!Tract. 119 in Joannem.
Haec nimirum est illa hora, de qua Jesus, aquam conversurus in vinum, dixerat Matri: Quid mihi et tibi est mulier? nondum venit hora mea. Hanc itaque horam praedixerat, quae tunc nondum venerat, in qua deberet agnoscere moriturus, de qua fuerat mortaliter natus. Tunc ergo divina facturus, non divinitatis, sed infirmitatis matrem velut incognitam repellebat. nunc autem humana jam patiens, ex qua fuerat factus homo, affectu commendabat humano. Moralis igitur insinuatur locus. Facit quod faciendum admonet, et exemplo suo suos ministros instruxit praeceptor bonus, ut a filiis piis impendatur cura parentibus: tamquam lignum illud, ubi fixa erant membra morientis, etiam cathedra fuerit magistri docentis.

[Responsory7]
R. Doleo super te fili mi Jesu, decorus nimis, et amabilis super amorem mulierum!
* Sicut enim mater unicum diligit filium, ita ego te diligebam.
V. Defecit in dolore vita mea, et anni mei in gemitibus.
R. Sicut enim mater unicum diligit filium, ita ego te diligebam.

[Lectio8]
Ex hac sana doctrina didicerat Paulus Apostolus quod docebat quando dicebat: Si quis autem suis, et maxime domesticis non providet, fidem negavit, et est infideli deterior, Quid autem tam cuique domesticum, quam parentes filiis, aut parentibus filii? Hujus itaque saluberrimi praecepti ipse Magister Sanctorum de seipso constituebat exemplum: quando non ut famulae Deus, quam creaverat, et regebat; sed ut matri homo, de qua creatus fuerat, et quam relinquebat, alterum pro se quodammodo filium providebat.

[Responsory8]
R. Eia, Mater fons amoris, fac nos sentire vim doloris, ut tecum lugeamus:
* Et Dominicae passionis fructum sentiamus.
V. Ut sicut Filius tuus Jesus pro nobis mortuus est, et resurrexit; ita et nos commortui cum eodem resurgamus.
R. Et Dominicae passionis fructum sentiamus.
&Gloria
R. Et Dominicae passionis fructum sentiamus.

[Lectio9]
!de Homilia Feriae.
Lectio sancti Evangelii secundum Joannem
!John 11:47-54
In illo tempore: Collegerunt pontifices et pharisaei concilium adversus Jesum, et dicebant: Quid facimus, quia hic homo multa signa facit? Et reliqua.
_
Homilia sancti Augustini Episcopi.
!Tract. 49. in Joannem, sub finem.
Pontifices et pharisaei sibi consulebant: nec tamen dicebant, Credamus. Plus enim perditi homines cogitabant quomodo nocerent, ut perderent quam quomodo sibi consulerent ne perirent: et tamen timebant, et quasi consulebant. Dicebant enim: Quid facimus, quia hic homo multa signa facit? Si dimittimus eum sic, omnes credent in eum: et venient Romani et tollent nostrum locum et gentem. Temporalia perdere timuerunt, et vitam aeternam non cogitaverunt, ac sic utrumque amiserunt.
&teDeum

[Ant Laudes]
Vadam ad montem * myrrhae et ad collem thuris;;
Dilectus meus * candidus et rubicundus: comae capitis eius sicut purpura regis vincta canalibus;;
Quo abiit * dilectus tuus, o pulcherrima mulierum? quo dilectus tuus declinavit;;
Fasciculus myrrhae * dilectus meus mihi inter ubera mea commorabitur;;
Fulcite me floribus * stipate me malis, quia amore langueo;;

[Capitulum Laudes]
!Isa 53:1-2
v. Quis credidit auditui nostro? et brachium Domini cui revelatum est? Et ascendet sicut virgultum coram eo, et sicut radix de terra sitienti
$Deo gratias

[Hymnus Laudes]
{:H-Stabatmater:}v. Virgo virginum praeclara,
Mihi jam non sis amara,
Fac me tecum plangere.
_
Fac ut portem Christi mortem,
Passionis fac consortem,
Et plagas recolere.
_
Fac me plagis vulnerari,
Fac me cruce inebriari,
Et cruore Filii.
_
Flammis ne urar succensus,
Per te Virgo sim defensus
In die judicii.
_
Christe, cum sit hinc exire,
Da per Matrem me venire
Ad palmam victoriae.
_
Quando corpus morietur,
Fac ut animae donetur
Paradisi gloria.
Amen.

[Versum 2]
V. Ora pro nobis Virgo dolorosissima.
R. Ut digni efficiamur promissionibus Christi.

[Ant 2]
Cum vidisset Jesus * Matrem stantem juxta crucem, et discipulum quem diligebat, dicit Matri suae: Mulier, ecce filius tuus. Deinde dicit discipulo: Ecce mater tua.

[Commemoratio 2]
!Commemoratio Feria Sexta
Ant. Appropinquabat autem * dies festus Judaeorum: et quaerebant principes sacerdotum quomodo Jesum interficerent, sed timebant plebem.
_
V. Eripe me de inimicis meis Deus meus.
R. Et ab insurgentibus in me libera me.
_
$Oremus
Cordibus nostris, quaesumus, Domine, gratiam tuam benignus infunde: ut peccata nostra castigatione voluntaria cohibentes, temporaliter potius maceremur, quam suppliciis deputemur aeternis.
$Per Dominum

[Lectio Prima]
!Isa 53:8
Generationem ejus quis enarrabit, quia abscissus est de terra viventium; propter scelus populi mei percussi eum.

[Capitulum Tertia]
!Isa 53:1-2
v. Quis credidit auditui nostro? et brachium Domini cui revelatum est? Et ascendet sicut virgultum coram eo, et sicut radix de terra sitienti
$Deo gratias

[Responsory Tertia]
R.br. Posuit me * Desolatam.
R. Posuit me * Desolatam.
V. Tota die maerore confectam.
R. Desolatam.
&Gloria
R. Posuit me * Desolatam.
_
V. Facies mea intumuit a fletu.
R. Et palpebrae meae caligaverunt.

[Capitulum Sexta]
!Isa 53:5
v. Ipse vulneratus est propter iniquitates nostras, attritus est propter scelera nostra: disciplina pacis nostrae super eum, et livore ejus sanati sumus.
$Deo gratias

[Responsory Sexta]
R.br. Facies mea * Intumuit a fletu.
R. Facies mea * Intumuit a fletu.
V. Et palpebrae meae caligaverunt.
R. Intumuit a fletu
&Gloria
R. Facies mea * Intumuit a fletu.
_
V. Deus vitam meam annuntiavi tibi.
R. Posuisti lacrimas meas in conspectu tuo.

[Capitulum Nona]
!Isa 53:8
v. Generationem ejus quis enarrabit, quia abscissus est de terra viventium; propter scelus populi mei percussi eum.
$Deo gratias

[Responsory Nona]
R.br. Deus vitam meam * Annuntiavi tibi.
R. Deus vitam meam * Annuntiavi tibi.
V. Posuisti lacrimas meas in conspectu tuo.
R. Annuntiavi tibi
&Gloria
R. Deus vitam meam * Annuntiavi tibi.
_
V. Ora pro nobis Virgo dolorosissima.
R. Ut digni efficiamur promissionibus Christi.

[Versum 3]
V. Ora pro nobis Virgo dolorosissima.
R. Ut digni efficiamur promissionibus Christi.

[Ant 3]
Cum vidisset Jesus * Matrem stantem juxta crucem, et discipulum quem diligebat, dicit Matri suae: Mulier, ecce filius tuus. Deinde dicit discipulo: Ecce mater tua.

[Commemoratio 3]
!Commemoratio Feriae Sextae
Ant. Principes sacerdotum * consilium fecerunt ut Jesum occiderent: dicebant autem: Non in die festo, ne forte tumultus fieret in populo.
_
V. Eripe me de inimicis meis Deus meus.
R. Et ab insurgentibus in me libera me.
_
$Oremus
Concede, quaesumus, omnipotens Deus: ut qui protectionis tuae gratiam quaerimus, liberati a malis omnibus, secura tibi mente serviamus.
$Per Dominum
