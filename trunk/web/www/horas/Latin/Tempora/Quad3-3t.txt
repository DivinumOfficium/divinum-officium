[Rank]
Feria Quarta infra Hebdomadam III in Quadragesima;;Feria major;;2

[Rule]

[Lectio1]
Lectio Sancti Evangelii secundum Matthaeum
!Matt 15:1-20
In illo tempore: Accesserunt ad Jesum ab Hierosolymis scribae et pharisaei, dicentes: Quare discipuli tui transgrediuntur traditionem seniorum? Et reliqua.
_
Homilia sancti Hieronomi Presbyteri
!Lib. 2. Comment. in cap. 15. Matthaei
Mira pharisaeorum scribarumque stultitia. Dei Filium arguunt, quare hominum traditiones et pracepta non servet: Non enim lavant manus suas, cum panem manducant. Manus, id est opera, non corporis utique, sed anima; lavandae sunt, ut fiat in illis verbum Dei. Ipse autem respondens ait illis: Quare et vos transgredimini mandatum Dei propter traditionem vestram? Falsam calumniam vera responsione confutat. Cum, inquit, vos propter traditionem hominum praecepta Domini negligatis; quare discipulos meos arguendos putatis, quod seniorum jussa parvipendant, ut Dei scita custodiant? Nam Deus dixit: Honora patrem et matrem: et, Qui maledixerit patri, vel matri, morte moriatur. Vos autem dicitis: Quicumque dixerit patri, vel matri: Munus quodcumque est ex me, tibi proderit: et non honorificabit patrem suum, aut matrem.

[Responsory1]
@Tempora/Quad3-0:Responsory7

[Lectio2]
Honor in Scripturis non tantum in salutationibus et officiis deferendis, quantum in eleemosynis, ac munerum oblatione sentitur. Honora, inquit Apostolus, viduas, quae vere viduae sunt. Hic honor donum intelligitur. Et in alio loco: Presbyteri duplici honore honorandi sunt, maxime qui laborant in verbo et doctrina Dei. Et per hoc mandatum jubemur bovi trituranti os non claudere: et dignus sit operarius mercede sua. Praeceperat Dominus, vel imbecillitates, vel aetates, vel penurias parentum considerans, ut filii honorarent, etiam in vitae necessariis ministrandis, parentes suos. Hanc providentissimam Dei legem volentes scribae et pharisaei subvertere, ut impietatem sub nomine pietatis inducerent, docuerunt possimos filios, ut si quis ea, quae parentibus offerenda sunt, Deo vovere voluerit, qui verus est pater, oblatio Domini praeponatur parentum muneribus: vel certe ipsi parentes, quae Deo consecrata cernebant, ne sacrilegii crimen incurrerent, declinantes, egestate conficiebantur. Atque ita fiebat, ut oblatio liberorum sub occasione templi et Dei, in sacerdotum lucra cederet.

[Responsory2]
@Tempora/Quad3-0:Responsory8

[Lectio3]
Hæc pessima Pharisæorum traditio, de alia occasione ueniebat. Multos habentes obligatos ære alieno, et nolentes sibi creditum reddere, delegabant sacerdotibus ministeriis templi. et eorum vsibus deseruiret. Potest autem et hunc breuiter habere sensum. Munus quod ex me est, tibi proderit. Compellitis, inquit, filios, ut dicant parentibus suis: quodcumque donum oblaturus eram deo, in tuos consumo cibos, tibique prodest, o pater et mater. Vt illi timentes accipere quod deo mancipatum uideant, inopem magis uelint uitam ducere, quam comedere de consecratis. Non quod intrat in os, hoc coinquinat hominem. Verbum, communicat, propriæ scripturarum est, et publico sermone non teritur. Populis Iudæorum partem dei se esse jactitans, communes cibos uocat, quibus omnes utuntur homines.

[Responsory3]
@Tempora/Quad3-0:Responsory9

[Ant 2]
Audite et intelligite * traditiones quas Dominus dedit nobis

[Oratio 2]
Praesta nobis quaesumus Domine, ut salutaribus jejuniis eruditi a noxiis quoque vitiis abstinentes, propitiationem tuam facilius impertemus
$Per Dominum

[Ant 3]
Non lotis manibus * manducare non coinquinat hominem

[Oratio 3]
Concede quaesumus omnipotens Deus, ut qui protectionis tuae gratiam quaerimus liberati a malis omnibus, secura tibi mente serviamus
$Per Dominum
