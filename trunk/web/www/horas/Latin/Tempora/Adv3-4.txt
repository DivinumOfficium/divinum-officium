[Rank]
Feria V infra Hebdomadam III Adventus;;Feria major;;2

[Rule]
Oratio Dominica

[Lectio1]
De Isaia Propheta
!Isa 33:1-2
1 Vae qui praedaris! nonne et ipse praedaberis? et qui spernis, nonne et ipse sperneris? Cum consummaveris depraedationem, depraedaberis; cum fatigatus desieris contemnere, contemneris.
2 Domine, miserere nostri, te enim exspectavimus; esto brachium nostrum in mane, et salus nostra in tempore tribulationis.

[Responsory1]
R. Egredietur Dominus et praeliabitur contra Gentes:
* Et stabunt pedes ejus supra montes olivarum ad Orientem.
V. Et elevabitur supra omnes colles, et fluent ad eum omnes Gentes.
R. Et stabunt pedes ejus supra montes olivarum ad Orientem.

[Lectio2]
!Isa 33:3-6
3 A voce angeli fugerunt populi, et ab exaltatione tua dispersae sunt gentes.
4 Et congregabuntur spolia vestra sicut colligitur bruchus, velut cum fossae plenae fuerint de eo.
5 Magnificatus est Dominus, quoniam habitavit in excelso; implevit Sion judicio et justitia.
6 Et erit fides in temporibus tuis: divitiae salutis sapientia et scientia; timor Domini ipse est thesaurus ejus.

[Responsory2]
R. Praecursor pro nobis ingreditur Agnus sine macula,
* Secundum ordinem Melchisedech Pontifex factus in aeternum, et in saeculum saeculi.
V. Ipse est rex justitiae cujus generatio non habet finem.
R. Secundum ordinem Melchisedech Pontifex factus in aeternum, et in saeculum saeculi.

[Lectio3]
!Isa 33:14-17
14 Conterriti sunt in Sion peccatores; possedit tremor hypocritas. Quis poterit habitare de vobis cum igne devorante? quis habitabit ex vobis cum ardoribus sempiternis?
15 Qui ambulat in justitiis et loquitur veritatem, qui projicit avaritiam ex calumnia, et excutit manus suas ab omni munere, qui obturat aures suas ne audiat sanguinem, et claudit oculos suos ne videat malum.
16 Iste in excelsis habitabit; munimenta saxorum sublimitas ejus: panis ei datus est, aquae ejus fideles sunt.
17 Regem in decore suo videbunt oculi ejus, cernent terram de longe.

[Responsory3]
R. Videbunt Gentes justum tuum, et cuncti reges inclytum tuum:
* Et vocabitur tibi nomen novum, quod os Domini nominavit.
V. Et eris corona gloriae in manu Domini, et diadema regni in manu Dei tui.
R. Et vocabitur tibi nomen novum, quod os Domini nominavit.
&Gloria
R. Et vocabitur tibi nomen novum, quod os Domini nominavit.

[Ant 2]
Vigilate * animo, in proximo est Dominus Deus noster.

[Ant 3]
Laetamini* cum Jerusalem, et exsultate in ea omnes qui diligitis eam, in aeternum.
