[Rank]
Festum Sanctissimi Corporis Christi cum Octava privilegiate II ordinis;;Duplex I classis;;7

[Rank1960]
Festum Sanctissimi Corporis Christi;;Duplex I classis;;7

[Rule]
9 lectiones
Psalmi Dominica
Antiphonas horas
Doxology=Corp
No Commemoratio

[Ant Vespera]
Sacerdos in aeternum * Christus Dominus secundum ordinem Melchisedech panem et vinum obtulit;;109
Miserator Dominus * escam dedit timentibus se in memoriam suorum mirabilium;;110
Calicem salutaris * accipiam, et sacrificabo hostiam laudis;;115
Sicut novellae olivarum, * Ecclesiae filii sint in circuitu mensae Domini;;127
Qui pacem * ponit fines Ecclesiae, frumenti adipe satiat nos Dominus;;147

[Capitulum Vespera]
!1 Cor 11:23-24
v. Fratres: Ego enim accepi a Domino quod et tradidi vobis, quoniam Dominus Jesus, in qua nocte tradebatur, accepit panem, et gratias agens fregit, et dixit: Accipite, et manducate: hoc est corpus meum, quod pro vobis tradetur: hoc facite in meam commemorationem.
$Deo gratias

[Hymnus Vespera]
{:H-Pangualingua:}v. Pange lingua gloriosi
Corporis mysterium,
Sanguinisque pretiosi,
Quem in mundi pretium
Fructus ventris generosi
Rex effudit Gentium.
_
Nobis datus, nobis natus
Ex intacta Virgine,
Et in mundo conversatus,
Sparso verbi semine,
Sui moras incolatus
Miro clausit ordine.
_
In supremae nocte coenae,
Recumbens cum fratribus
Observata lege plene
Cibis in legalibus,
Cibum turbae duodenae
Se dat suis manibus.
_
Verbum caro, panem verum
Verbo carnem efficit:
Fitque sanguis Christi merum,
Et si sensus deficit,
Ad firmandum cor sincerum
Sola fides sufficit.
_
Tantum ergo Sacramentum
Veneremur cernui:
Et antiquum documentum
Novo cedat ritui:
Praestet fides supplementum
Sensuum defectui.
_
Genitori, Genitoque
Laus et jubilatio,
Salus, honor, virtus quoque
Sit et benedictio:
Procedenti ab utroque
Compar sit laudatio.
Amen.

[Versum 1]
V. Panem de caelo praestitisti eis, alleluia.
R. Omne delectamentum in se habentem, alleluia.

[Ant 1]
O quam suavis est * Domine spiritus tuus, qui ut dulcedinem tuam in filios demonstrares, pane suavissimo de caelo praestito, esurientes reples bonis, fastidiosos divites dimittens inanes.

[Oratio]
Deus, qui nobis sub Sacramento mirabili passionis tuae memoriam reliquisti: tribue, quaesumus, ita nos corporis et sanguinis tui sacra mysteria venerari; ut redemptionis tuae fructum in nobis jugiter sentiamus:
$Qui vivis

[Invit]
Christum Regem adoremus dominantem Gentibus: * Qui se manducantibus dat spiritus pinguedinem.

[Hymnus Matutinum]
{:H-Sacrissolemnis:}v. Sacris solemniis juncta sint gaudia,
Et ex praecordiis sonent praeconia;
Recedant vetera nova sint omnia,
Corda, voces, et opera.
_
Noctis recolitur coena novissima,
Qua Christus creditur agnum et azyma
Dedisse fratribus, juxta legitima
Priscis indulta patribus.
_
Post agnum typicum, expletis epulis,
Corpus Dominicum datum discipulis,
Sic totum omnibus, quod totum singulis,
Ejus fatemur manibus.
_
Dedit fragilibus corporis ferculum,
Dedit et tristibus sanguinis poculum,
Dicens: Accipite quod trado vasculum,
Omnes ex eo bibite.
_
Sic sacrificium istud instituit,
Cujus officium committi voluit
Solis presbyteris, quibus sic congruit,
Ut sumant, et dent ceteris.
_
Panis angelicus fit panis hominum:
Dat panis caelicus figuris terminum:
O res mirabilis, manducat Dominum
Pauper, servus, et humilis.
_
Te trina Deitas unaque poscimus,
Sic nos tu visita, sicut te colimus:
Per tuas semitas duc nos quo tendimus,
Ad lucem, quam inhabitas.
Amen.

[Ant Matutinum]
Fructum salutiferum * gustandum dedit Dominus mortis suae tempore;;1
A fructu frumenti * et vini multiplicati fideles in pace Christi requiescunt;;4
Communione calicis, * quo Deus ipse sumitur, non vitulorum sanguine, congregavit nos Dominus;;15
V. Panem caeli dedit eis, alleluia.
R. Panem Angelorum manducavit homo, alleluia.
Memor sit Dominus * sacrificii nostri, et holocaustum nostrum pingue fiat;;19
Paratur * nobis mensa Domini adversus omnes qui tribulant nos;;22
In voce exsultationis * resonent epulantes in mensa Domini;;41
V. Cibavit illos ex adipe frumenti, alleluia.
R. Et de petra, melle saturavit eos, alleluia.
Introibo * ad altare Dei: sumam Christum, qui renovat juventutem meam;;42
Cibavit nos Dominus * ex adipe frumenti: et de petra, melle saturavit nos;;80
Ex altari tuo * Domine, Christum sumimus: in quem cor et caro nostra exsultant;;83
V. Educas panem de terra, alleluia.
R. Et vinum laetificet cor hominis, alleluia.

[Lectio1]
De Epistola prima beati Pauli Apostoli ad Corinthios.
!1 Cor 11:20-22
20 Convenientibus vobis in unum, jam non est Dominicam cœnam manducare.
21 Unusquisque enim suam cœnam praesumit ad manducandum, Et alius quidem esurit, alius autem ebrius est.
22 Numquid domos non habetis ad manducandum, et bibendum? aut Ecclesiam Dei contemnitis, et confunditis eos qui non habent? Quid dicam vobis? Laudo vos? In hoc non laudo.

[Responsory1]
R. Immolabit haedum multitudo filiorum Israël ad vesperam Paschae:
* Et edent carnes, et azymos panes.
V. Pascha nostrum immolatus est Christus: itaque epulemur in azymis sinceritatis et veritatis.
R. Et edent carnes, et azymos panes.

[Lectio2]
!1 Cor 11:23-26
23 Ego enim accepi a Domino quod et tradidi vobis, quoniam Dominus Jesus in qua nocte tradebatur, accepit panem,
24 et gratias agens fregit, et dixit: Accipite, et manducate: hoc est corpus meum, quod pro vobis tradetur: hoc facite in meam commemorationem.
25 Similiter et calicem, postquam cœnavit, dicens: Hic calix novum testamentum est in meo sanguine: hoc facite quotiescumque bibetis, in meam commemorationem.
26 Quotiescumque enim manducabitis panem hunc, et calicem bibetis, mortem Domini annuntiabitis donec veniat.

[Responsory2]
R. Comedetis carnes, et saturabimini panibus:
* Iste est panis, quem dedit vobis Dominus ad vescendum.
V. Non Moyses dedit vobis panem de caelo, sed Pater meus dat vobis panem de caelo verum.
R. Iste est panis, quem dedit vobis Dominus ad vescendum.

[Lectio3]
!1 Cor 11:27-32
27 Itaque quicumque manducaverit panem hunc, vel biberit calicem Domini indigne, reus erit corporis et sanguinis Domini.
28 Probet autem seipsum homo: et sic de pane illo edat, et de calice bibat.
29 Qui enim manducat et bibit indigne, judicium sibi manducat et bibit, non dijudicans corpus Domini.
30 Ideo inter vos multi infirmi et imbecilles, et dormiunt multi.
31 Quod si nosmetipsos dijudicaremus, non utique judicaremur.
32 Dum judicamur autem, a Domino corripimur, ut non cum hoc mundo damnemur.

[Responsory3]
R. Respexit Elias ad caput suum subcinericium panem: qui surgens comedit et bibit:
* Et ambulavit in fortitudine cibi illius usque ad montem Dei.
V. Si quis manducaverit ex hoc pane, vivet in aeternum.
R. Et ambulavit in fortitudine cibi illius usque ad montem Dei.
&Gloria
R. Et ambulavit in fortitudine cibi illius usque ad montem Dei.

[Lectio4]
Sermo sancti Thomae Aquinatis.
!Lectio iv. In Opusculo 57.
Immensa divinae largitatis beneficia, exhibita populo christiano, inaestimabilem ei conferunt dignitatem. Neque enim est, aut fuit aliquando tam grandis natio, quae habeat deos appropinquantes sibi, sicut adest nobis Deus noster. Unigenitus siquidem Dei Filius, suae divinitatis volens nos esse participes, naturam nostram assumpsit, ut homines deos faceret factus homo. Et hoc insuper, quod de nostro assumpsit, totum nobis contulit ad salutem. Corpus namque suum pro nostra reconciliatione in ara crucis hostiam obtulit Deo Patri: sanguinem suum fudit in pretium simul et lavacrum: ut redempti a miserabili servitute, a peccatis omnibus mundaremur. Ut autem tanti beneficii jugis in nobis maneret memoria, corpus suum in cibum, et sanguinem suum in potum, sub specie panis et vini sumendum fidelibus dereliquit.

[Responsory4]
R. Coenantibus illis accepit Jesus panem, et benedixit, ac fregit, deditque discipulis suis, et ait:
* Accipite, et comedite: hoc est corpus meum.
V. Dixerunt viri tabernaculi mei: Quis det de carnibus ejus, ut saturemur?
R. Accipite, et comedite: hoc est corpus meum.

[Lectio5]
O pretiosum et admirandum convivium, salutiferum, et omni suavitate repletum! Quid enim hoc convivio pretiosius esse potest? in quo non carnes vitulorum et hircorum, ut olim in lege, sed nobis Christus sumendus proponitur verus Deus. Quid hoc Sacramento mirabilius? In ipso namque panis et vinum in Christi corpus et sanguinem substantialiter convertuntur: ideoque Christus Deus, et homo perfectus sub modici panis et vini specie continetur. Manducatur itaque a fidelibus, sed minime laceratur: quinimmo diviso Sacramento, sub qualibet divisionis particula integer perseverat. Accidentia autem sine subjecto in eodem subsistunt, ut fides locum habeat, dum visibile invisibiliter sumitur aliena specie occultatum: et sensus a deceptione reddantur immunes, qui de accidentibus judicant sibi notis.

[Responsory5]
R. Accepit Jesus calicem, postquam coenavit, dicens: Hic calix novum testamentum est in meo sanguine:
* Hoc facite in meam commemorationem.
V. Memoria memor ero, et tabescet in me anima mea.
R. Hoc facite in meam commemorationem.

[Lectio6]
Nullum etiam sacramentum est isto salubrius, quo purgantur peccata, virtutes augentur, et mens omnium spiritualium charismatum abundantia impinguatur. Offertur in Ecclesia pro vivis et mortuis: ut omnibus prosit, quod est pro salute omnium institutum. Suavitatem denique hujus Sacramenti nullus exprimere sufficit, per quod spiritualis dulcedo in suo fonte gustatur: et recolitur memoria illius, quam in sua passione Christus monstravit, excellentissimae caritatis. Unde ut arctius hujus caritatis immensitas fidelium cordibus infigeretur, in ultima coena, quando Pascha cum discipulis celebrato, transiturus erat de hoc mundo ad Patrem, hoc Sacramentum instituit, tamquam passionis suae memoriale perenne, figurarum veterum impletivum, miraculorum ab ipso factorum maximum: et de sua contristatis absentia solatium singulare reliquit.

[Responsory6]
R. Ego sum panis vitae: patres vestri manducaverunt manna in deserto, et mortui sunt:
* Hic est panis de caelo descendens, ut si quis ex ipso manducet, non moriatur.
V. Ego sum panis vivus, qui de caelo descendi: si quis manducaverit ex hoc pane, vivet in aeternum.
R. Hic est panis de caelo descendens, ut si quis ex ipso manducet, non moriatur.
&Gloria
R. Hic est panis de caelo descendens, ut si quis ex ipso manducet, non moriatur.

[Lectio7]
Lectio sancti Evangelii secundum Joannem.
!John 6:56-59
In illo tempore: Dixit Jesus turbis Judaeorum: Caro mea, vere est cibus: et sanguis meus, vere est potus. Et reliqua.
_
Homilia sancti Augustini Episcopi.
!Tractatus 26. in Joannii., sub finem.
Cum cibo et potu id appetant homines, ut neque esuriant, neque sitiant: hoc veraciter non praestat, nisi iste cibus et potus, qui eos, a quibus sumitur, immortales et incorruptibiles facit; id est, societas ipsa Sanctorum: ubi pax erit, et unitas plena atque perfecta. Propterea quippe, sicut etiam ante nos hoc intellexerunt homines Dei, Dominus noster Jesus Christus corpus et sanguinem suum in eis rebus commendavit, quae ad unum aliquid rediguntur ex multis. Namque aliud in unum ex multis granis conficitur: aliud in unum ex multis acinis confluit.* Denique jam exponit quomodo id fiat, quod loquitur: et quid sit manducare corpus ejus, et sanguinem bibere.

[Responsory7]
R. Qui manducat meam carnem, et bibit meum sanguinem,
* In me manet, et ego in eo.
V. Non est alia natio tam grandis, quae habeat deos appropinquantes sibi, sicut Deus noster adest nobis.
R. In me manet, et ego in eo.

[Lectio8]
Qui manducat carnem meam, et bibit meum sanguinem, in me manet, et ego in illo. Hoc est ergo manducare illam escam, et illum bibere potum, in Christo manere, et illum manentem in se habere. Ac per hoc, qui non manet in Christo, et in quo non manet Christus, procul dubio nec manducat spiritaliter carnem ejus, nec bibit ejus sanguinem, licet carnaliter et visibiliter premat dentibus Sacramentum corporis et sanguinis Christi: sed magis tantae rei sacramentum ad judicium sibi manducat et bibit, quia immundus praesumpsit ad Christi accedere Sacramenta, quae aliquis non digne sumit, nisi qui mundus est; de quibus dicitur: Beati mundo corde quoniam ipsi Deum videbunt.

[Responsory8]
R. Misit me vivens Pater, et ego vivo propter Patrem:
* Et qui manducat me, vivet propter me.
V. Cibavit illum Dominus pane vitae et intellectus.
R. Et qui manducat me, vivet propter me.
&Gloria
R. Et qui manducat me, vivet propter me.

[Lectio9]
Sicut, inquit, misit me vivens Pater, et ego vivo propter Patrem: et qui manducat me, et ipse vivet propter me. Ac si diceret: Ut ego vivam propter Patrem, id est, ad illum tamquam ad majorem referam vitam meam, exinanitio mea fecit, in qua me misit. Ut autem quisquam vivat propter me, participatio facit, qua manducat me. Ego itaque humiliatus vivo propter Patrem: ille erectus vivit propter me. Si autem ita dictum est, Vivo propter Patrem, quia ipse de illo, non ille de ipso est: sine detrimento aequalitatis dictum est. Nec tamen dicendo, Et qui manducat me, et ipse vivet propter me: eamdem suam et nostram aequalitatem significavit, sed gratiam mediatoris ostendit.
&teDeum

[Ant Laudes]
Sapientia * aedificavit sibi domum, miscuit vinum, et posuit mensam, alleluia.
Angelorum esca * nutrivisti populum tuum, et panem de caelo praestitisti eis, alleluia.
Pinguis est panis * Christi, et praebebit delicias regibus, alleluia.
Sacerdotes sancti * incensum et panes offerunt Deo alleluia.
Vincenti dabo * manna absconditum, et nomen novum, alleluia.

[Capitulum Laudes]
!1 Cor 11:23-24
v. Fratres: Ego enim accepi a Domino, quod et tradidi vobis, quoniam Dominus Jesus in qua nocte tradebatur, accepit panem, et gratias agens fregit, et dixit: Accipite, et manducate: hoc est corpus meum, quod pro vobis tradetur: hoc facite in meam commemorationem.
$Deo gratias

[Hymnus Laudes]
{:H-Verbumsupernum:}v. Verbum supernum prodiens,
Nec Patris linquens dexteram,
Ad opus suum exiens,
Venit ad vitae vesperam.
_
In mortem a discipulo
Suis tradendus aemulis,
Prius in vitae ferculo
Se tradidit discipulis.
_
Quibus sub bina specie
Carnem dedit et sanguinem;
Ut duplicis substantiae
Totum cibaret hominem.
_
Se nascens dedit socium,
Convescens in edulium,
Se moriens in pretium,
Se regnans dat in praemium.
_
O salutaris hostia,
Quae caeli pandis ostium,
Bella premunt hostilia,
Da robur, fer auxilium.
_
Uni trinoque Domino,
Sit sempiterna gloria:
Qui vitam sine termino
Nobis donet in patria.
Amen.

[Versum 2]
V. Posuit fines tuos pacem, alleluia.
R. Et adipe frumenti satiat te, alleluia.

[Ant 2]
Ego sum * panis vivus, qui de caelo descendi: si quis manducaverit ex hoc pane, vivet in aeternum, alleluia.

[Lectio Prima]
!1 Cor 11:27
v. Quicumque manducaverit panem hunc, vel biberit calicem Domini indigne: reus erit corporis et sanguinis Domini.

[Capitulum Tertia]
!1 Cor 11:23-24
v. Fratres: Ego enim accepi a Domino, quod et tradidi vobis, quoniam Dominus Jesus in qua nocte tradebatur, accepit panem, et gratias agens fregit, et dixit: Accipite, et manducate: hoc est corpus meum, quod pro vobis tradetur: hoc facite in meam commemorationem.
$Deo gratias

[Responsory Tertia]
R.br. Panem caeli dedit eis, * Alleluia, alleluia.
R. Panem caeli dedit eis, * Alleluia, alleluia.
V. Panem Angelorum manducavit homo.
R. Alleluia, alleluia.
&Gloria
R. Panem caeli dedit eis, * Alleluia, alleluia.
_
V. Cibavit illos ex adipe frumenti, alleluia.
R. Et de petra, melle saturavit eos, alleluia.

[Capitulum Sexta]
!1 Cor 11:26
v. Quotiescumque enim manducabitis panem hunc, et calicem bibetis: mortem Domini annuntiabitis donec veniat.
$Deo gratias

[Responsory Sexta]
R.br. Cibavit illos ex adipe frumenti, * Alleluia, alleluia.
R. Cibavit illos ex adipe frumenti, * Alleluia, alleluia.
V. Et de petra, melle saturavit eos.
R. Alleluia, alleluia.
&Gloria
R. Cibavit illos ex adipe frumenti, * Alleluia, alleluia.
_
V. Educas panem de terra, alleluia.
R. Et vinum laetificet cor hominis, alleluia.

[Capitulum Nona]
!1 Cor 11:27
v. Quicumque manducaverit panem hunc, vel biberit calicem Domini indigne: reus erit corporis et sanguinis Domini.
$Deo gratias

[Responsory Nona]
R.br. Educas panem de terra, * Alleluia, alleluia.
R. Educas panem de terra, * Alleluia, alleluia.
V. Et vinum laetificet cor hominis.
R. Alleluia, alleluia.
&Gloria
R. Educas panem de terra, * Alleluia, alleluia.
_
V. Posuit fines tuos pacem, alleluia.
R. Et adipe frumenti satiat te, alleluia.

[Versum 3]
V. Panem de caelo praestitisti eis, alleluia.
R. Omne delectamentum in se habentem, alleluia.

[Ant 3]
O sacrum convivium, * in quo Christus sumitur; recolitur memoria passionis ejus: mens impletur gratia: et futurae gloriae nobis pignus datur, alleluia.
