[Rank]
Feria secunda infra Hebdomadam VI post Octavam Pentecostes;;Feria;;1

[Rule]
Oratio Dominica

[Lectio1]
De libro secundo Regum.
!2 Sam 13:22-25
22 Porro non est locutus Absalom ad Amnon nec malum nec bonum: oderat enim Absalom Amnon, eo quod violasset Thamar sororem suam.
23 Factum est autem post tempus biennii ut tonderentur oves Absalom in Baalhasor, quae est juxta Ephraim: et vocavit Absalom omnes filios regis,
24 venitque ad regem, et ait ad eum: Ecce tondentur oves servi tui: veniat, oro, rex cum servis suis ad servum suum.
25 Dixitque rex ad Absalom: Noli fili mi, noli rogare ut veniamus omnes et gravemus te. Cum autem cogeret eum, et noluisset ire, benedixit ei.

[Responsory1]
R. Recordare, Domine, testamenti tui, et dic Angelo percutienti: Cesset jam manus tua,
* Ut non desoletur terra, et ne perdas omnem animam vivam.
V. Ego sum qui peccavi, ego qui inique egi: isti qui oves sunt, quid fecerunt? Avertatur, obsecro, furor tuus, Domine, a populo tuo.
R. Ut non desoletur terra, et ne perdas omnem animam vivam.

[Lectio2]
!2 Sam 13:26-29
26 Et ait Absalom: Si non vis venire veniat obsecro nobiscum saltem Amnon frater meus. Dixitque ad eum rex: Non est necesse ut vadat tecum
27 Coegit itaque eum Absalom et dimisit cum eo Amnon et universos filios regis. Fecerátque Absalom convívium quasi convívium regis. 
28 Praeceperat autem Absalom pueris suis dicens: Observate cum temulentus fuerit Amnon vino et dixero vobis: Percutite eum et interficite; nolite timere, ego enim sum qui præcipio: roboramini et estite viri fortes. 
29 Fecerunt ergo pueri Absalom adversum Amnon sicut praeceperat eis Absalom.  Surgentesque omnes fílii regis ascenderunt singuli mulas suas et fugerunt.

[Responsory2]
@TemporaM/Pent01-3:Responsory2

[Lectio3]
!2 Sam 13:30-34
30 Cumque adhuc pergerent in itinere, fama pervenit ad David dicens: Percussit Absalom omnes fílios regis, et non remansit ex eis saltem unus.  
31 Surrexit ítaque rex et scidit vestimenta sua et cecidit super terram, et omnes servi illíus, qui assistebant ei, sciderunt vestimenta sua.  
32 Respondens autem Jonadab fílius Sémmaa fratris David dixit: Ne aestimet dominus meus rex quod omnes pueri fílii regis occisi sint; Amnon solus mortuus est, quóniam in ore Absalom erat positus ex die qua oppressit Thamar sororem ejus.  
33 Nunc ergo ne ponat dominus meus rex super cor suum verbum istud dicens: Omnes filii regis occísi sunt, quoniam Amnon solus mortuus est.
34 Fugit autem Absalom.

[Responsory3]
@Tempora/Pent01-3:Responsory3

