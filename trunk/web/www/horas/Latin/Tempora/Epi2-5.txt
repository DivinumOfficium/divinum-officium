[Rank]
Feria VI infra Hebdomadam II post Epiphaniam;;Feria;;1

[Rule]
Oratio Dominica

[Lectio1]
De epistola secunda ad Corinthios
!2 Cor 12:1-4
1 Si gloriari oportet (non expedit quidem), veniam autem ad visiones et revelationes Domini.
2 Scio hominem in Christo ante annos quatuordecim, sive in corpore nescio, sive extra corpus nescio, Deus scit, raptum hujusmodi usque ad tertium caelum.
3 Et scio hujusmodi hominem sive in corpore, sive extra corpus nescio, Deus scit:
4 quoniam raptus est in paradisum: et audivit arcana verba, quae non licet homini loqui.

[Responsory1]
R. Confitebor tibi, Domine Deus, in toto corde meo, et honorificabo nomen tuum in aeternum:
* Quia misericordia tua, Domine, magna est super me.
V. Deus meus es tu, et confitebor tibi: Deus meus es tu, et exaltabo te.
R. Quia misericordia tua, Domine, magna est super me.

[Lectio2]
!2 Cor 12:5-9
5 Pro hujusmodi gloriabor: pro me autem nihil gloriabor nisi in infirmitatibus meis.
6 Nam et si voluero gloriari non ero insipiens: veritatem enim dicam: parco autem, ne quis me existimet supra id quod videt in me, aut aliquid audit ex me.
7 Et ne magnitudo revelationum extollat me, datus est mihi stimulus carnis meae angelus Satanae, qui me colaphizet.
8 Propter quod ter Dominum rogavi ut discederet a me:
9 et dixit mihi: Sufficit tibi gratia mea: nam virtus in infirmitate perficitur.

[Responsory2]
R. Misericordia tua, Domine, magna est super me:
* Et liberasti animam meam ex inferno inferiori.
V. In die tribulationis meae clamavi ad te, quia exaudisti me.
R. Et liberasti animam meam ex inferno inferiori.

[Lectio3]
!2 Cor 12:9-11
9 Libenter igitur gloriabor in infirmitatibus meis, ut inhabitet in me virtus Christi.
10 Propter quod placeo mihi in infirmitatibus meis, in contumeliis, in necessitatibus, in persecutionibus, in angustiis pro Christo: cum enim infirmor, tunc potens sum.
11 Factus sum insipiens, vos me coëgistis. Ego enim a vobis debui commendari: nihil enim minus fui ab iis, qui sunt supra modum Apostoli: tametsi nihil sum:

[Responsory3]
R. Factus est mihi Dominus in refugium:
* Et Deus meus in auxilium spei mei.
V. Eripuit me de inimicis meis fortissimis, et factus est Dominus protector meus.
R. Et Deus meus in auxilium spei mei.
&Gloria
R. Et Deus meus in auxilium spei mei.
