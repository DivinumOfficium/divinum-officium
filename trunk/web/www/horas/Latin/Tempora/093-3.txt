[Rank]
Feria Quarta Quattuor Temporum Septembris;;Feria major;;2

[Rank1960]
Feria Quarta Quattuor Temporum Septembris;;Feria major;;3

[Rule]
Preces Feriales

[Lectio1]
Lectio sancti Evangelii secundum Marcum.
!Mark 9:16-28
In illo tempore: Respondens unus de turba, dixit ad Jesum: Magister attuli filium meum ad te habentem spiritum mutum. Et reliqua.
_
Homilia sancti Bedae Venerabilis Presbyteri.
!Liber 3. cap. 38. in Marcum 9.
Daemoniacum hunc, quem descendens de monte Dominus sanavit, Marcus quidem surdum mutumque, Matthaeus vero lunaticum fuisse commemorat. Significat autem eos, de quibus scriptum est, Stultus ut luna mutatur. Qui numquam in eódem statu permanéntes, nunc ad illa vitia mutati, crescunt atque decrescunt. Qui muti sunt, non confitendo fidem: surdi, nec ipsum aliquatenus veritatis audiendo sermonem. Spumant autem, cum stultitia tabescunt; stultorum namque, et languentium, atque hebetum est, spumas salivarum ex ore dimittere. Strident dentibus, cum iracundiae furore flammescunt: arescunt, cum otio torpente languescunt, et nulla virtutis industria confortati enerviter vivunt.

[Responsory1]
@Tempora/093-0:Responsory7

[Lectio2]
Quod autem ait: Et dixi discipulis tuis ut ejicerent illum, et non potuerunt; latenter Apostolos accusat, cum impossibilitas curandi, interdum non ad imbecillitatem curantium, sed ad eorum qui curandi sunt, fidem referatur, dicente Domino: Fiat tibi secundum fidem tuam. Qui respondens eis, dixit: O generatio incredula, quamdiu apud vos ero? quamdiu vos patiar? Non quod taedio superatus sit, mansuetus ac mitis, qui non aperuit sicut agnus coram tondente os suum, nec in verba furoris erupit: sed quo in similitudinem medici, si aegrotum videat contra sua praecepta se gerere, dicat: Usquequo accedam ad domum tuam? quousque artis meae perdam industriam, me aliud jubente, et te aliud perpetrante?

[Responsory2]
@Tempora/093-0:Responsory2

[Lectio3]
Et dixit illis: Hoc genus in nullo potest exire, nisi in oratione et jejunio. Dum docet Apostolos, quomodo daemon nequissimus debeat expelli, omnes instituit ad vitam: ut scilicet noverimus, gravissima quaeque vel immundorum spirituum, vel hominum tentamenta, jejuniis et orationibus esse superanda: iram quoque Domini, cum in ultionem nostrorum scelerum fuerit accensa, hoc remedio singulari posse placari. Jejunium autem generale est, non solum ab escis, sed et a cunctis illecebris abstinere carnalibus, immo ab omnibus vitiorum continere se passionibus. Sic et oratio generalis non in verbis solum est, quibus divinam clementiam invocamus, verum etiam in omnibus, quae in obsequium nostri Conditoris fidei devotione gerimus.

[Responsory3]
@Tempora/093-0:Responsory3

[Versum 2]
V. Repleti sumus mane misericordia tua
R. Exsultavimus et delectati sumus

[Ant 2]
Hoc genus * daemoniorum in nullo potest exire, nisi in oratione et jejunio.

[Oratio]
Misericordiae tuae remediis, quaesumus Domine, fragilitas nostra subsistat: ut quae sua conditione atteritur, tua clementia reparetur
$Per Dominum

[Ant 3]
Hoc genus * daemoniorum in nullo potest exire, nisi in oratione et jejunio.
