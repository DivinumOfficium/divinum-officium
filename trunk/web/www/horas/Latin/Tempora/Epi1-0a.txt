[Rank]
Dominica infra Octavam Epiphaniae;;Semiduplex;;5;;ex Sancti/01-06

[Rule]
ex Sancti/01-06
9 lectiones
Initia cum responsory

[Capitulum Vespera]
!Rom 12:1
v. Fratres: obsecro vos per misericordiam Dei ut exhibeatis corpora vestra hostiam viventem sanctam Deo placentem rationabile obsequium vestrum
$Deo gratias

[Versum 1]
V. Omnes de Saba venient, alleluia.
R. Aurum et thus deferentes, alleluia.

[Ant 1]
Remansit puer Iesus * in Hierusalem et non cognoverunt parentes eius existimantes autem illum esse in comitatu venerunt iter diei et requirebant eum inter cognatos et notos

[Oratio]
Vota, quaesumus, Dómine, supplicántis pópuli cælésti pietáte proséquere: ut et quæ agénda sunt, vídeant, et ad implénda quæ víderint, convaléscant.
$Per Dominum

[Lectio1]
Incipit Epistola prima beati Pauli Apostoli ad Corinthios
!1 Cor 1:1-3
1 Paulus vocatus Apostolus Jesu Christi per voluntatem Dei, et Sosthenes frater,
2 ecclesiae Dei, quae est Corinthi, sanctificatis in Christo Jesu, vocatis sanctis, cum omnibus qui invocant nomen Domini nostri Jesu Christi, in omni loco ipsorum et nostro.
3 Gratia vobis, et pax a Deo Patre nostro, et Domino Jesu Christo.

[Responsory1]
@Sancti/01-06:Responsory1

[Lectio2]
!1 Cor 1:4-9
4 Gratias ago Deo meo semper pro vobis in gratia Dei, quae data est vobis in Christo Jesu:
5 quod in omnibus divites facti estis in illo, in omni verbo, et in omni scientia.
6 Sicut testimonium Christi confirmatum est in vobis:
7 ita ut nihil vobis desit in ulla gratia, exspectantibus revelationem Domini nostri Jesu Christi,
8 qui et confirmabit vos usque in finem sine crimine, in die adventus Domini nostri Jesu Christi.
9 Fidelis Deus: per quem vocati estis in societatem filii ejus Jesu Christi Domini nostri.

[Responsory2]
@Sancti/01-06:Responsory2

[Lectio3]
!1 Cor 1:10-13
10 Obsecro autem vos fratres per nomen Domini nostri Jesu Christi: ut idipsum dicatis omnes, et non sint in vobis schismata: sitis autem perfecti in eodem sensu, et in eadem sententia.
11 Significatum est enim mihi de vobis fratres mei ab iis, qui sunt Chloës, quia contentiones sunt inter vos.
12 Hoc autem dico, quod unusquisque vestrum dicit: Ego quidem sum Pauli: ego autem Apollo: ego vero Cephae: ego autem Christi.
13 Divisus est Christus? numquid Paulus crucifixus est pro vobis? aut in nomine Pauli baptizati estis?

[Responsory3]
@Sancti/01-06:Responsory3

[Lectio4]
Sermo sancti Leonis Papae.
!Serm. 4. de Epiphania.
Justum et rationabile, dilectissimi, verae pietatis obsequium est, in diebus, qui divinae opera misericordiae protestantur, toto corde gaudere, et honorifice ea, quae ad salutem nostram gesta sunt, celebrare, vocante nos ad hanc devotionem ipsa recurrentium temporum lege, quae nobis post diem, in quo coaeternus Patri Filius Dei natus ex Virgine est, brevi intervallo Epiphaniae intulit festum, ex apparitione Domini consecratum.

[Lectio5]
In quo fidei nostrae magnum praesidium providentia divina constituit: ut, dum solemni veneratione recolitur adorata in exordiis suis Salvatoris infantia, per ipsa originalia documenta probaretur veri hominis in Christo orta natura. Hoc enim est, quod justificat impios: hoc est, quod ex peccatoribus facit sanctos, si in uno eodemque Domino nostro Jesu Christo et vera Deitas, et vera credatur humanitas: Deitas, qua ante omnia saecula in forma Dei aequalis est Patri: humanitas, qua novissimis diebus in forma servi unitus est homini.

[Lectio6]
Ad roborandum ergo hanc fidem, quae contra omnes pronuntiabatur errores, ex magna gestum est divini pietate consilii, ut gens in longinqua Orientalis plagae regione consistens, quae spectandorum siderum arte pollebat, signum nati pueri, qui supra omnem Israël esset regnaturus, acciperet. Nova etenim claritas apud Magos stellae illustrioris apparuit, et intuentium animos ita admiratione sui splendoris implevit, ut nequaquam sibi crederent negligendum, quod tanto nuntiabatur indicio.

[Lectio7]
Lectio sancti Evangelii secundum Lucam.
!Luke 2:42-51
Cum factus esset Jesus annorum duodecim, ascendentibus illis Jerosolymam secundum consuetudinem diei festi, consummatisque diebus, cum redirent, remansit puer Jesus in Jerusalem. Et reliqua.
_
Homilia sancti Ambrosii Episcopi.
!Lib. 2. in cap. 2. Luca;, in fine.
Duodecimo anno, ut legimus, Dominicae sumitur disputationis exordium. Hic enim praedicandas fidei evangelizantium numerus debebatur. Nec otiose immemor suorum secundum carnem parentum, qui secundum carnem litique sapientia Dei implebatur et gratia, post triduum reperitur in templo: ut esset indicio, quia post triduum triumphalis illius passionis, in sede caelesti, et honore divino, fidei nostrae se suscitatus offerret, qui mortuus credebatur.

[Lectio8]
Quid est quod me quaerebatis? Duae sunt in Christo generationes: una est paterna, materna altera. Paterna illa divinior; materna vero, quae in nostrum laborem usumque descendit. Et ideo quae supra naturam, supra aetatem, supra consuetudinem fiunt, non humanis assignanda virtutibus, sed divinis referenda sunt potestatibus. Alibi eum ad ministerium mater impellit, hic mater argiutur, quia adhuc quae humana sunt, exigat. Sed cum hic duodecim describatur annorum, illic discipulos habere dicatur; vides matrem didicisse a filio, ne exigeret a validiore ministerium, quae stupebat in juniore miraculum.

[Lectio9]
Et venit Nazareth, et erat subditus illis. Quid enim magister virtutis, nisi officium pietatis impleret? Et miramur, si Patri defert, qui subditur matri? Non litique infirmitatis, sed pietatis ista subjectio est: attollat licet saevis emissus latebris coluber perfidiae caput, et serpentinis evomat venona pectoribus. Cum dicit se Filius missum, majorem haereticus appellet Patrem, ut imperfectum Filium dicat, qui potest habere majorem: ut alienis auxiliis asserat eum, qui mittitur, indigere. Numquid et humano egebat auxilio, ut materno serviret imperio?
&teDeum

[Capitulum Laudes]
!Rom 12:1
v. Fratres: obsecro vos per misericordiam Dei ut exhibeatis corpora vestra hostiam viventem sanctam Deo placentem rationabile obsequium vestrum
$Deo gratias

[Versum 2]
V. Ponam universos filios tuos doctos a Domino.
R. Et multitudinem pacis filiis tuis.

[Ant 2]
Illumina nos Domine * exemplis familiae tuae, et dirigere pedes nostros in viam pacis.

[Capitulum Tertia]
!Rom 12:1
v. Fratres: obsecro vos per misericordiam Dei ut exhibeatis corpora vestra hostiam viventem sanctam Deo placentem rationabile obsequium vestrum.
$Deo gratias

[Capitulum Sexta]
!Rom 12:3
v. Dico enim per gratiam quae data est mihi omnibus qui sunt inter vos non plus sapere quam oportet sapere sed sapere ad sobrietatem unicuique sicut Deus divisit mensuram fidei.
$Deo gratias

[Capitulum Nona]
!Rom 12:3-4
v. Sicut enim in uno corpore multa membra habemus omnia autem membra non eundem actum habent ita multi unum corpus sumus in Christo singuli autem alter alterius membra.
$Deo gratias

[Versum 3]
V. Ponam universos filios tuos doctos a Domino.
R. Et multitudinem pacis filiis tuis.

[Ant 3]
Maria autem conservabat * omnia verba haec, conferens in corde suo.
