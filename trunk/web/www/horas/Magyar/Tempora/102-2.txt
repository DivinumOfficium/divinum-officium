[Lectio1]
A Makkabeusok első könyvéből
!1 Mac  5:1-5
1 Amikor körülöttük a pogányok meghallották, hogy az égőáldozatok oltárát újra fölépítették, a szentélyt pedig helyreállították, mint azelőtt volt, nagy haragra gerjedtek. 
2 Elhatározták, hogy Jákobnak minden köztük élő fiát kiirtják. Nyomban el is kezdték a nép körében a mészárlást és a pusztítást. 
3 Akkor Júdás háborút indított Ézsau Idumeában élő fia ellen, mégpedig Akrabattene körül, mivel körös-körül szorongatták Izraelt. Nagy csapást mért rájuk, megalázta és kifosztotta őket. 
4 Baján fiainak gonoszságára is visszaemlékezett, akik tőr és csapda voltak a népnek, mert leselkedtek rá az utakon. 
5 Bástyáikba zárkóztak előle. Ám ő ostrom alá fogta őket, betöltötte rajtuk az átkot, fölégette bástyáikat az őrséggel együtt. 

[Responsory1]
@Tempora/101-2:Responsory1

[Lectio2]
!1 Mac 5:6-9
6 Aztán Ammon fiai ellen fordult. Erős hadsereggel és nagy sokasággal találta magát szemközt, Timóteus volt a vezér. 
7 Számos ütközetet vívtak. Végül fölébük kerekedett, és teljesen megsemmisítette őket. 
8 Jázert és leányvárosait is térdre kényszerítette, aztán visszatért Júdeába. 
9 A gileádi pogányok is fölkeltek Izrael fiai ellen, noha az ő területükön éltek, hogy kiirtsák őket. Datema erődjébe menekültek előlük, 

[Responsory2]
@Tempora/101-2:Responsory2

[Lectio3]
!1 Mac 5:10-13
10 s levelet küldtek Júdásnak és testvéreinek, ezzel a hírrel: "Környékünkön a pogányok szövetkeztek, hogy megsemmisítsenek bennünket. 
11 Készen állnak az erőd megtámadására, ahova menekültünk; Timóteus a seregük parancsnoka. 
12 Ezért gyere, és szabadíts ki bennünket a hatalmából! Mert a mieink közül már sokan elestek. 
13 Azokat a testvéreinket, akik a tubiaiak közt éltek, már mind megölték. Asszonyaikat, gyermekeiket és vagyonukat elhurcolták. Mintegy ezer embert lemészároltak." 

[Responsory3]
@Tempora/101-2:Responsory3
