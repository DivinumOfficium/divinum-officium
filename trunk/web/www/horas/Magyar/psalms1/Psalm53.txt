53:1 Isten! a te nevedben szabadíts meg engem; és a te erődben itélj meg engem. 
53:2 Isten! hallgasd meg imádságomat; vedd füleidbe az én szám igéit. 
53:3 Mert idegenek támadtak föl ellenem, és erősek keresték lelkemet, és Istent nem tartották szemök előtt. 
53:4 Holott ime az Isten segít engem; és az Úr oltalmazója lelkemnek. 
53:5 Fordítsd ellenségeimre a roszakat; és igazságod szerint veszítsd el őket. 
53:6 Szabad akaratomból fogok áldozni neked, és hálát adni a te nevednek, Uram! mert jó az; 
53:7 mert minden szorongatásból megmentettél engem; és ellenségimet le fogja nézni az én szemem. 
