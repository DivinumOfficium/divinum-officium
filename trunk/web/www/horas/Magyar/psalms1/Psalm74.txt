74:1 Hálát adunk neked, Isten! hálát adunk, és segítségűl híjuk a te nevedet; 
74:2 hirdetjük csodáidat. Mikor az idő itt leend, én igazsággal fogok itélni; 
74:3 akkor megolvad a föld és mindnyájan, kik azon laknak; mert én erősítettem meg annak oszlopait. 
74:4 Azért mondom a gonoszoknak: Ne cselekedjetek gonoszúl; és a vétkezőknek: Ne emeljétek föl szarvatokat. 
74:5 Ne emeljétek föl magasan szarvatokat; ne szóljatok az Isten ellen hamisságot. 
74:6 Mert sem napkeletről, sem napnyugatról, sem a puszta hegyekről mivelhogy Isten a biró. 
74:7 Ezt megalázza, és amazt fölmagasztalja; mert kehely van az Úr kezében, tele vegyített színborral, 
74:8 és tölt egyfelé és másfelé, mindazáltal söpreje nem fogyott el, a föld minden bűnösei fogják inni. 
74:9 Én pedig hirdetni fogom ezt mindörökké, énekelni fogok Jákob Istenének. 
74:10 A bűnösök minden szarvát letöröm, és az igazak szarvai föl fognak emelkedni. 
