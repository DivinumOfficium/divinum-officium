22:1 Az Úr igazgat engem, és semmi híjával nem leszek; * a legelés helyére fektetett engem;
22:2 a megújulás vize mellett nevelt engem; * lelkemet megtérítette,
22:3 az igazság ösvényein hordozott engem * az ő nevéért.
22:4 Mert ha a halál árnyéka közepette járok is, nem félek a rosszaktól: * mivel te velem vagy.
22:5 A te vessződ és botod, * azok vigasztaltak engem.
22:6 Asztalt készítettél előttem * azok ellen, kik engem szorongatnak.
22:7 Megkented olajjal fejemet; * és az én kedvet adó poharam mely jeles!
22:8 És a te irgalmasságod követ engem * életem teljes napjaiban;
22:9 hogy az Úr házában lakjam * hosszú ideig.
