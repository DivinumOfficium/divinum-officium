67:1 Keljen föl az Isten, és széledjenek el az ő ellenségei, és fussanak orczája elől, kik őt gyűlölik.
67:2 Mint elenyészik a füst, enyészszenek el; mint elolvad a viasz a tűz színe előtt, úgy veszszenek el a bűnösök Isten színe elől.
67:3 És az igazak vendégeskedjenek és vigadjanak Isten színe előtt, és gyönyörködjenek örömmel.
67:4 Énekeljetek Istennek, mondjatok dicséretet az ő nevének, készítsetek utat annak,ki fölmegyen napnyugatra, Úr az ő neve. 
67:5 Örvendezzetek színe előtt, mely előtt amazok megréműlnek. Árvák atyja és özvegyek bírája 
67:6 Isten az ő szent helyén, Isten, ki békés lakást ad a házban az egyértelműeknek, 
67:7 ki a foglyokat kivezeti erősséggel, hasonlóképen az ellenszegűlőket, kik a sirokban laknak.
67:8 Isten! midőn a te néped színe előtt jártál, midőn átmentél a pusztán, 
67:9 a föld megrendűlt, és az egek csöpögtek a Sinai Istenének színe előtt. Izrael Istenének színe előtt. 
67:10 Ohajtott esőt adtál, Isten, a te örökségednek; mely elfáradott, de te megerősitetted őt. 
67:11 A te nyájad lakott abban; elkészítetted azt, Isten, kegyességedből a szegénynek. 
67:12 Az Úr szót ad az örömhír vivőinek nagy hatalommal. 
67:13 A seregek királyai futva futnak; és a ház ékességének jut a ragadományok osztása. 
67:14 Ha osztályrészeitekben feküsztök, hasonlók lesztek a galambhoz, melynek tollai ezüstösek, és háta vége felé aranysárga.
67:15 Midőn a mennyben-lakó ott a királyokat elszéleszti, fehérek lesznek mint a hótól Szelmon. Az Isten hegye kövér hegy, 
67:16 erős hegy, termékeny hegy. Miért nézitek gyanúsan az erős hegységet? 
67:17 E hegy az, melyen az Istennek lakni tetszik; mert az Úr ott fog lakni mindörökké.
67:18 Isten szekere több tizezernél, ezerek az örvendezők; az Úr közöttük van, mint Sinai hegyen a szentélyben. 
67:19 Fölmégy a magasba, fogva viszed a fogságot, ajándékokat veszesz az embereknek, 
67:20 a nem hivőknek is, hogy az Úr Istennél lakjanak. 
67:21 Áldott legyen az Úr minden nap; szerencsés utat készít nekünk a mi üdvösségünk Istene.
67:22 A mi Istenünk a szabadító Isten; és az Úré, az Úré a halálból való kivitel. 
67:23 Ellenben Isten összezúzza ellenségei fejeit, a vétkeikben járók fejtetejét. 
67:24 Mond az Úr: Bázánból visszatéritem őket, a tenger mélységébe térítem;
67:24 hogy lábad vérbe mártassék, ebeid nyelve az ellenség vérébe. 
67:25 Látják bemeneteledet, Isten! az én Istenem bemenetelét; az én királyomét, ki a szentélyben vagyon.
67:26 Elől mennek a fejedelmek az éneklőkkel együtt a doboló leányzók között. 
67:27 A gyülekezetekben áldjátok az Úr Istent, Izrael törzséből valók!
67:28 Ott van az ifjú Benjamin lelki elragadtatásban, 
67:29 Júda fejedelmei, azok vezérei, Zabulon fejedelmei, Neftali fejedelmei.
67:30 Parancsolj, Isten, a te erődnek; erősítsd meg azt, Isten! mit közöttünk cselekedtél, 
67:31 a te templomodból Jerusalemben. A királyok ajándékokat hoznak neked. 
67:32 Dorgáld meg a nádas vadait; bikák gyülekezete van a népek tehenei között, hogy kirekeszszék azokat, kik megpróbáltattak, mint az ezüst. 
67:33 Széleszd el a nemzeteket, melyek hadakat kivánnak. Követek jőnek Egyiptomból, Szerecsenország megelőzve nyújtja kezeit az Istenhez.
67:34 Föld országai! énekeljetek az Istennek; zengjetek az Úrnak, 
64:35 zengjetek az Istennek, ki fölmegy az egek ege fölé napkeletre. Ime szózatának az erő szavát adja.
67:36 Adjatok dicsőséget az Istennek, Izrael fölött az ő dicsősége és ereje a felhőkben. 
67:36 Csodálatos az Isten az ő szenteiben; Izrael Istene ő ad hatalmat és erőt az ő népének. Áldott legyen az Isten. 
