95:1 Énekeljetek az Úrnak új éneket; énekeljetek az Úrnak, minden föld! 
95:2 Énekeljetek az Úrnak, és áldjátok az ő nevét; hirdessétek napról napra szabadítását. 
95:3 Hirdessétek a nemzetek között dicsőségét, minden nép között az ő csodáit. 
95:4 Mert nagy az Úr, és igen dicsérendő rettenetes minden istenek fölött. 
95:5 Mert a pogányok minden istenei gonosz lelkek; az Úr pedig alkotta az egeket. 
95:6 Háladás és szépség vagyon színe előtt, szentség és fönség az ő szentélyében. 
95:7 Adjatok az Úrnak népek hazái, adjatok az Úrnak dicsőséget és tiszteletet. 
95:8 Adjatok az Úr nevének dicsőséget; vigyetek áldozatokat, és menjetek az ő tornáczaiba. 
95:9 Imádjátok az Urat szent tornáczában; rendűljön meg orczája előtt az egész föld. 
95:10 Mondjátok a pogányok között, hogy az Úr országol; ki összeszerkeszté a föld kerekségét, mely nem fog ingani; igazságban itéli meg a népeket. 
95:11 Vígadjanak az egek, és örvendezzen a föld; indúljon meg a tenger, és a mi azt betölti; 
95:12 örűljenek a mezők, és mind a mi azokon vagyon; örvendezzen az erdők minden fája 
95:13 az Úr színe előtt, mert eljő a földet itélni. Megitéli a föld kerekségét igazságban, és a népeket igazvolta szerint. 
