52:1 Mondá szivében az esztelen: Nincs Isten! 
52:2 Meg vannak vesztegetve és utálatosakká lettek gonoszságaikban; nincs, ki jót cselekedjék. 
52:3 Isten letekint mennyből az emberek fiaira, hogy lássa, ha van-e értelmes és Istent kereső. 
52:4 De mind elhajlottak, mindnyájan hasztalanokká lettek gonoszságaikban; nincs, ki jót cselekedjék, egyetlen egy sincs. 
52:5 Nem tudják-e ezt mindazok, kik gonoszságot cselekesznek, kik megemésztik népemet, mint a kenyeret? 
52:6 Az Istent nem hítták segítségűl, ott remegtek félelemmel, hol nem volt félelem; 
52:7 mert az Isten széthányja azok tetemeit, kik az embereknek tetszenek; megszégyenűlnek, mert Isten megvetette őket. 
52:8 Ki ad Sionból Izraelnek szabadúlást? mikor visszatéríti Isten az ő fogolynépét, örvendeni fog Jákob és vigadni Izrael. 
