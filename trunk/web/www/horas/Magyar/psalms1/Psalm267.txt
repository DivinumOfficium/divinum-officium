(Izajás éneke * Iz 33:13-18)
33:13 Halljátok, kik távol vagytok, amiket cselekedtem, és ismerjétek meg, szomszédok, az én erősségemet.
33:14 Megrettennek Sionban a bűnösök, reszketés fogja el a képmutatókat: Ki lakhatik közületek az emésztő tűzzel? Ki lakik közületek az örök égéssel?
33:15 Aki igazságban jár, és igazat szól, ki megveti az erőszakoskodással járó fösvénységet, és leráz kezéről minden ajándékot, ki bedugja füleit, hogy vért ne halljon, és behunyja szemeit, hogy gonoszt ne lásson,
33:16 ez fog lakni a magasságban, kősziklák erőssége az ő védhelye; kenyere megadatik neki, és vize nem apad el.
33:17 A királyt ékességében látják annak szemei, látják a földet messzire.
33:18 Akkor szíved megemlékezik a félelemről. Hol vagyon az írástudó? Hol a törvény igéinek méregetője? Hol a kisdedek tanítója?
