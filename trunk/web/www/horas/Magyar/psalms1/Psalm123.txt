123:1 Ha az Úr velünk nem lett volna, mondja meg most Izrael
123:2 ha az Úr velünk nem lett volna, midőn ránk támadtak az emberek:
123:3 talán elevenen nyeltek volna el minket; midőn az ő haragjok ellenünk fölgerjedett,
123:4 talán a víz nyelt volna el minket.
123:5 Rohanó patakon ment volna keresztűl a mi lelkünk, talán ellenállhatlan vizen ment volna át a mi lelkünk.
123:6 Áldott legyen az Úr, ki nem adott minket az ő fogaiknak martalékúl.
123:7 Lelkünk megmenekedett, mint a madár a vadászok tőréből; a tőr elrontatott, és mi megszabadúltunk.
123:8 A mi segítségünk az Úr nevében, ki a mennyet és földet teremtette.
