63:1 Hallgasd meg, Isten! az én imádságomat, mikor könyörgök; az ellenség félelmétől mentsd meg lelkemet. 
63:2 Te oltalmazasz engem a roszalkodók gyülekezetétől, a gonosztevők sokaságától. 
63:3 Mert megélesítik nyelveiket, mint a kardot; megvonják a kézíjat, a keserű szert, hogy lövöldözzék titkon az ártatlant. 
63:4 Hirtelen meglövik őt, és nem félnek; megerősítik magokat a gonosz dologban; 
63:5 beszélnek, hogy tőröket vessenek, és mondják: Ki látja azokat? 
63:6 Gonoszban törik fejöket, a fondorkodók elfáradnak az ármánykodásban, 
63:7 s az ember szive fölemelkedik; de az Isten fölmagasztaltatik. 
63:8 Kisdedek nyilai az ő sebesítésök. és nyelveik megerőtlenednek önmagok ellen. 
63:9 Eliszonyodnak mindnyájan, kik őket látják. és minden ember fél, 
63:10 és hirdeti az Isten cselekedeteit, és elismeri az ő tetteit. 
63:11 Az igaz örvendeni fog az Úrban, és benne bízni, és dicsértetni fog minden igaz szivű. 
