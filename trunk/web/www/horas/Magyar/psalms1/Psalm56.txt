56:1 Könyörűlj rajtam, Isten! könyörűlj rajtam; mert lelkem benned bízik; 
56:2 és szárnyaid árnyékában bízom, míg átvonúl a gonoszság. 
56:3 Kiáltok a fölséges Istenhez, az Istenhez, ki jót tesz velem. 
56:4 Elküld mennyből, és megszabadít engem, gyalázatra adja az engem tapodókat; 
56:5 elküldi Isten az ő irgalmát és igazságát, és kiragadja lelkemet az oroszlánok kölykei közől, míg háborogva alszom; 
56:6 az emberek fiai közől, kiknek fogai fegyverek és nyilak, és nyelvök éles kard. 
56:7 Magasztaltassál föl az egek fölött, Isten! és a te dicsőséged az egész földön. 
56:8 Tőrt vetettek lábaimnak, és megalázták lelkemet; 
59:9 vermet ástak szemem előtt, és beestek abba. 
56:10 Kész az én szivem, Isten! kész az én szivem énekelni, és dicséretet mondani. 
56:11 Serkenj föl, dicsőségem! serkenj föl, zsoltárom és hárfám! Fölkelek korán reggel; 
56:12 hálát adok neked, Uram! a népek között, és dicséretet mondok neked a nemzetek között; 
56:13 mert magasztos az égig a te irgalmad, és a felhőkig a te igazságod. 
56:14 Magasztaltassál föl az egek fölött, Isten! és a te dicsőséged az egész földön. 
