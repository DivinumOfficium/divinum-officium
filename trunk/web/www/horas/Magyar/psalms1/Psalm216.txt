(Jézus,_Sirák_fia éneke * Sir 36:1-16)
36:1 Könyörülj rajtunk, mindenek Istene, és tekints ránk, * és mutasd meg nekünk könyörületed világosságát;
36:2 és bocsásd félelmedet a népekre, * kik téged nem keresnek,
36:3 hadd ismerjék meg, hogy nincs Isten, hanem csak te, * és beszéljék a te nagy dolgaidat.
36:4 Emeld föl kezedet az idegen népekre, * hogy lássák hatalmasságodat.
36:5 Hogy amint szemük előtt megszenteltetel mibennünk, * úgy a mi szemünk előtt magasztaltassál föl őbennük,
36:6 hadd ismerjenek meg téged, mint mi is megismertünk, * hogy nincs Isten tekívüled, Uram.
36:7 Újítsd meg a jeleket, és ismételd a csodákat. * Dicsőítsd meg kezedet és jobb karodat.
36:8 Indítsd föl búsulásodat, és öntsd ki haragodat. * Vedd el az ellenkezőt, és fenyítsd meg az ellenséget.
36:9 Siettesd az időt, és emlékezzél meg a végről, * hogy hirdessék a te csodáidat.
36:10 A harag lángjától emésztessék meg, aki megszabadul, és akik gonoszul bánnak népeddel, találjanak veszedelmet.
36:11 Rontsd meg fejüket az ellenséges fejedelmeknek, * kik azt mondják: Nincs más mikívülünk.
36:12 Gyűjtsd össze Jákob minden nemzetségét, hadd ismerjék meg, hogy nincs Isten, hanem csak te, * és beszéljék a te nagy dolgaidat;
36:13 hogy örökségül bírjad őket, * mint kezdetben.
36:14 Könyörülj népeden, mely nevedről hívatik, * és Izraelen, kit hasonlóvá tettél elsőszülöttedhez.
36:15 Könyörülj szentélyed városán, Jeruzsálemen, * a te nyugodalmad városán.
36:16 Töltsd meg Siont a te kimondhatatlan igéiddel, * és dicsőségeddel a te népedet.
