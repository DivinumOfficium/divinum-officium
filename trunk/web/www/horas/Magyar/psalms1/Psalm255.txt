(Bölcsesség éneke * Bölcs 10:17-21)
10:17 És az igazak munkáinak megadta jutalmát, és csodálatos utakon hordozta őket, és nekik árnyékul volt nappal, és éjszaka csillagok világául;
10:18 átvitte őket a Vörös-tengeren, és átköltöztette az igen nagy vizen.
10:19 Ellenségeiket pedig a tengerbe merítette, és őket kihozta az örvények mélységéből. Azért az igazak elvitték az istentelenek ragadományait,
10:20 és megénekelték, Uram, a te szent nevedet, és a te győzedelmes kezedet egyhangúlag dicsérték;
10:21 mert a bölcsesség megnyitotta a némák száját, és a gyermekek nyelvét ékesszólókká tette.
