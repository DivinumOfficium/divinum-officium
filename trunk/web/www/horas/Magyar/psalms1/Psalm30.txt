30:1 Tebenned bízom, Uram! ne szégyenűljek meg mindörökké; a te igazságod szerint szabadíts meg engem. 
30:2 Hajtsd hozzám füledet, siess, hogy kiragadj engem. 
30:3 Légy nekem oltalmazó Istenem és menedékházam, hogy megszabadíts engem. 
30:4 Mert erősségem és oltalmam vagy te; és a te nevedért vezérleni és táplálni fogsz engem; 
30:5 kiveszesz engem a tőrből, melyet elrejtettek nekem; mert te vagy oltalmazóm. 
30:6 Kezeidbe ajánlom lelkemet; megváltottál engem Uram, igazságnak Istene! 
30:7 Gyűlölöd a hiúság hiábavaló követőit; 
30:8 én pedig az Úrban bíztam. Örvendezek és vígadok a te irgalmasságodban; 
30:9 mert megtekintetted lealáztatásomat, kiszabadítottad lelkemet a szükségből. 
30:9 És nem rekesztettél engem az ellenség kezeibe, tágas helyre állítottad lábaimat. 
30:10 Könyörűlj rajtam, Uram! mert szorongattatom; megzavarodott a búsulásban szemem, lelkem és testem. 
30:11 Mert elfogyatkozott életem a fájdalomban, és esztendeim a fohászkodásokban. 
30:12 Erőm az inségben elgyengűlt, és csontjaim megrendűltek. 
30:13 Minden ellenségem fölött nagy gyalázatává lettem szomszédimnak, és félelmévé ismerőimnek. 
30:14 A kik láttak engem künn, futottak tőlem. Feledésbe mentem a szívben, mint a megholt; 
30:15 olyanná lettem, mint az összetört edény; mert sok körűllakó szidalmazását hallottam; 
30:16 midőn egybegyűlve ellenem tanácskoztak, hogy elvegyék életemet. 
30:17 Én pedig tebenned bíztam, Uram! s mondtam: Te vagy az én Istenem! kezeidben az én sorsom. 
30:18 Ments meg engem ellenségeim kezéből és üldözőimtől. 
30:19 Világítson orczád a te szolgádra, szabadíts meg engem irgalmad által. 
30:19 Uram! ne szégyenűljek meg, mert segítségűl híttalak téged. Szégyenűljenek meg az istentelenek, és vitessenek pokolba; 
30:19 némúljanak meg a csalárd ajkak, melyek az igaz ellen hamisságot szólanak kevélységgel és megvetéssel. 
30:20 Mely nagy, Uram! a te édességed sokasága, melyet föntartottál a téged félőknek; 
30:21 melyet megadsz azoknak, kik benned bíznak az emberek fiai szine előtt. 
30:22 Elrejted őket orczád rejtekében az emberek háborgatása elől. 
30:23 Megoltalmazod őket hajlékodban a nyelvek ellenmondásától. 
30:24 Áldott legyen az Úr: mert csodálatossá tette irgalmasságát irántam az erős városban. 
30:25 Én ugyan mondtam elmém elragadtatásában: Elvettettem szemeid elől. 
30:25 Azonban te meghallgattad imádságom szavát, midőn hozzád kiáltottam. 
30:25 Szeressétek az Urat, minden szentei! mert igazságot keres az Úr, és bőségesen megfizet a kevélyen cselekvőknek. 
30:25 Cselekedjetek férfiasan, és erősítsétek meg sziveteket mindnyájan, kik az Úrban bíztok. 
