114:1 Szeretem, mert az Úr meghallgatta * könyörgésem szavát; 
114:2 mert hozzám hajtotta fülét, * azért segítségűl hívom őt napjaimban. 
114:3 Körűlvettek engem a halál gyötrelmei; * és a pokol veszedelmei elértek engem;
114:4 szorongatást és fájdalmat találtam; * és az Úr nevét segítségűl híttam: 
114:5 Oh Uram! szabadítsd meg az én lelkemet. * Irgalmas az Úr és igaz; könyörűl a mi Istenünk. 
114:6 A kicsinyek megőrizője az Úr; * én megaláztattam, és megszabadított engem. 
114:7 Térj vissza nyugalmadba, én lelkem! * mert az Úr jót tett veled; 
114:8 mert megmentette lelkemet a haláltól, * szemeimet a könyhullatástól, lábaimat az eséstől. 
114:9 Kedves leszek az Úr előtt * az élők tartományában. 
