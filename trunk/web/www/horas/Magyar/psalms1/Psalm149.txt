149:1 Énekeljetek az Úrnak új éneket, * legyen dicsérete a szentek gyülekezetében.
149:2 Örvendjen Izrael abban, ki őt teremtette, * és Sion fiai vigadjanak királyukban.
149:3 Dicsérjék az ő nevét énekkarban, * dobbal és hárfával zengjenek neki;
149:4 mert az Úr gyönyörködik népében, * és fölmagasztalja a szelídeket szabadúlásra.
149:5 A szentek örvendeznek a dicsőségben; * vigadnak nyughelyeiken.
149:6 Isten magasztalása van szájokban, * és kétélű kard kezeikben,
149:7 hogy boszút álljanak a nemzeteken, * megfeddjék a népeket;
149:8 hogy azok királyait lánczokra verjék, * és nemeseit vasbilincsekre;
149:9 hogy a megírt itélet szerint cselekedjenek velök. * Ez dicsősége minden ő szenteinek.
