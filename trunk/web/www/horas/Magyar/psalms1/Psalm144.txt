144:1 Magasztallak téged, Istenem! királyom! és áldom a te nevedet örökké, és mindörökön örökké.
144:2 Mindennap áldlak téged, és dicsérem a te nevedet örökké és mindörökön örökké.
144:3 Nagy az Úr, és igen nagy dicséretre méltó; és az ő nagyvoltának nincs határa.
144:4 Nemzedék nemzedéknek fogja dicsérni tetteidet, és hirdetni hatalmasságodat.
144:5 Elmondják a te szentséged fölséges dicsőségét, és csodáidat elbeszélik;
144:6 elmondják a te rettenetes hatalmad erejét, és nagyvoltodat elbeszélik;
144:7 áradozni fognak, a te bőséges gyönyörűségedről emlékezvén, és örvendezni igazságodon.
144:8 Könyörűlő és irgalmas az Úr, hosszantűrő és igen irgalmas.
144:9 Édes az Úr mindeneknek, és könyörűletessége minden művei fölött.
144:10 Adjon hálát neked, Uram, minden alkotmányod, és a te szenteid áldjanak téged.
144:11 Ők országod dicsőségét hirdetik, és hatalmasságodat beszélik,
144:12 hogy tudtúl adják az emberek fiainak hatalmadat, és országod fölséges dicsőségét.
144:13 A te országod örökkévaló ország, és uralkodásod minden nemzedékről nemzedékre száll.
144:14 Hív az Úr minden igéjében, és szent minden cselekedetében.
144:15 Fölemeli az Úr mind, a kik elesnek, és föltámaszt minden levertet.
144:16 Mindenek szemei tebenned bíznak, Uram! és te adsz eledelt azoknak alkalmas időben.
144:17 Fölnyitod kezeidet, és betöltesz minden élő teremtményt áldással.
144:18 Igazságos az Úr minden útaiban, és szent minden cselekedetében.
144:19 Közel van az Úr mindazokhoz, kik őt segítségűl híják, mindazokhoz, kik őt segítségűl híják igazságban.
144:20 Az őt félők akaratját megcselekszi, és könyörgésöket meghallgatja, és megszabadítja őket.
144:21 Megőrzi az Úr mindazokat, kik őt szeretik, és elveszít minden bűnöst.
144:21 Az Úr dicséretét beszélje szám, és áldja minden test az ő szent nevét örökké és mindörökön örökké.
