104:1 Adjatok hálát az Úrnak, és híjátok segítségűl az ő nevét; * hirdessétek a népek között cselekedeteit. 
104:2 Énekeljetek neki, zengedezzetek neki, * és beszéljétek el minden csodatettét. 
104:3 Dicsekedjetek az ő szent nevében, * vígadjon az Urat keresők szíve. 
104:4 Keressétek az Urat és erősödjetek meg; * keressétek az ő színét mindenkoron. 
104:5 Emlékezzetek meg csodáiról, melyeket cselekedett, * az ő jeleiről és szája itéleteiről. 
104:6 Ábrahámnak, az ő szolgájának ivadéka! * Jákobnak, az ő választottjának fiai! 
104:7 Ô a mi Urunk Istenünk, * ő itéli az egész földet. 
104:8 Megemlékezik örökké az ő szövetségéről, * az igéről, melyet parancsolt ezer nemzedékig, 
104:9 melyet szerzett Ábrahámmal; * és az ő esküjéről Izsákkal. 
104:10 És melyet Jákobnak rendelt parancsolatúl, * és Izraelnek örök szövetségűl, 
104:11 mondván: Neked adom Kánaán földét * örökségtek részeűl. 
104:12 Mikor csekély számmal, * igen kevesen és jövevények voltak benne, 
104:13 és nemzettől nemzethez költöztek, * és egy országból más néphez, 
104:14 nem engedé, hogy ember ártson nekik, * és megfenyité érettök a királyokat. 
104:15 Ne illessétek az én fölkentjeimet, * és prófétáim ellen ne gonoszkodjatok. 
104:16 És éhséget hívott a földre, * és a kenyérnek minden botját eltöré. 
104:17 Férfiat küldött eléjök; * József szolgáúl adatott el. 
104:18 Megalázták bilincsbe lábait, a vas áthatotta lelkét, * mig betelt az ő mondása. 
104:19 Az Úr szava fölvilágosította őt. * Elküldött a király, és föloldá őt; a népek fejedelme elbocsátá őt. 
104:20 Úrrá rendelé őt házán, * és fejedelemmé minden jószágán, 
104:21 hogy oktassa fejedelmeit, mint önmagát, * és véneit tanítsa okosságra. 
104:22 És bement Izrael Egyiptomba; * és Jákob lakos lőn Kám földén. 
104:23 És igen megszaporította népét, * erősebbé tette ellenségeinél. 
104:24 Elfordítá azok szívét, hogy gyülöljék az ő népét, * és álnokságot cselekedjenek szolgáin. 
104:25 Elküldé Mózest, az ő szolgáját, * Áront, kit kiválasztott. 
104:26 Jeleinek és csodáinak * igéit adta nekik Kám földén. 
104:28 Sötétséget küldött, és sötét lett; * és nem hagyta hiába beszédeit. 
104:29 Vérré változtatta azok vizeit, * és megölé halaikat. 
104:30 Békákat termett földük, * az ő királyaik belházaiban is. 
104:31 Szólott, és mindenféle légy jöve, *és szúnyogok minden határaikban. 
104:32 Eső helyett jeget bocsátott, * és égető tüzet földeikre. 
104:33 És elveré szőlőiket, és fügefáikat, * és összezúzta határaik fáját. 
104:34 Szólott, és sáska jöve és cserebogár, * melynek nem volt száma. 
104:35 És megemészte minden füvet az ő földükön, * és megevé földük minden gyümölcsét. 
104:36 És megölt minden elsőszülöttet földükön, * minden munkájok zsengéit. 
104:37 És kivitte őket ezüsttel és aranynyal, * és nemzetségeikben nem volt beteg. 
104:38 Örűlt Egyiptom az ő elmenetökön; * mert rájok szállt vala azok félelme. 
104:39 Felhőt terített ki oltalmokra, * és tüzet, hogy világítson nekik éjjel. 
104:40 Könyörögtek, és jött a fürj; * és mennyei kenyérrel elégítette meg őket. 
104:41 Megnyitotta a kősziklát, és víz ömlött ki, * a szárazon folyóviz folyt. 
104:42 Mert megemlékezett az ő szent igéjéről, * melyet szolgájának, Ábrahámnak mondott. 
104:43 És kivezette népét örvendezéssel, * és választottait vigasággal. 
104:44 És nekik adá a nemzetek tartományait, * és a népek munkáit elfoglalták, 
104:45 hogy igazságait megőrizzék, * és kövessék az ő törvényét. 
