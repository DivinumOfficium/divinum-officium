121:1 Vigadok, mikor azt mondják nekem: Az Úr házába megyünk. 
121:2 Lábaink tornáczaidban állanak, Jerusalem! 
121:3 Jerusalem városúl építtetett, melynek közjavaiban mindenki részesűl. 
121:4 Mert oda mennek föl a nemzetségek, az Úr nemzetségei, Izrael bizonysága szerint hálát adni az Úr nevének. 
121:5 Mert ott vannak az itélőszékek, ott Dávid házának széke. 
121:6 Kérjétek, a mik Jerusalem békeségére vannak. Legyen bőség szeretőidnek. 
121:7 Legyen béke a te erősségedben, és bőség a te tornyaidban. 
121:8 Atyámfiaiért és barátimért békeséget ohajtok neked. 
121:9 A mi Urunk Istenünk házáért jót kivánok neked. 
