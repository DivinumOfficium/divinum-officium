98:1 Az Úr országol, reszkessenek a népek; * a kerubokon űl, réműljön meg a föld. 
98:2 Nagy az Úr Sionban, * és fölséges minden nép fölött. 
98:3 Adjanak hálát a te nagy nevednek; mert rettenetes és szent, * és az igazságot szerető király hatalmának.
98:4 Te szerzesz törvényt, * itéletet és igazságot Jákobban te szolgáltatsz. 
98:5 Magasztaljátok a mi Urunkat Istenünket, és borúljatok le lábai zsámolya előtt, * mert ő szent. 
98:6 Mózes és Áron az ő papjai között, * és Sámuel azok között, kik segítségűl híják az ő nevét, 
98:7 segítségűl hítták az Urat, és meghallgatta őket, * a felhő-oszlopból szólt hozzájok; 
98:8 ők megtartották bizonyságait * és a parancsot, melyet nekik adott. 
98:9 Urunk Istenünk! te meghallgattad őket; * Isten! te kegyelmes voltál hozzájok, és megboszúltál minden törekvést ellenök. 
98:10 Magasztaljátok a mi Urunkat Istenünket, és imádjátok az ő szent hegyén; * mert szent a mi Urunk Istenünk. 
