146:1 Dicsérjétek az Urat, mert jó a dicséret; a mi Istenünknek gyönyörű és illendő dicsérete legyen. 
146:2 Fölépítvén az Úr Jerusalemet, Izraelnek elszéledetteit egybegyűjti. 
146:3 Meggyógyítja a töredelmes szivűeket, és bekötözi azok sebeit. 
146:4 Megszámlálja a csillagok sokaságát, és mindenikét nevén szólítja. 
146:5 Nagy a mi Urunk, és nagy az ő ereje, és bölcseségének nincsen száma. 
146:6 A szelídeket fölfogja az Úr, a bűnösöket pedig földig alázza. 
146:7 Énekeljetek az Úrnak hálaadással, zengjetek hárfán a mi Istenünknek, 
146:8 ki beborítja az eget felhőkkel, és a földnek esőt készít. 
146:9 Ki a hegyeken szénát teremt és füvet az emberek szolgálatára. 
146:10 Ki megadja élelmöket a barmoknak és a hozzá kiáltó hollófiaknak. 
146:11 Nem a ló erősségében telik kedve, sem a férfiú lábszáraiban gyönyörködése. 
146:12 Az Úr az őt félőkben gyönyörködik, és azokban, kik az ő irgalmasságában bíznak. 
