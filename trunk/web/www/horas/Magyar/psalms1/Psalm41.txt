41:1 A mint kivánkozik a szarvas a vizforrásokhoz, úgy kivánkozik lelkem tehozzád, Isten! 
41:2 Szomjúhozik lelkem az erős élő Istenhez; mikor jutok el s jelenek meg az Isten színe előtt? 
41:3 Az én könyhullatásom kenyerem nekem éjjel s nappal, midőn naponkint mondják nekem: Hol vagyon a te Istened? 
41:4 Ezekről emlékezvén, kiöntém magamba lelkemet; mert átmennék a csodálatos hajlék helyéhez, az Isten házáig, 
41:5 az öröm és hála szavával, a vígan lakozók zengésével. 
41:6 Miért vagy szomorú? én lelkem! és miért háborgatsz engem? 
41:6 Bízzál az Istenben, mert még hálát fogok adni neki; ő orczám szabadítója, és én Istenem.
41:7 Lelkem megháborodott bennem, azért emlékezem rólad a Jordán földéről és Hermon hegyéről, a kis hegyről. 
41:8 Az örvény az örvénynek kiált a te felhőszakadásaid zúgásában; 
41:9 magas hullámaid és habjaid mind átmennek rajtam. 
41:10 Nappal hozzám parancsolta az Úr irgalmát, és éjjel az ő énekét, 
41:11 az én imádságomat életem Istenéhez; mondom Istennek: Én oltalmazóm vagy, 
41:12 miért feledkeztél el rólam? és miért járok szomorúan, midőn engem az ellenség sanyargat? 
41:12 Midőn összetöretnek csontjaim, szidalmaznak engem az én szorongató ellenségeim, 
41:12 midőn naponkint mondják nekem: Hol vagyon a te Istened? 
41:12 Miért vagy szomorú? én lelkem! és miért háborgatsz engem? Bízzál az Istenben, mert még hálát fogok adni neki; ő orczám szabadítója és én Istenem. 
