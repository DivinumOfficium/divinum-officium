77:1 Figyelmezzetek, én népem, az én törvényemre; hajtsátok fületeket az én szám igéire. 
77:2 Megnyitom számat példabeszédekben, titkos dolgokat szólok kezdettől. 
77:3 A miket hallottunk és értettünk, és atyáink beszélettek nekünk, 
77:4 nincsenek eltitkolva azok fiaitól a következő nemzedékben. Elbeszélték az 
77:5 Úr dicséretét, és az ő hatalmát és csodatetteit, melyeket cselekedett; 
77:6 hogy bizonyságot támasztott Jákobban, és törvényt adott Izraelben. 
77:7 Mennyit parancsolt atyáinknak tudtúl adatni fiaik előtt, 
77:8 hogy tudja a következő nemzedék, a fiak, kik születnek, és felnőnek, és elbeszélik fiaiknak: 
77:8 hogy az Istenben helyezzék reménységöket, és el ne feledjék az Isten jótéteményeit, és keressék az ő parancsait, 
77:8 és ne legyenek, mint atyáik, gonosz és boszantó nemzedék; 
77:8 oly nemzedék, melynek szive nem volt igaz, és melynek lelke nem volt hiv az Istenhez, 
77:9 mint Efrem fiai, kik a kézíjat megvonták, megeresztették, de visszafordúltak a harcz napján.
77:10 Nem tartották meg az Isten szövetségét, és nem akartak az ő törvényében járni, 
77:11 és elfeledkeztek az ő jótéteményeiről és csodatetteiről, melyeket mutatott nekik. 
77:12 Atyáik előtt csodákat tett Egyiptom földén Tanis mezején. 
77:13 Áthasította a tengert, és átvitte őket, és mintegy tömlőben, megállítá a vizeket. 
77:14 És nappal felhő által vezette őket, és egész éjjel tűz világítása által. 
77:15 A kősziklát megrepesztette a pusztában, és megitatta őket, mint nagy mélységből. 
77:16 És vizet fakasztott a kősziklából, és mint a folyót, úgy árasztotta a vizet. 
77:17 És mégis folyvást vétkeztek ellene, haragra indították a Fölségest a vizetlen pusztában. 
77:18 És kisértették az Istent szivökben, midőn lelköknek ételt kértenek; 
77:19 és gonoszúl szólottak az Istenről, mondván: Készíthet-e az Isten asztalt a pusztában? 
77:20 Mivelhogy megütötte a kősziklát, és vizek folytak, és patakok áradtak:
77:21 vajjon adhat-e kenyeret is, vagy készíthet-e asztalt is az ő népének? 
77:22 Ezt meghallá az Úr, és elhalasztá; és tűz gerjedett Jákobra, és harag szállt Izraelre; 
77:23 mert nem hittek az Istenben, és nem bíztak az ő szabadításában. 
77:24 És parancsolt onnan felől a felhőknek, és megnyitá az ég ajtait, 
77:25 és mannát hullatott nekik eledelűl, és mennyei kenyeret adott nekik. 
77:26 Az angyalok kenyerét ette az ember; eledelt küldött nekik bőséggel. 
77:26 Elvivé a napkeleti szelet az égről, és elhozá erejével a délit. 
77:27 És mint a port, úgy hullatta nekik a húst, és a tollas madarakat, mint a tenger fövenyét. 
77:28 És táboruk közepére estek az ő sátoraik körűl. 
77:29 És evének, és igen jóllakának, és kivánságukat teljesíté, 
77:30 és nem csalatkoztak meg kivánságukban. De még szájokban volt étkök, 
77:31 és már az Isten haragja rájok szállott, és megölé azok kövéreit, Izrael választottait megakadályozá. 
77:32 Mindezek mellett mégis vétkeztek, és nem hittek az ő csodáinak. 
77:33 És elfogytak napjaik hiúságban, és esztendeik sietséggel. 
77:34 Midőn ölte őket, keresték őt, és megtértek, és korán reggel hozzája jöttek, 
77:35 és megemlékeztek, hogy Isten az ő segítőjök, és a fölséges Isten az ő megváltójok. 
77:36 De csak szájokkal szerették őt, és nyelvökkel hazudtak neki. 
77:37 Mert szivök hozzája nem volt igaz, és nem találtattak hiveknek az ő szövetségében. 
77:38 Ô pedig irgalmas, és megkegyelmez bűneiknek, és nem veszti el őket. 
77:39 És gyakran volt azon, hogy elfordítsa haragját, és nem gerjeszté föl egészen haragját, 
77:40 és megemlékezett, hogy nem egyebek, mint test, elenyésző és vissza nem térő lehelet. 
77:41 Hányszor búsították őt a pusztában, s indították őt haragra a vizetlen helyen? 
77:41 És újra meg újra kisértették az Istent, és Izrael Szentét boszantották. 
77:42 Nem emlékeztek meg az ő kezéről, ama napról, melyen megszabadította őket a nyomorgató kezéből, 
77:43 mint vitte véghez Egyiptomban jeleit, és csodáit Tanis mezején, 
77:44 midőn vérré változtatta azok folyóvizeit és árjait, hogy nem ihattak; 
77:45 mindenféle legyet bocsátott rájok, mely megemészté őket; és békát, mely elpusztitá őket; 
77:46 és a ragyának adá gyümölcsüket, és termesztményeiket a sáskának; 
77:47 és elverte jégesővel szőlőiket, és szederfáikat dérrel; 
77:48 és a jégesőnek adá barmaikat, és jószágukat a tűznek; 
77:49 midőn rájok bocsátotta boszankodása haragját, a boszankodást és haragot és szorongatást, csapásokat a gonosz angyalok által; 
77:50 midőn utat csinált haragja ösvényének, s nem kimélte a haláltól lelköket, és barmaikat a halálnak szánta; 
77:51 és megölt minden elsőszülöttet Egyiptom földén, minden munkájok zsengéit Kám hajlékaiban;
77:52 és elvitte népét, mint a juhokat, és hordozta őket, mint nyájat a pusztában, 
77:53 és kivezette őket reménységben, és nem féltek; és ellenségeiket a tenger elborította; 
77:54 és bevitte őket megszenteltetése hegyére, a hegyre, melyet az ő jobbja szerzett; és kiűzte szinök elöl a nemzeteket, és elosztá nekik a földet sors által az osztás kötelével; 
77:55 és megtelepité azok hajlékiban Izrael nemzetségeit, 
77:56 és ők kisértették és boszantották a fölséges Istent, és nem őrzötték meg bizonyságait, 
77:57 és elfordúltak, és nem tarták meg a kötést, mint atyáik, csalárd kézívként hátrafordúltak. 
77:58 Haragra indíták őt halmaikon, és faragott képeikkel boszuállásra ingerlék őt. 
77:59 Meghallotta ezt Isten, és megvetette és igen megútálta Izraelt, 
77:60 és elhagyta Silóban hajlékát, az ő hajlékát, hol az emberek között lakott, 
77:61 és fogságra adá azok erejét, és azok szépségét az ellenség kezeibe, 
77:62 és fegyver alá juttatta népét, és örökségét megvetette. 
77:63 Ifjait tűz emésztette meg; és szűzeit senki sem siratta. 
77:64 Papjai fegyver által hullottak el; és özvegyeiken senki sem siránkozott. 
77:65 Akkor mintegy álomból fölserkent az Úr, mint a bortól megrészegűlt hatalmas. 
77:66 És megveré ellenségeit hátúl; örök gyalázatot tett rajtok. 
77:67 És megvetette József hajlékát, és nem választá Efraim nemzetségét; 
77:68 hanem Júda nemzetségét választotta, Sion hegyét, melyet szeretett. 
77:69 És fölépíté szent helyét, mint az egyszarvú szarvát, a földön, melyet örökre alapított. 
77:70 És Dávidot, az ő szolgáját választotta, és elvevé őt a juhok nyájaitól, a tejelők mögűl hozta el őt, 
77:71 hogy legeltesse szolgáját, Jákobot, és örökségét, Izraelt. 
77:72 És legeltette őket szivének ártatlanságában, és kezeinek okossága szerint vezérlette őket. 
