4:1 Midőn segítségűl hívtam, meghallgatott engem az én igazságom Istenem; * a szorongásban tágítottál rajtam.
4:2 Könyörűlj rajtam, * és hallgasd meg imádságomat.
4:3 Emberek fiai, meddig lesztek nehéz szívvel? * Miért szeretitek a hiúságot, és keresitek a hazugságot? 
4:4 Tudjátok meg, hogy az Úr csodálatossá tette az ő szentjét; * az Úr meghallgat engem, mikor hozzá kiáltok. 
4:5 Haragudván, ne vétkezzetek; * amit szívetekben mondotok, nyughelyeiteken bánjátok meg. 
4:6 Áldozzátok az igazság áldozatát, és bízzatok az Úrban. * Sokan mondják: Ki láttat velünk jókat? 
4:7 Ránk van jegyezve, Uram, orcád világossága; * örömet adtál szívembe. 
4:8 Gabonájuk, boruk és olajuk gyümölcsével * lettek ők gazdagok. 
4:9 De emiatt békességben * alszom, és megnyugszom; 
4:10 mert te, Uram, kiváltképpen megerősítettél engem * a reménységben. 
