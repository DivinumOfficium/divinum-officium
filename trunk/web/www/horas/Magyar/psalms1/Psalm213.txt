(Judith eneke * Judith 16:15-22)
15 Dicséretet énekeljünk az Úrnak, új dicséretet énekeljünk a mi Istenünknek.
16 Adonai, Uram! nagy vagy te és hatalmas a te erődben, és a kit senki meg nem győzhet.
17 Neked szolgáljon minden teremtményed; mert mondottad és lőnek;
18 kibocsátottad lélegzetedet, és létre jövének; és nincs, aki ellenálljon a te szódnak.
19 A hegyek alapjokból megindúlnak a vizekkel; a kősziklák, mint a viasz, megolvadnak színed előtt.
20 A kik pedig félnek téged, nagyok lesznek nálad mindenekben.
21 Jaj az én nemzetem ellen föltámadó népnek! mert a mindenható Úr boszút áll rajtok, itélet napján meglátogatja őket.
22 Mert tüzet ad és férgeket az ő testökbe, hogy égettessenek és érezzék mindörökké.
