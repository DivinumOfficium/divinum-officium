108:1 Isten! ne hallgasd el az én dicséretemet, * mert a bűnös szája és az álnok szája rám nyílt. 
108:2 Álnok nyelvvel szólanak ellenem, és körülvesznek engem gyülölséges beszédekkel, * és ok nélkül ostromolnak engem. 
108:3 A helyett, hogy szeretnének, rágalmaznak engem; * én pedig imádkozom. 
108:4 Roszszal fizetnek nekem a jóért, * és gyülölséggel szeretetemért. 
108:5 Rendelj föléje bűnöst; * és az ellenség álljon jobbja felűl. 
108:6 Mikor itéltetik, kárhoztatva jőjön ki; * és imádsága legyen bűnévé. 
108:7 Legyenek az ő napjai kevesek; * és tisztségét más nyerje el. 
108:8 Árvákká legyenek fiai, * és felesége özvegygyé. 
108:9 Bújdosva tévelyegjenek fiai és koldúljanak, * és vettessenek ki lakhelyeikből. 
108:10 Az uzsorás kutassa föl minden jószágát; * és idegenek ragadják el szerzeményét. 
108:11 Ne legyen neki segítője, * s ne legyen, ki árváin könyörűljön. 
108:12 Veszszenek el szülöttei, * töröltessék el neve egy nemzedékben. 
108:14 Legyen emlékezetben atyáinak gonoszsága az Úr színe előtt, * és ne töröltessék el anyja vétke. 
108:15 Legyenek az Úr előtt mindenkoron, és emlékök veszszen el a földről; * azért, mivel nem gondolt arra, hogy irgalmasságot cselekedjék, 
108:16 és üldözte a szegény embert és nyomorúltat, * és az elkeseredett szivűt öldökölte. 
108:17 Szerette az átkot, tehát jőjön rá; * és nem akarta az áldást, távozzék hát tőle. 
108:18 És magára húzta az átkot, mint a ruházatot, * mely mint a víz, behatott belsejébe, és mint az olaj, az ő csontjaiba. 
108:19 Legyen rajta, mint a ruházat, melybe öltözik, * és mint az öv, melylyel magát mindenkor körűlövezi. 
108:20 Ez legyen jutalmok az Úrtól kik engem rágalmaznak, * és kik roszat beszélnek lelkem ellen. 
108:20 De te, Uram, Uram! légy velem a te nevedért; * mert jóságos a te irgalmad. Szabadíts meg engem, 
108:21 mert nyomorúlt és szegény vagyok; * és szívem megháborítatott. 
108:22 Mint az árnyék, mikor elhanyatlik elenyészem, * és elűzetem, mint a sáskák. 
108:23 Térdeim elerőtlenedtek a böjttől; * és húsom elesett az olaj-hiány miatt. 
108:24 Gyalázattá lettem nekik; * látnak engem, és fejöket csóválják. 
108:25 Segíts engem, Uram Istenem! * szabadíts meg engem a te irgalmasságod szerint; 
108:26 hadd tudják meg, hogy a te kezed ez, * és te cselekedted ezt, Uram! 
108:27 Ôk átkozni fognak, te megáldasz; * kik ellenem támadnak, megszégyenűlnek: a te szolgád pedig vígadni fog. 
108:28 Öltözzenek szégyenbe, kik engem rágalmaznak; * és mint palásttal, födöztessenek be gyalázatjokkal. 
108:29 Nagy hálát adok szájammal az Úrnak, * és a sokaság között dicsérem őt. 
108:30 Mert a szegénynek jobbja felől áll, * hogy lelkemet az üldözőktől megszabadítsa. 
