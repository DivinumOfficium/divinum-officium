18:1 Az egek beszélik Isten dicsőségét, és az ő kezei alkotmányát hirdeti az égboltozat. 
18:2 Ezt beszéli a nap a jövő napnak, erre tanítja az éj a jövő éjt. 
18:3 Nincs nyelv, sem beszéd, melyen nem hallatnék az ő szavok; 
18:4 egész földre elhat az ő szózatuk, és a földkerekség határaira igéjök. 
18:5 Az egekben vagyon helyezve a nap sátora, melyből, mint a vőlegény az ő tereméből, kilépvén, 
18:6 örömmel futja pályáját, mint a hős. Kijövete az ég egyik véghatárától,
18:7 és járása másik végeig, és nincs, ki elrejtse magát hevétől. 
18:8 Az Úr törvénye hiba nélkül való, lelkeket térítő; az Úr bizonyságtétele hű, bölcseséget adó a kisdedeknek. 
18:9 Az Úr rendelései egyenesek, sziveket vígasztalók; az Úr parancsa világos, megvilágosítja a szemeket. 
18:10 Az Úr félelme szent, megmaradó örökön örökké, az Úr itéletei igazak, igazolvák önmagokban. 
18:11 Kivánatosbak az aranynál és sok drágakőnél, és édesbek a színméznél és a lépesméznél. 
18:12 A te szolgád meg is tartja azokat, megtartásukban sok a jutalom. 
18:13 De a vétkeket ki veszi észre? az én titkos bűneimtől tisztits meg engem, és az idegenektől szabadítsd meg szolgádat. 
18:14 Ha nem uralkodnak rajtam, akkor hiba nélkül leszek, és nagy vétkektől tisztúlok meg. 
18:15 És kedvesek lesznek az én szám beszédei, és szívem elmélkedése előtted lesz mindenkoron, 
18:15 Uram, én segítőm és megváltóm! 
