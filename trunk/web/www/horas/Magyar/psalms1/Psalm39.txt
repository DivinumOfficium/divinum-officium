39:1 Várva vártam az Urat, és figyelt rám, 
39:2 és meghallgatta könyörgésemet, és kivitt engem a nyomorúság verméből, és a mély sárból; 
39:3 és kősziklára állította lábaimat, és igazgatta lépéseimet, 
39:4 és új éneket adott számba, a mi Istenünk dicséretét. 
39:5 Meglátják ezt sokan, és félni fognak, és az Úrban bíznak. 
39:6 Boldog ember, kinek reménye az Úr neve, és nem néz hiúságokra és hamis balgaságokra. 
39:7 Sokat tettél, Uram Istenem, a te csodálatos dolgaidból, és gondolataidban nincs, ki hasonló lenne hozzád. 
39:8 Hirdettem és beszéltem azt, de számfölött sok. 
39:9 Áldozatot és ajándékot nem akartál, füleimet pedig elkészítetted; égő- és bűnáldozatot nem kivántál. 
39:9 Akkor mondám: Ime jövök! A könyvben főleg felőlem van irva, 
39:9 hogy a te akaratodat cselekedjem: Istenem! én akartam, és a te törvényed szivem közepett van. 
39:10 Hirdettem igazságodat a nagy gyülekezetben, ime ajakimat nem tartóztatom, Uram! te tudod. 
39:11 Igazságodat nem rejtettem el szivemben; igazmondásodról és szabaditásodról szólottam. 
39:12 Nem rejtettem el irgalmadat és igazmondásodat a nagy gyülekezettől. 
39:12 Te pedig, Uram! ne vidd távol könyörűletedet tőlem; 
39:13 a te irgalmad és igazmondásod mindenkor föntartottak engem. 
39:14 Mert körűlvettek engem a roszak, melyeknek száma nincs; gonoszságaim megfogtak engem, és nem láthattam. 
39:14 Megsokasodtak fejem hajszálai fölött, és szívem elhagyott engem. 
39:14 Tessék neked, Uram, megmenteni engem; Uram! tekints segítésemre. 
39:15 Pirúljanak és szégyenűljenek meg egyetemben, kik lelkemet keresik, hogy elvegyék azt. 
39:16 Térjenek hátra és szégyenűljenek meg, kik nekem roszat akarnak. 
39:17 Viseljék mindjárt gyalázatjokat, kik azt mondják nekem: Ehe! ehe! 
39:17 Örvendezzenek és vigadjanak tebenned mindnyájan, kik téged keresnek; és mondják mindenkor: 
39:18 Magasztaltassék az Úr! kik szeretik a te szabadításodat. 
39:18 Én pedig koldús vagyok és szegény; az Úr gondoskodik felőlem. 
39:18 Te vagy segítőm és oltalmazóm, én Istenem! ne késsél. 
