35:1 Mondá az igaztalan önmagában, hogy vétkezzék: Nincs az Isten félelme az ő szemei előtt. 
35:2 Mert álnokúl cselekszik az ő színe előtt; nehogy gonoszsága föltaláltassék és gyűlöltessék.
35:3 Az ő szája igéi gonoszság és álnokság; nem akar érteni, hogy jól cselekedjék. 
35:4 Hamisságot gondol ágyában; megáll minden nem jó úton, a gonoszságot pedig nem gyűlöli. 
35:5 Uram! a te irgalmasságod az égig ér, és igazvoltod a felhőkig. 
35:6 A te igazságod, mint az Isten hegyei; itéleteid nagy mélység; 
36:7 az embereket és barmokat megtartod, Uram! Mely sokféle a te irgalmasságod, Istenem! 
35:8 Azért az emberek fiai szárnyaid árnyékában bíznak. 
35:9 Megrészegűlnek a te házad bőségétől; és gyönyörűséged patakából itatod őket. 
35:10 Mert nálad vagyon az élet kútfeje; és a te világosságoddal látunk világosságot. 
35:11 Terjeszd ki irgalmadat a téged ismerőkre, és igazságodat azokra, kik igaz szívvel vannak. 
35:12 Ne jőjön rám a kevélység lába; és a bűnös keze ne mozdítson meg engem. 
35:13 Ott esnek el, kik gonoszságot cselekesznek; kiüzetnek és meg nem állhatnak. 
