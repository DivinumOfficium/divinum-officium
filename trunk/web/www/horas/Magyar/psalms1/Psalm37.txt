37:1 Uram! ne feddj meg engem búsulásodban, és haragodban ne dorgálj meg engem; 
37:2 mert a te nyilaid belém szegeztettek, és megnehezítetted rajtam kezedet. 
37:3 Nincs épség testemben a te haragod szine miatt; nincs nyugalma csontaimnak bűneim szine miatt. 
37:4 Mert gonoszságaim fölűlhaladták fejemet; és rám súlyos teherként nehezűltek. 
37:5 Megbűzhödtek és senyvedtek sebhelyeim az én balgatagságom miatt. 
37:6 Nyomorúlttá lettem és igen meggörbíttettem; napestig szomorkodva járok vala. 
37:7 Mert ágyékaim telvék csalatkozásokkal, és nincs épség testemben. 
37:8 Megsanyargattattam és igen megaláztattam; jajgaték szivem fohászkodása miatt. 
37:9 Uram! előtted van minden kivánságom, és fohászkodásom tőled nincs elrejtve. 
37:10 Szivem megháborodott, elhagyott engem erőm; és szemem világa sincs velem. 
37:12 Barátim és feleim ellenem közeledtek és állottak; 
37:13 és a kik mellettem voltak, távol állának; és erőszakot cselekvének, kik lelkemet keresték;
37:14 és kik romlásomra törekedtek, hiuságokat szólottak, és egész nap álnokságokról gondolkodtak. 
37:15 Én pedig, mint a siket, nem hallám, és mint a néma, ki nem nyitja föl száját. 
37:16 És levék, mint a nem halló ember, és kinek szájában nincsenek ellenmondások. 
37:17 Mert, Uram! tebenned bíztam; te meghallgatsz engem, Uram Istenem! 
37:18 Azért mondottam: Ne örűljenek valaha rajtam ellenségeim! midőn megtántorodnak lábaim, nagyokat ne szóljanak rólam. 
37:18 Mert én az ostorokra kész vagyok, és fájdalmam előttem van mindenkoron. 
37:20 Mert én gonoszságomat megvallom, és bűnömről gondolkodom. 
37:21 Ellenségeim pedig élnek, és erőt vettek rajtam; és megsokasodtak, kik gonoszúl gyűlölnek engem. 
37:22 Kik jóért roszszal fizetnek, rágalmaztak engem, mivel a jót követtem. 
37:23 Ne hagyj el engem, Uram, Istenem! ne távozzál tőlem. 
37:23 Figyelmezz az én segítségemre, Uram, üdvösségem Istene! 
