(Jeremiás éneke * Jer 7:2-7)
7:2 Állj az Úr háza kapujában, és hirdesd ott ez igét, és mondjad: Halljátok az Úr igéjét, egész Júda, kik bementek e kapukon, hogy imádjátok az Urat.
7:3 Ezeket mondja a seregek Ura, Izrael Istene: Jobbítsátok meg utaitokat és törekvéseteket, és veletek lakom e helyen.
7:4 Ne bízzatok a hazugság igéiben, mondván: Az Úr temploma, az Úr temploma, az Úr temploma ez!
7:5 Mert ha jóra irányozzátok utaitokat és törekvéseteket, ha ítéletet tesztek a férfiú és atyjafia között,
7:6 a jövevényen és árván és özvegyen nem tesztek törvénytelenséget, sem ártatlan vért nem ontotok e helyen, és nem jártok idegen istenek után a magatok veszedelmére:
7:7 veletek lakom e helyen, a földön, melyet atyáitoknak adtam mindörökkön örökké.
