79:1 Ki Izraelt legelteted, halljad; ki Józsefet vezeted, mint a juhot, 
79:2 ki a kerubok fölött ülsz, jelenj meg 
79:3 Efraim, Benjamin és Manassze előtt; ébreszd föl hatalmasságodat, és jőj el, hogy megszabadíts minket. 
79:4 Isten! téríts meg minket, és mutasd meg a te orczádat, és megszabadúlunk. 
79:5 Erők Ura Istene! meddig fogsz haragudni szolgád imádsága fölött? 
79:6 Könyhullatás kenyerével étetsz-e minket, és könyeket adsz-e nekünk italúl mértékkel? 
79:7 Ellenmondásúl helyeztél minket szomszédinknak, és ellenségeink gúnyolnak minket. 
79:8 Erők Istene! téríts meg minket, és mutasd meg a te orczádat, és megszabadúlunk. 
79:9 Szőlőt hoztál át Egyiptomból, kiűzted a nemzeteket, és elültetted azt. 
79:10 Az út vezére voltál színe előtt, és elültetted gyökereit, és betöltötte a földet, 
79:11 árnyéka befödte a hegyeket, és ágai az Isten czedrusait, 
79:12 kiterjeszté vesszeit a tengerig, és csemetéit a folyóig. 
79:13 Miért bontottad el sövényét, hogy szaggassák azt mindnyájan, kik az úton átmennek? 
79:14 Földúlja azt az erdei kan, és a magányos vad elpusztítja azt. 
79:15 Erők Istene! térj vissza; tekints le mennyből, és nézd, és látogasd meg e szőlőt, 
79:16 és végezd el azt, melyet a te jobbod ültetett, az ember fiára nézve, kit magadnak megerősítettél. 
79:17 Ô tűzzel fölgyujtatott és aláásatott. Orczád dorgálásától elvesznek. 
79:18 Legyen kezed a te jobbod férfián, és az ember fián, kit magadnak megerősítettél. 
79:19 És nem távozunk el tőled, te megelevenítesz minket, és nevedet segítségűl fogjuk híni. 
79:20 Erők Ura Istene! téríts meg minket, és mutasd meg a te orczádat, és megszabadúlunk. 
