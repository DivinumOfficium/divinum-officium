58:1 Ments meg engem ellenségeimtől, Istenem, * és a rám támadóktól szabadíts meg engem.
58:2 Ments meg engem a gonosztevőktől; * és a vérszopó férfiaktól szabadíts meg engem.
58:3 Mert íme megfogják lelkemet; * rám rohannak az erősek;
58:4 és nincs gonoszságom, sem bűnöm, Uram, * gonoszság nélkül futottam, és eligazodtam.
58:5 Kelj föl elém, és lásd ezt, * és te, Uram, erők Istene, Izrael Istene,
58:6 figyelj és látogass meg minden nemzetet; * és ne könyörülj senkin, ki gonoszságot cselekszik.
58:7 Visszatérnek estére, és éhséget fognak szenvedni, mint az ebek, * és megkerülik a várost.
58:8 Íme szájukkal szólnak, és kard van ajkaikon; * mert ki hallja?
58:9 De te, Uram, kineveted őket; * semmivé teszel minden nemzetet.
58:10 Én erősségemet benned helyezem; mert te, Isten, az én oltalmam vagy. * Az én Istenem irgalmassága megelőz engem;
58:12 az Isten megmutatja nekem ellenségeimet. Ne öld meg őket, * nehogy megfeledkezzenek népeim.
58:13 Széleszd el őket a te erőddel, * és vesd le őket, én oltalmazó Uram.
58:14 Amit szájuk mond, merő gonoszság. * Fogassanak meg kevélységükben;
58:15 kik az átkozódásban és hazugságban még kérkednek is. * Veszítsd el őket a te haragodban, veszítsd el őket, hogy többé ne legyenek.
58:16 És tudva lesz, hogy Isten uralkodik Jákobon * és a föld határain.
58:17 Visszatérnek estére, és éhséget fognak szenvedni, mint az ebek, * és megkerülik a várost.
58:18 Ők elszélednek eledelért, * és ha jól nem laknak, morognak is.
58:19 Én pedig a te erősségedet éneklem, * és fölmagasztalom irgalmadat reggel;
58:20 mert oltalmam lettél * és menedékem az én szorongásom napján.
58:21 Én segítőm, neked éneklek, mert oltalmazó Istenem vagy; * én Istenem, én irgalmasságom.
