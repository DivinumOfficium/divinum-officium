[Rank]
In Apparitione Beatae Mariae Virginis Immaculatae;;Duplex majus;;4;;ex C11

[RankNewcal]
In Apparitione Beatae Mariae Virginis Immaculatae;;Duplex optional;;2;;ex C11

[Rule]
ex C11;
9 lectiones
Psalmi Dominica
Antiphonas horas
Doxology=Nat

[Ant Vespera]
Ella è uno splendore * della luce eterna e uno specchio senza macchia.;;109
Ella è la donna * che ha per manto il sole, la luna sotto i suoi piedi, e sul suo capo una corona di dodici stelle.;;112
Tu la gloria di Gerusalemme, tu la letizia d'Israele, tu l'onore del popolo nostro.;;121
Tu sei stata benedetta, * o Vergine Maria, dal Signore Dio altissimo più che tutte le donne sulla terra.;;126
Oggi il Signore * ha così magnificato il tuo nome, che la tua lode non verrà meno dalla bocca degli uomini.;;147

[Capitulum Vespera]
!Cant 2:13-14
v. Sorgi, diletta mia, bella mia, e vieni, colomba mia, (nascosta) nella cavità della roccia, nelle fessure della pietra, mostrami il tuo volto, risuoni la tua voce alle mie orecchie.
$Deo gratias

[Ant 1]
Questa è * la mia colomba, la mia perfetta, la mia immacolata.

[Oratio]
O Dio, che per l'Immacolata Concezione della Vergine preparasti al tuo Figlio una degna abitazione: ti supplichiamo umilmente, che, celebrando la Apparizione della medesima Vergine, conseguiamo la salute dell'anima e del corpo. 
$Per eumdem

[Invit]
Celebriamo l'immacolata Concezione della Vergine Maria, * Adoriamo Cristo Signore suo Figlio.

[Hymnus Matutinum]
v. Ti celebriamo con canti, 
o Immacolata Madre di Dio, 
tu benigna le nostre lodi 
ricambia colla tua grazia.
_
Posterità colpevole di Adamo, 
nasciamo tutti colpevoli; 
dalla macchia del nostro progenitore tu sola, 
o Vergine, nasci immune, come ne insegna la Fede.
_
La testa dell'invidioso dragone 
tu schiacci col piede, 
e sola hai la gloria 
d'intemerata origine.
_
O decoro dell'uman genere, 
che di Eva togli l'obbrobrio, 
tu soccorrici, te ne supplichiamo, 
tu rialzaci nelle nostre cadute.
_
Potente qual sei, 
dell'antico serpente rintuzza le insidie e gli assalti, 
affinché per te partecipiamo 
alle gioie eterne degli abitatori celesti.
_
O Gesù, sia gloria a te, 
che sei nato dalla Vergine, 
insieme col Padre e collo Spirito Santo, 
per i secoli eterni.
Amen.

[Ant Matutinum]
Salve, piena di grazia, * il Signore è con te.;;8
La benedetta tu sei fra le donne * e benedetto è il frutto dei tuo seno.;;18
Non temere Maria, * tu hai trovato grazia presso il Signore.;;23
V. Dio onnipotente mi cinse di forza.
R. E rese immacolata la mia via.
Ha fatto grandi cose in me * colui ch'è potente, e di cui santo è il nome.;;44
L'ha santificata * a sua dimora l'Altissimo: Iddio sta dentro di lei, ella non sarà scossa.;;45
Il Signore t'ebbe con sé * dall'inizio delle sue imprese, e t'ha amata d'un amore eterno.;;86
V. L'aiuterà Iddio colla sua presenza.
R. Iddio sta dentro di lei, ella non sarà scossa.
La mano dei Signore * t'ha sorretta, e perciò sarai benedetta in eterno.;;95
Non voler temere, * perché non per te, ma per tutti gli altri è stata fatta questa legge.;;96
Il Signore t'ha benedetta * colla sua potenza, poiché per te ha annientato i nostri nemici.;;97
V. La grazia è cosparsa sulle tue labbra. Perciò Dio t'ha benedetta in eterno.
R. Perciò Dio t'ha benedetta in eterno.

[Lectio1]
@Commune/C11:Lectio1

[Responsory1]
R. La sapienza che si estende con fortezza da un'estremità all'altra, e dispone ogni cosa con soavità, si edificò una casa: 
* Ecco il tabernacolo di Dio in mezzo agli uomini,
V. Vidi la città santa, la nuova Gerusalemme, pronta come una sposa abbigliata per il suo sposo.
R. Ecco il tabernacolo di Dio in mezzo agli uomini,

[Lectio2]
@Commune/C11:Lectio2

[Responsory2]
R. Come l'arcobaleno che risplende nelle nuvole, e come il fior della rosa nel tempo di primavera, e come i gigli lungo il corso delle acque, 
* Così risplende la Vergine immacolata.
V. Porrò il mio arcobaleno nelle nubi, ed esso sarà il segno della mia alleanza con voi.
R. Così risplende la Vergine immacolata.

[Lectio3]
@Commune/C11:Lectio3

[Responsory3]
R. orgi, diletta mia, bella mia, e vieni, colomba mia: 
* Mostrami il tuo volto, la tua voce risuoni alle mie orecchie.
V. La voce della tortora s'è udita nella nostra terra.
R. Mostrami il tuo volto, la tua voce risuoni alle mie orecchie.
&Gloria
R. Mostrami il tuo volto, la tua voce risuoni alle mie orecchie.

[Lectio4]
Quattro anni dopo la definizione dommatica della immacolata Concezione della beata Vergine, sulla sponda del fiume Gave presso il borgo di Lourdes, delta diocesi di Tarbes in Francia, la stessa Vergine si fece vedere più volte nell'insenatura d'una roccia nella grotta di Massabielle a una fanciulla chiamata volgarmente Bernadetta, poverissima sì ma ingenua e pia. La Vergine immacolata appariva di aspetto giovane e benevolo, ricoperta d'una veste e d'un velo bianco come la neve, e cinta d'una fascia celeste; una rosa d'oro ne adornava i piedi. Il primo giorno dell'apparizione, che fu l'11 Febbraio dell'anno 1858, insegnò alla fanciulla a far bene e con pietà il segno della croce e, facendo scorrere nella mano la corona che prima le pendeva dal braccio, l'eccitò, col suo esempio, alla recita del santo rosario: cosa che ripeté pure nelle altre apparizioni. Ma il secondo giorno dell'apparizione, la fanciulla temendo, nella semplicità del suo cuore, un'insidia diabolica, gettò sulla Vergine dell'acqua benedetta; ma la beata Vergine, dolcemente sorridendo, le si mostrò con volto ancor più benevolo. Nella terza apparizione poi invitò la fanciulla alla grotta per quindici giorni. D'allora le parlò più spesso, e la esortò a pregare per i peccatori, a baciar la terra e a far penitenza; quindi le ordinò di dire ai sacerdoti che edificassero ivi una cappella, e di venirvi alla stessa guisa con solenni processioni. Di più le ordinò di bere dell'acqua della fonte, ch'era ancora nascosta sotto la sabbia ma sarebbe subito sgorgata, e di lavarsi con essa. Finalmente la festa dell'Annunziazione, domandando la fanciulla istantemente il nome di lei, che s'era degnata di apparirle tante volte, la Vergine, portate le mani sul petto ed alzati gli occhi al cielo, rispose: Io sono l'Immacolata Concezione.

[Responsory4]
R. Chi è costei che si avanza come l'aurora che sorge, 
* Bella come la luna, fulgida come il sole?
V. Questa è la mia colomba, la mia perfetta, la mia immacolata. 
R. Bella come la luna, fulgida come il sole?

[Lectio5]
Crescendo la fama dei benefizi, che si asseriva aver ricevuto i fedeli nella grotta, aumentò ogni dì più il concorso degli uomini attirati alla grotta dalla venerazione del luogo. Ond'è che il vescovo di Tarbes mosso dalla fama dei prodigi e dal candore delta fanciulla, quattro anni dopo le cose narrate, dopo giuridica inquisizione dei fatti, riconobbe con sua sentenza, che i caratteri dell'apparizione erano soprannaturali, e permise nella stessa grotta il culto alla Vergine immacolata. Subito vi si edificò una cappella: da quel giorno sono quasi innumerevoli le folle di fedeli che vi accorrono ogni anno per ragione di voto e di supplica dalla Francia, dal Belgio, dall'Italia, dalla Spagna e da altre regioni d'Europa e fin dalle lontane Americhe, e il nome dell'Immacolata di Lourdes diviene celebre in tutto l'universo. L'acqua della fontana, portata in tutte le parti del mondo, rende la sanità agl'infermi. E l’orbe cattolico, riconoscente di tanti benefici, v'ha eretto intorno meravigliosi monumenti sacri. Innumerevoli vessilli, mandati là dalle città e popoli quali testimoni dei benefici ricevuti, formano al tempio della Vergine una decorazione meravigliosa. In questa sua quasi dimora la Vergine immacolata è venerata continuamente: di giorno con preghiere, canti religiosi e altre solenni funzioni; di notte invece con quelle sacre processioni nelle quali turbe pressoché infinite di pellegrini con ceri e torcie sfilano cantando le lodi della Vergine.

[Responsory5]
R. Sarà apparecchiato negli ultimi tempi un monte alla Vergine Maria sulla vetta dei monti, e vi andranno molti popoli e diranno: 
* Venite, saliamo al monte.
V. Come san tutti nella gioia quelli che abitano in te.
R. Venite, saliamo al monte.

[Lectio6]
A tutti è noto come questi pellegrinaggi abbiano ravvivato la fede in questo secolo pieno di freddezza, abbiano incoraggiato a professare la legge cristiana, ed abbiano mirabilmente accresciuto il culto alla Vergine immacolata. Nella quale meravigliosa manifestazione di fede il popolo cristiano ha per duci i sacerdoti, che conducono là le loro popolazioni. Gli stessi vescovi si recano spesso a questo santuario, presiedono ai pellegrinaggi, e assistono alle feste più solenni. Né è troppo raro vedere accorrervi come umili pellegrini gli stessi principi della Chiesa Romana vestiti della porpora. A loro volta, i Romani Pontefici nella loro devozione verso l'Immacolata di Lourdes, arricchirono il sacro tempio di favori i più insigni. Pio IX l'onorò di sante indulgenze, del privilegio di un'arciconfraternita e del titolo di Basilica minore; e volle che la statua della Madre di Dio, che vi si venera, fosse incoronata con solenne rito dal suo nunzio apostolico in Francia. Leone XIII poi le conferì innumerevoli benefizi, concesse l'indulgenza in forma di giubileo nel venticinquesimo dell'Apparizione, incoraggiò colla sua autorità e parola i pellegrinaggi, e fece fare a nome suo la consacrazione solenne d'una Chiesa sotto il titolo del Rosario. E coronò la moltiplicità di questi privilegi concedendo benignamente, a preghiera di molti vescovi, di celebrare una festa solenne sotto il titolo dell'Apparizione della beata Vergine Maria immacolata con Ufficio proprio e Messa propria. Finalmente il sommo Pontefice Pio X nella sua pietà verso la Madre di Dio, e per assecondare i voti di molti vescovi, estese la stessa festa alla Chiesa universale.

[Responsory6]
R. L'hai prevenuta, o Signore, con dolci benedizioni, hai messo sul suo capo 
* Una corona di pietre preziose,
V. Grande è la sua gloria per il tuo soccorso salutare, di gloria e splendore grande tu la ricoprirai. 
R. Una corona di pietre preziose,
&Gloria
R. Una corona di pietre preziose,

[Lectio94]
Quattro anni dopo la definizione dogmatica dell'immacolata concezione della beata Vergine, sulla sponda del fiume Cave presso il borgo di Lourdes, della diocesi di Tarbes in Francia, una fanciulla di nome Bernardetta asserì di aver visto più volte la Madre di Dio nell'insenatura di una roccia. In seguito a ciò avvennero tante e così grandi meraviglie, che ogni prudente e pio cristiano facilmente si convinse che lì c'era la mano di Dio. Celebre è il fatto che gli ammalati, bevendo l'acqua scaturita allora prodigiosamente per la prima volta dalla fonte della grotta, riacquistino spesso la salute. Crescendo la fama dei benefici che i fedeli dicevano di ricevere nella grotta ed aumentando sempre più il concorso degli uomini, il vescovo di Tarbes, dopo giuridica inquisizione dei fatti, permise il culto nella grotta dove apparve la Vergine immacolata. Subito vi si edificò una cappella, a cui ogni anno accorrono innumerevoli schiere di fedeli, e il nome dell'Immacolata divenne celebre in tutto l'universo; tanto più che ogni anno, durante la processione del ss.mo Sacramento, parecchi infermi provenienti da ogni parte, dopo aver chiesto la salute al Signore per l'intercessione della sua Madre immacolata, istantaneamente guariscono. Per cui il sommo pontefice Pio X estese a tutta la Chiesa la festa, già prima concessa ad alcuni luoghi da Leone XIII.
&teDeum

[Lectio7]
@Sancti/12-10:Lectio7

[Responsory7]
R. Tu perciò invoca il Signore, parla al Re per noi, 
* E liberaci dalla morte.
V. Voi tutti assetati, venite alle acque, e ne attingerete la salute dal Signore.
R. E liberaci dalla morte.

[Lectio8]
@Sancti/12-10:Lectio8

[Responsory8]
R. Il Signore Dio piantò un paradiso di delizie, e vi produsse nel mezzo l'albero della vita: 
* E un fiume scaturiva dal luogo di delizie.
V. Le tue emanazioni sono un paradiso, o Vergine Maria. 
R. E un fiume scaturiva dal luogo di delizie.
&Gloria
R. E un fiume scaturiva dal luogo di delizie.

[Lectio9]
@Sancti/12-10:Lectio9

[Ant Laudes]
Ella è uno splendore * della luce eterna e uno specchio senza macchia.
Ella è la donna * che ha per manto il sole, la luna sotto i suoi piedi, e sul suo capo una corona di dodici stelle.
Tu la gloria di Gerusalemme, tu la letizia d'Israele, tu l'onore del popolo nostro.
Tu sei stata benedetta, * o Vergine Maria, dal Signore Dio altissimo più che tutte le donne sulla terra.
Oggi il Signore * ha così magnificato il tuo nome, che la tua lode non verrà meno dalla bocca degli uomini.

[Capitulum Laudes]
!Cant 2:13-14
v. Sorgi, diletta mia, bella mia, e vieni, colomba mia, (nascosta) nella cavità della roccia, nelle fessure della pietra, mostrami il tuo volto, risuoni la tua voce alle mie orecchie.
$Deo gratias

[Hymnus Laudes]
v. Aurora che precede il sole, 
felice messaggera di salvezza, 
sul far della notte te, o Vergine, 
il tuo popolo invoca e supplica.
_
Il torrente dai flutti nefasti 
che tutti trascina nell'abisso, 
arresta dolcemente sue acque 
al transito dell'Arca dell'alleanza.
_
Mentre brucia l'arida terra, 
tu sola sei irrorata; 
e mentre è bagnata la terra all'intorno, 
tu sola rimani intatta.
_
Il serpente estolle la testa 
vomitando il fatal veleno; 
ma tu invitta schiacci 
l'orgogliosa testa del dragone.
_
Madre benigna, guarda 
ai gemiti e alle preci di color che ti supplicano, 
e tu, che trionfi dell'inferno, 
ci difendi nel combattimento contro i nemici.
_
O Gesù, gloria sia a te, 
che sei nato dalla Vergine, 
insieme col Padre e collo Spirito Santo, 
per i secoli eterni.
Amen.

[Ant 2]
Fulgida aurora della salvezza, * da te, o Vergine Maria, è uscito il sole di giustizia, che ci visitò venendo dall'alto.

[Lectio Prima]
!Sir 24:25-26
v. In me c'è tutta la grazia della via e della verità, in me tutta la speranza della vita e della virtù. Venite a me tutti voi che mi desiderate, e saziatevi dei miei frutti.

[Capitulum Tertia]
!Cant 2:13-14
v. Sorgi, diletta mia, bella mia, e vieni, colomba mia, (nascosta) nella cavità della roccia, nelle fessure della pietra, mostrami il tuo volto, risuoni la tua voce alle mie orecchie.
$Deo gratias

[Responsory Tertia]
R.br. Chi è costei che sale dal deserto, * Ricolma di delizie?    
R. Chi è costei che sale dal deserto, * Ricolma di delizie?    
V. Appoggiata al suo diletto.
R. Ricolma di delizie?
&Gloria
R. Chi è costei che sale dal deserto, * Ricolma di delizie?    
_
V. La videro le figlie di Sion.
R. E la proclamarono beata.

[Capitulum Sexta]
!Prov 8:18-19
v. Con me ho le ricchezze e la gloria, le grandi agiatezze e la giustizia: poiché il mio frutto è migliore dell'oro e delle pietre preziose.
$Deo gratias

[Responsory Sexta]
R.br. Io son la Madre * Del bell'amore.
R. Io son la Madre * Del bell'amore.
V. E del timore, e della scienza e della santa speranza.
R. Del bell'amore.         
&Gloria
R. Io son la Madre * Del bell'amore.
_
V. In me c'è tutta la grazia della via e della verità,
R. In me tutta la speranza della vita e della virtù.

[Capitulum Nona]
!Sir 24:25-26
v. In me c'è tutta la grazia della via e della verità, in me tutta la speranza della vita e della virtù. Venite a me tutti voi che mi desiderate, e saziatevi dei miei frutti.
$Deo gratias

[Responsory Nona]
R.br. Chi mi troverà, * Troverà la vita.
R. Chi mi troverà, * Troverà la vita.
V. E riceverà la salvezza dal Signore.
R. Troverà la vita.
&Gloria
R. Chi mi troverà, * Troverà la vita.
_
V. Venite a me tutti voi che mi desiderate.
R. E saziatevi dei miei frutti.

[Hymnus Vespera 3]
v. Essere Maria esente da ogni macchia 
l'insegna il maestro supremo della fede; 
la terra credente celebra con gioia 
il trionfo della Vergine.
_
Ella stessa si dà a vedere 
la Vergine ad un'umile donzella, ne calma la paura, 
e, d'esser concepita senza peccato si proclama 
colla sua santa bocca.
_
O grotta felice, onorata dall'apparizione 
della Madre di Dio! O rupe veneranda 
donde acque salutifere sono scaturite 
in larga vena!
_
Là a torme la pia turba accorre in pellegrinaggio dalle nostre 
e dalle lontane contrade, 
supplicando la Vergine possente 
e implorandone soccorso.
_
Accoglie la Madre le lacrime dei supplicanti, 
dona ai miseri la bramata salute; 
e appagata ne' suoi voti la turba 
se ne ritorna al patrio suolo.
_
Vergine, che ti muovi a pietà dei casi dei supplicanti, 
confortaci sempre nelle nostre pene, 
e impetraci dopo le tristezze presenti, le dolci gioie 
dell'eterna vita.
_
Sia gloria al Padre, e al Figlio unigenito, 
e a te pure, Spirito Santo, 
che d'ambedue procedi, unico Dio, 
in ogni tempo.
Amen.

[Ant 3]
Quest'oggi la gloriosa Regina del cielo * apparve in terra: quest'oggi portò al suo popolo parole di salvezza e pegni di pace: quest'oggi i cori degli Angeli e dei fedeli esultano e gioiscono celebrando l'immacolata Concezione, alleluia.
