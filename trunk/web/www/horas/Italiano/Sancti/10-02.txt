[Rank]
Ss. Angelorum Custodum;;Duplex majus;;4;;vide C4

[Rule]
vide C4;
9 lectiones
Psalmi Dominica
Antiphonas horas
Psalm5 Vespera=116
Psalm5 Vespera3=137
Horas1960 feria

[Ant Vespera]
Ai suoi Angeli * Iddio ha dato ordine per te, che ti custodiscano in tutte le tue vie.
Lodiamo il Signore, * che lodano gli Angeli, che i Cherubini e i Serafini proclamano santo, santo, santo.
I loro Angeli * vedono sempre la faccia del Padre mio, che è nei cieli.
Benedetto Dio, * che ha mandato il suo Angelo, e ha salvato i suoi servi che hanno creduto in lui.
Lodate Dio, * Angeli suoi tutti : lodatelo Virtù sue tutte.

[Capitulum Vespera]
!Exod. 23:20-21
v. Ecco che io manderò il mio Angelo, che ti guidi e ti protegga nel viaggio e ti conduca nel luogo che ti ho preparato. Rispettalo e ascolta la sua voce.
$Deo gratias

[Hymnus Vespera]
v. Celebriamo gli Angeli custodi degli uomini,
che a guardia della nostra fragile natura,
ha dato il Padre celeste, affinché non soccombesse
alle insidie dei nemici.
_
Dacché, per il fatto d'essere caduto, l'angelo apostata,
e d'essere stato giustamente spogliato dei grandi privilegi,
divorato dall'invidia, esso si sforza di traviare
quelli che Dio chiama al cielo.
_
A noi dunque vola, vigile custode,
allontana dalla nostra patria a te affidata
tanto i mali spirituali quanto tutto ciò che turba
la pace dei suoi abitanti.
_
Sia resa alla santa Trinità continuamente pia lode,
la cui potenza non cessa di governare
la triplice macchina dell'universo,
e la cui gloria splende per tutti i secoli.
Amen.

[Versum 1]
V. Al cospetto degli Angeli salmeggerò a te, Dio mio.
R. Adorerò nel tuo santo tempio e celebrerò il tuo nome.

[Ant 1]
Essi son tutti * Spiriti amministratori, mandati al ministero per quelli che acquisteranno l'eredità della salvezza.

[Oratio]
O Dio, che con ineffabile provvidenza ti degni d'inviare i tuoi santi Angeli alla nostra custodia: concedi ai tuoi supplicanti, e d'essere sempre difesi dalla loro protezione, e di goderne l'eterna compagnia.
$Per Dominum

[Invit]
Il Signore Re degli Angeli, * Venite adoriamo.

[Hymnus Matutinum]
@Sancti/10-02:Hymnus Vespera

[Ant Matutinum]
Il Signore Dio * del cielo e della terra, egli stesso manderà il suo Angelo innanzi a te.;;8
Il mio Dio * ha mandato il suo Angelo, che ha chiuso le bocche dei leoni, e non mi hanno fatto male.;;10
Fate buon viaggio, * e il Signore sia sul vostro cammino, e il suo Angelo vi accompagni.;;14
V. Si fermò l'Angelo presso l'altare del tempio.
R. Tenendo un turibolo d’oro nella sua mano.
Quando io ero con voi, * c'ero per volere di Dio: beneditelo e glorificatelo.;;18
Levatosi l'Angelo del Signore, * che precedeva l'esercito di Israele, andò a mettersi dietro di loro.;;23
Si slancerà l'Angelo del Signore·* intorno a quelli che lo temono, e li salverà.;;33
V. Salì il fumo degli aromi nel cospetto del Signore.
R. Dalla mano dell'Angelo.
Il Signore mandò * un suo Angelo, che percosse ogni uomo robusto e combattente, e il capo dell'esercito del re degli Assiri.;;95
Adorate il Signore. * Angeli suoi tutti : l'udì Sion, e se ne rallegrò.;;96
Benedite il Signore, * Angeli suoi tutti, possenti in forza, esecutori della sua parola, pronti alla voce dei suoi detti.;;102
V. Al cospetto degli Angeli salmeggerò a te, Dio mio.
R. Adorerò nel tuo santo tempio, e celebrerò il tuo nome.

[Lectio1]
Dal libro dell'Esodo.
!Exod 23:20-23
20 Ecco che io manderò il mio Angelo, che ti guidi e ti protegga nel viaggio e ti conduca nel luogo che ti ho preparato. 
21 Rispettalo e ascolta la sua voce, e guardati dal disprezzarlo, poiché egli non lascerà passare le tue mancanze, e in lui c’è l’autorità. 
22 Ma se ascolterai la sua voce, e farai quanto dico, io sarò il nemico dei tuoi nemici e colpirò chi ti colpirà. 
23 E il mio Angelo ti precederà.

[Responsory1]
R. Dio ha dato ordine ai suoi Angeli per te, che ti custodiscano in tutte le tue vie: 
* Essi ti sosterranno sulle mani, affinché il tuo piede non inciampi mai nel sasso.
V. Migliaia di migliaia lo servivano, e mille milioni lo assistevano.
R. Essi ti sosterranno sulle mani, affinché il tuo piede non inciampi mai nel sasso.

[Lectio2]
Del Profeta Zaccaria
!Zach 1:7-11
7 Fu indirizzata la parola del Signore a Zaccaria, figlio di Barachia, figlio di Addo profeta, dicendo:
8  Durante la notte ebbi una visione, ed ecco un uomo montato sopra un cavallo rosso, stava in un luogo di mirti assai basso, e dietro a lui dei cavalli rossi, e chiazzati, e bianchi; 
9 e dissi: Chi sono costoro, o Signor mio? E l'Angelo che parlava con me mi disse: lo ti mostrerò che cosa siano questi. 
10 E l'uomo che stava tra i mirti rispose e disse: Questi son quelli che il Signore ha spediti a percorrere la terra. 
11 E quelli risposero all’Angelo del Signore, che stava fra i mirti, e dissero: Abbiamo percorsa la terra, ed ecco tutta la terra è abitata e quieta.

[Responsory2]
R. L'Angelo del Signore rispose e disse : Signore degli eserciti, 
* Fino a quando tu non avrai pietà di Gerusalemme e delle città di Giuda, colle quali sei sdegnato?
V. Questo è già il settantesimo anno. - Fino a quando.
R. Fino a quando tu non avrai pietà di Gerusalemme e delle città di Giuda, colle quali sei sdegnato?

[Lectio3]
!Zach 2:1-5
1 E alzai i miei occhi, e guardai, ed ecco un uomo con in mano una corda da misuratore; 
2 e dissi: Dove vai tu? Ed egli mi disse: A misurare Gerusalemme per vedere quanta sia la sua larghezza, e quanta la sua lunghezza. 
3 Quand'ecco l'Angelo che parlava con me uscì fuori, e gli andò incontro un altro Angelo 
4 e gli disse: Corri, parla a quel giovane, e digli: Gerusalemme sarà abitata senza mura, per la gran quantità d'uomini e di bestie che saranno dentro di essa. 
5 Ed io le sarò, dice il Signore, muraglia di fuoco tutt'intorno, e sarò glorificato in mezzo a lei.

[Responsory3]
R. Davanti ai Gentili non abbiate paura; voi adorate nei vostri cuori e temete il Signore; 
* Poiché il suo Angelo è con voi.
V. Si fermò l'Angelo presso l'altare del tempio, tenendo un turibolo d'oro nella sua mano.
R. Poiché il suo Angelo è con voi.
&Gloria
R. Poiché il suo Angelo è con voi.

[Lectio4]
Sermone di san Bernardo Abate 
!Sul Salmo Qui habitat.
Ha dato ordine ai suoi Angeli per te ( Sal 90,11). Meravigliosa degnazione, e tenerezza di carità veramente grande! Difatti: Chi? a chi? per chi? che cosa ha ordinato? Consideriamolo attentamente, fratelli, e fissiamocelo bene in mente questo ordine sì importante. Chi ha dato l'ordine? di chi sono gli Angeli? a chi obbediscono essi? la volontà di chi eseguiscono? «Egli ha dato ordine ai suoi Angeli per te, che ti custodiscano in tutte le tue vie» (Sal 90,11). Né indugiano, anzi ti portano nelle loro mani. La sovrana Maestà dunque ha ordinato agli Angeli, e ai suoi Angeli. Cioè a quegli spiriti sublimi, altrettanto beati che vicini a lui e uniti e veramente famigliari, ha dato ordine per te. Chi sei tu? «Cos'è l'uomo che tu ti ricordi di lui? o il figlio dell'uomo da farne conto?» (Sal 8,5; 143,4). Come se «l'uomo non fosse putredine, e il figlio dell'uomo un verme!» (Gb 25,6). Ma qual ordine pensi ch'egli abbia dato per te? Che ti custodiscano.

[Responsory4]
R. Com'è vivo lo stesso Signore. 
* (Cosi giuro) che il suo Angelo mi ha custodito e nell'uscire di qui e nel dimorare la e nel ritornare qua.
V.  E non ha permesso il Signore che io sua serva fossi disonorata.
R. (Cosi giuro) che il suo Angelo mi ha custodito e nell'uscire di qui e nel dimorare la e nel ritornare qua.

[Lectio5]
Quanto rispetto ti deve imprimere questa parola, quanta devozione ispirare, quanta confidenza infondere ! Rispetto per la sua presenza, devozione per la benevolenza, confidenza per la custodia. Cammina con cautela, perché gli Angeli, secondo ch'è stato loro ordinato, ti accompagnano in tutte le tue vie. In qualsiasi dimora, in qualsiasi angolo, porta rispetto al tuo Angelo. Tu non osare in sua presenza ciò che non oseresti davanti a me. Dubiti forse della sua presenza, perché non lo vedi? Che (faresti) se lo udissi? che se lo toccassi? che se lo sentissi? Bada che non soltanto colla vista si comprova la presenza delle cose.

[Responsory5]
R. L'Angelo del Signore discese con Azaria e coi suoi compagni nella fornace, e allontanò da essi la fiamma del fuoco nella fornace; 
* E il fuoco non li toccò affatto né li molestò.
V. Benedetto il loro Dio, che ha mandato il suo Angelo e ha liberato i suoi servi che hanno creduto in lui. 
R. E il fuoco non li toccò affatto né li molestò.

[Lectio6]
Pertanto, fratelli, amiamo in Dio con tenero affetto i suoi Angeli, coi quali dobbiamo essere un giorno suoi coeredi, e che intanto il Padre ha posto accanto a noi come guide e protettori. Di che temere con tali custodi? Essi non possono essere né superati né sedotti, e meno ancora possono sedurci, essi che ci custodiscono in tutte le nostre vie. Sono fedeli, sono prudenti, sono potenti: di che paventiamo? Basta che li seguiamo, siamo attaccati ad essi, e allora saremo sotto la protezione del Dio del cielo. Ogni volta dunque che ti senti stretto da violenta tentazione e minacciato da grave tribolazione, invoca il tuo custode, la tua guida, il tuo aiuto nella necessità e nella tribolazione; gridagli forte e digli; «Signore salvaci, siamo perduti» (Mt 8,25).

[Responsory6]
R. In tutte le loro tribolazioni, egli non fu tribolato, 
* E l'Angelo che sta davanti a lui li salvò.
V.  Nella sua carità e nella sua bontà, egli li riscattò, e li portò e li innalzò in ogni tempo. 
R. E l'Angelo che sta davanti a lui li salvò.
&Gloria
R. E l'Angelo che sta davanti a lui li salvò.

[Lectio7]
Lettura del santo Vangelo secondo Matteo
!Matt 18:1-10
In quell'occasione: S'accostarono a Gesù i discepoli, e gli dissero: Chi, secondo te, è il più grande nel regno dei cieli? Eccetera.
_
Omelia di sant'Ilario Vescovo
!Comm. su Matteo, can. 18 dopo il principio
Il Signore ci insegna che solo riprendendo la natura di bambini entreremo nel regno dei cieli: cioè, distruggendo colla semplicità del bambino i vizi dei corpi e delle anime nostre. Egli poi chiama bambini tutti quelli che credono per la fede alla sua parola. I pargoli infatti obbediscono al padre, amano la madre, non sanno desiderare male al prossimo, non si curano delle ricchezze; non insolentiscono, non odiano, non mentono, credono a ciò che si dice, e quello che odono lo credono vero. Quindi bisogna ritornare alla semplicità dei pargoli; perché in questo stato, portiamo in noi l'immagine dell'umiltà del Signore.

[Responsory7]
R. Maccabeo e la sua gente come intesero che venivano espugnate le fortezze; 
* Con gemiti e lacrime pregarono il Signore insieme con tutto il popolo, che mandasse un buon Angelo a salvare Israele.
V. E mentre tutti insieme con animo risoluto uscivano da Gerusalemme, apparve loro un cavaliere in veste bianca che li precedeva.
R. Con gemiti e lacrime pregarono il Signore insieme con tutto il popolo, che mandasse un buon Angelo a salvare Israele.

[Lectio8]
«Guai al mondo per gli scandali» (Mt18,7). L'umiliazione della passione è scandalo per il mondo. Ecco quel che sopratutto trattiene gli uomini nell'ignoranza, il non voler riconoscere sotto la ignominia della croce il Signore dell'eterna gloria. E che di più pericoloso per il mondo, che il non aver ricevuto Cristo? E perciò ha detto esser necessario che vi siano degli scandali; perché, per realizzare il mistero che ci deve rendere la vita eterna, l'umiliazione della croce deve essere completa in lui.

[Responsory8]
R. Tu, o Signore, che mandasti il tuo Angelo sotto Ezechia re di Giuda, e del campo di Sennacherib ne uccidesti centottantacinquemila, 
* Anche adesso, o Signore dei cieli, manda il tuo buon Angelo dinanzi a noi, per incutere timore e tremore del potente tu o braccio.
V. Cosicché tremino quelli che vengono bestemmiando contro il tuo popolo santo. 
R. Anche adesso, o Signore dei cieli, manda il tuo buon Angelo dinanzi a noi, per incutere timore e tremore del potente tu o braccio.
&Gloria
R. Anche adesso, o Signore dei cieli, manda il tuo buon Angelo dinanzi a noi, per incutere timore e tremore del potente tu o braccio.

[Lectio9]
«Guardatevi dal disprezzare alcuno di questi piccini che credono in me» (Mt 18,10). A quelli principalmente che veramente hanno creduto nel Signore, egli ha imposto il vincolo strettissimo del mutuo amore. Gli Angeli dei piccini infatti vedono Dio ogni giorno: «perché il Figlio dell’uomo è venuto a salvare ciò che era perduto» (Mt 18,11). Così il Figlio dell'uomo salva, gli Angeli vedono Dio, e gli Angeli dei piccini presiedono alle preghiere dei fedeli. Che gli Angeli presiedano è dottrina certissima. Gli Angeli dunque offrono ogni giorno a Dio le preghiere dei piccini salvati da Cristo. Perciò è pericoloso disprezzare colui, i cui desideri e domande sono rapportate a Dio eterno e invisibile mediante l'ambito ministero degli Angeli, che formano la sua corte.
&teDeum

[Ant Laudes]
Ai suoi Angeli * Iddio ha dato ordine per te, che ti custodiscano in tutte le tue vie.
Lodiamo il Signore, * che lodano gli Angeli, che i Cherubini e i Serafini proclamano santo, santo, santo.
I loro Angeli * vedono sempre la faccia del Padre mio, che è nei cieli.
Benedetto Dio, * che ha mandato il suo Angelo, e ha salvato i suoi servi che hanno creduto in lui.
Lodate Dio, * Angeli suoi tutti : lodatelo Virtù sue tutte.

[Capitulum Laudes]
!Exod. 23:20-21
v. Ecco che io manderò il mio Angelo, che ti guidi e ti protegga nel viaggio e ti conduca nel luogo che ti ho preparato. Rispettalo e ascolta la sua voce.
$Deo gratias

[Hymnus Laudes]
v. Eterno Regolatore degli astri,
che, tutto ciò che esiste con potenza
infinita creasti, né governi
con minore provvidenza;
_
Ascolta le suppliche di
quelli che ti hanno offeso,
e ora che la luce esce dalle ombre,
nuova luce infondi nelle menti.
_
Il tuo Angelo,
scelto per nostra custodia,
ci assista; così che dal contagio
d'ogni male ci preservi.
_
Del dragone nostro avversario
dissipi le insidie;
affinché nelle sue reti il perfido
non prenda i cuori incauti.
_
Il timore dei nemici tenga
lungi dai nostri confini:
mantenga la pace fra i cittadini,
e ci preservi dalla peste.
_
Sia gloria a Dio Padre,
il quale, quelli che il Figlio ha redento
e lo Spirito Santo ha unto,
li custodisca per mezzo degli Angeli.
Amen.

[Versum 2]
V. Al cospetto degli Angeli salmeggerò a te, Dio mio.
R. Adorerò nel tuo santo tempio, e celebrerò il tuo nome.

[Ant 2]
Ritornò l'Angelo * che parlava con me, e mi svegliò come un uomo che si vuole svegliare dal suo sonno.

[Lectio Prima]
!Exod 23:22-23
v. Ma se ascolterai lo sua voce e farai quanto ti dico, io sarò il nemico dei tuoi nemici, e colpirò chi ti colpirà. E il mio Angelo ti precederà.

[Capitulum Tertia]
!Exod. 23:20-21
v. Ecco che io manderò il mio Angelo, che ti guidi e ti protegga nel viaggio e ti conduca nel luogo che ti ho preparato. Rispettalo e ascolta la sua voce.
$Deo gratias

[Responsory Tertia]
R.br. Si fermò l'Angelo * Presso l'altare del tempio. 
R. Si fermò l'Angelo * Presso l'altare del tempio. 
V. Tenendo un turibolo d'oro nella sua mano.
R. Presso l'altare del tempio.
&Gloria
R. Si fermò l'Angelo * Presso l'altare del tempio. 
_
V. Salì il fumo degli aromi nel cospetto del Signore.
R. Dalla mano dell'Angelo.

[Capitulum Sexta]
!Exod. 23:21
v. Guardati dal disprezzarlo, poiché egli non lascerà passare le tue mancanze, e in lui c'è la mia autorità.
$Deo gratias

[Responsory Sexta]
R.br. Salì il fumo degli aromi * Nel cospetto del Signore.
R. Salì il fumo degli aromi *  Nel cospetto del Signore.
V. Dalla mano dell'Angelo.
R. Nel cospetto del Signore.
&Gloria
R. Salì il fumo degli aromi * Nel cospetto del Signore.
_
V. AI cospetto degli Angeli salmeggerò a te, Dio mio.
R. Adorerò nel tuo santo tempio, e celebrerò Il tuo nome.

[Capitulum Nona]
!Exod 23:22-23
v. Ma se ascolterai lo sua voce e farai quanto ti dico, io sarò il nemico dei tuoi nemici, e colpirò chi ti colpirà. E il mio Angelo ti precederà.
$Deo gratias

[Responsory Nona]
R.br. Al cospetto degli Angeli * Salmeggerò a te, Dio mio.
R. Al cospetto degli Angeli * Salmeggerò a te, Dio mio.
V. Adorerò nel tuo santo tempio, e celebrerò il tuo nome.
R. Salmeggerò a te, Dio mio.
&Gloria
R. Al cospetto degli Angeli * Salmeggerò a te, Dio mio.
_
V. Adorate Dio.
R. Angeli suoi tutti.

[Versum 3]
V. AI cospetto degli Angeli salmeggerò a te, Dio mio.
R. Adorerò nel tuo santo tempio, e celebrerò Il tuo nome.

[Ant Vespera 3]
Ai suoi Angeli * Iddio ha dato ordine per te, che ti custodiscano in tutte le tue vie.
Lodiamo il Signore, * che lodano gli Angeli, che i Cherubini e i Serafini proclamano santo, santo, santo.
I loro Angeli * vedono sempre la faccia del Padre mio, che è nei cieli.
Benedetto Dio, * che ha mandato il suo Angelo, e ha salvato i suoi servi che hanno creduto in lui.
Lodate Dio, * Angeli suoi tutti : lodatelo Virtù sue tutte.

[Ant 3]
Santi Angeli, * nostri custodi, difendeteci nella lotta, affinché non periamo nel tremendo giudizio.
