[Rank]
Feria Sexta infra Hebdomadam III in Quadragesima;;Feria major;;2

[Rule]

[Lectio1]
Lettura del santo Vangelo secondo Giovanni
!Gio. 4:5-42
In quell'occasione: Gesù arrivò a una città della Samaria, chiamata Sicar, vicino alla tenuta che Giacobbe diede a suo figlio Giuseppe. Eccetera.
_
Omelia di sant'Agostino Vescovo
!Tratt. 15 su Giovanni, dopo il principio
Già cominciano i misteri. Non senza ragione infatti Gesù è stanco: non senza ragione è stanca la forza stessa di Dio: non senza ragione è stanco chi ristora gli affaticati: non senza ragione è stanco colui, l'assenza del quale ci accascia, e la cui presenza ci fortifica. Or Gesù è stanco, e stanco del viaggio, e siede, e siede presso un pozzo, e siede stanco sul mezzogiorno. Tutte queste circostanze hanno un significato, vogliono indicare qualche cosa: e attirano la nostra attenzione: ci esortano a picchiare. Apra dunque a noi e a voi colui stesso che si degnò d'incoraggiarci a picchiare, con dire: Picchiate, e vi sarà aperto » (Matth. 7,7).

[Responsory1]
@TemporaM/Quad3-0:Responsory4

[Lectio2]
Per te Gesù si è stancato nel viaggio. Noi troviamo in Gesù e la forza e la debolezza; egli ci appare insieme potente e annichilito. Potente perché «in principio era il Verbo e il Verbo era presso Dio, e il Verbo era Dio: esso era in principio presso Dio»  (Joann. 1,1). Vuoi vedere qual è la potenza di questo Figlio di Dio? «Per lui sono state fatte tutte le cose, e niente è stato fatto senza di lui»  (Joann. 1,3): e sono state fatte senza fatica. Chi dunque più forte di lui per il quale tutte le cose sono state fatte senza fatica? Vuoi ora conoscere la sua debolezza? «Il Verbo si è fatto uomo e abitò tra di noi». La potenza di Cristo t'ha creato: la sua debolezza t'ha ricreato. La potenza di Cristo diede l'essere a ciò che non era: la debolezza di Cristo impedì che perisse ciò ch'esisteva. Colla sua potenza ci ha formati, colla sua debolezza è venuto a cercarci.

[Responsory2]
@TemporaM/Quad3-0:Responsory5

[Lectio3]
Essendosi dunque fatto debole, egli si prende cura dei deboli, come la gallina dei pulcini: difatti egli stesso s'è paragonato ad essa: «Quante volte, dice a Gerusalemme, io volli radunare i tuoi figli come la gallina raduna i suoi pulcini sotto le ali, e non hai voluto?»  (Matth. 23,37). E voi sapete, fratelli, come la gallina si fa debole coi suoi pulcini. Fra tutti i volatili, essa sola mostra così d'essere madre. Noi vediamo certi passeri fare i nidi sotto i nostri occhi: vediamo ogni giorno delle rondini, delle cicogne, delle colombe costruire il loro nido: non ci accorgiamo che hanno i piccoli se non quando li vediamo nei loro nidi. Ma la gallina invece ha tanta sollecitudine dei suoi pulcini, che anche quando non è accompagnata da essi pulcini, e tu non li veda, tu riconosci ch'essa è madre.

[Responsory3]
@TemporaM/Quad3-0:Responsory6

[Ant 2]
Chi berrà * dell'acqua che gli darò io, non avrà più sete in eterno.

[Oratio 2]
Signore, continua il tuo benevolo favore ai nostri digiuni: affinché come col corpo ci asteniamo dai cibi, così coll'anima ci teniamo digiuni dai vizi.
$Per Dominum

[Ant 3]
Signore, * vedo che tu sei profeta: i nostri padri hanno adorato in questo monte.

[Oratio 3]
Fa, Dio onnipotente: che, confidando noi nella tua protezione, superiamo, col tuo aiuto, ogni avversità. 
$Per Dominum

[LectioE]
v. Lettura del santo Vangelo secondo Giovanni
!Gio. 4:5-42
4:5 Giunse pertanto a una città della Samaria chiamata Sichar, vicino alla tenuta che fu data da Giacobbe al suo figlio Giuseppe.
4:6 E quivi era il pozzo di Giacobbe. Onde Gesù stanco dal viaggio si pose cosi a sedere sul pozzo. Ed era circa l'ora sesta. 
4:7 Viene una donna Samaritana ad attingere acqua. Gesù le dice : Dammi da bere 
4:8 (Poiché i suoi discepoli erano andati in città per comperare da mangiare).
4:9 Gli rispose adunque la donna Samaritana : Come mai tu, essendo Giudeo, chiedi da bere a me che sono Samaritana? Che non hanno comunione i Giudei coi Samaritani. 
4:10 Rispose Gesù, e le disse : Se tu conoscessi il dono di Dio, e chi è colui che ti dice : Dammi da bere : tu ne avresti forse chiesto a lui, ed egli ti avrebbe dato d'un acqua viva.
4:11 Gli disse la donna : Signore, tu non hai con che attingere, e il pozzo è profondo : in che modo adunque hai tu quell'acqua viva?
4:12 Sei tu forse da più di Giacobbe nostro padre, il quale diede a noi questo pozzo, donde bevve egli e i suoi figli e il suo bestiame? 
4:13 Rispose Gesù, e disse : Tutti quelli che bevono di quest'acqua torneranno ad aver sete : chi poi beve di quell'acqua che gli darò io, non avrà più sete in eterno :
4:14 Ma l'acqua che io gli darò, diventerà in esso fontana d'acqua che zampillerà fino alla vita eterna.
4:15 Gli disse la donna : Signore, dammi di quest'acqua, affinchè io non abbia mai sete, né abbia a venir qua per attingerne. 
4:16 Le disse Gesù : Va, chiama tuo marito e ritorna qua.
4:17 Gli rispose la donna, e disse : Non ho marito. E Gesù le rispose : Hai detto bene, non ho marito :
4:18 poiché hai avuti cinque mariti, e quello che hai adesso, non è tuo marito : in questo hai detto il vero. 
4:19 Gli disse la donna : Signore, veggo che tu sei profeta.
4:20 I nostri padri hanno adorato su questo monte, e voi dite che il luogo, dove bisogna adorare è in Gerusalemme.
4:21 Gesù le rispose : Credimi, o donna, che è venuto il tempo, in cui né su questo monte, né in Gerusalemme adorerete il Padre.
4:22 Voi adorate quello che non conoscete : noi adoriamo quello che conosciamo, perché la salute viene dai Giudei,
4:23 Ma viene il tempo, anzi è venuto, in cui adoratori veraci adoreranno il Padre in ispirito e verità. Che il Padre tali cerca i suoi adoratori.
4:24 Dio è spirito : e quei che l'adorano, lo devono adorare in ispirito e verità.
4:25 Gli dice la donna : So che viene il Messia (che vuol dire il Cristo), quando questi sarà venuto, ci istruirà di tutto.
4:26 Le dice Gesù : Sono quel esso io che parlo con te. 
4:27 E in quel mentre arrivarono i suoi discepoli : e si meravigliavano che discorresse con una donna. Nessuno però gli disse : Che cerchi tu ? o di che parli tu 
con colei?
4:28 Ma la donna lasciò la sua secchia, e andò in città, e disse a quella gente :
4:29 Venite a vedere un uomo, il quale mi ha detto tutto quello che ho fatto : che sia il Cristo?
4:30 Uscirono adunque dalla città e andarono da lui. 
4:31 E in quel frattempo lo pregavano i discepoli, e gli dicevano : Maestro, prendi un po' di cibo.
4:32 Ma egli rispose loro : Io ho un cibo da mangiare che voi non sapete.
4:33 I discepoli perciò si dicevano l'uno all'altro : V'è forse stato qualcuno che gli abbia portato da mangiare? 
4:34 Disse loro Gesù : Il mio cibo è fare la volontà di colui che mi ha mandato, e compiere l'opera sua.
4:35 Non dite voi : Vi sono ancora quattro mesi, e poi viene la mietitura? Ecco che io vi dico : Alzate gli occhi vostri, e mirate le campagne che già biancheggiano per la messe.
4:36 E colui che miete, riceve mercede e raduna fruito per la vita eterna : onde insieme ne goda e colui che semina e colui che miete.
4:37 Poiché in questo si verifica quel proverbio : altri semina e altri miete.
4:38 Io vi ho mandati a mietere quello che voi non avete lavorato : altri hanno lavorato e voi siete entrali nel loro lavoro. 
4:39 Ora molti dei Samaritani di quella città credettero in lui per le parole di quella donna, la quale attestava : Egli mi ha detto tutto quello che ho fallo.
4:40 Portatisi adunque da lui quei Samaritani, lo pregarono a trattenersi in quel luogo. E vi si trattenne due giorni.
4:41 E molli più credettero in lui in virtù della sua parola.
4:42 E dicevano alla donna : Noi non crediamo già per tua parola : che abbiamo noi slessi udito e abbiamo conosciuto che questi è veramente il Salvatore del mondo. 
$Te decet
