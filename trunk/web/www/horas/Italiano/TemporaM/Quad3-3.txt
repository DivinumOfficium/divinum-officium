[Rank]
Feria Quarta infra Hebdomadam III in Quadragesima;;Feria major;;2

[Rule]

[Lectio1]
Lettura del santo Vangelo secondo Matteo
!Matt 15:1-20
In quell'occasione: Si accostarono a Gesù degli scribi e dei farisei di Gerusalemme, dicendo: Perché i tuoi discepoli trasgrediscono la tradizione degli antichi? Eccetera.
_
Omelia di san Girolamo Prete
!Libro 2 Commento al capo 15 di Matteo
Meravigliosa stoltezza dei farisei e degli scribi! Rimproverano al Figlio di Dio di non osservare le tradizioni e gli ordini degli uomini: «Ché i tuoi discepoli non si lavano le mani quando prendono cibo» (Matth. 15,2). Le mani, cioè le opere, che bisogna purificare, non sono quelle del corpo, ma quelle dell'anima, affinché si adempia in esse la parola di Dio. «Ma egli rispose loro dicendo: E voi perché trasgredite il comando di Dio per amore della vostra tradizione?» (Matth. 15,3). Egli confuta un'accusa falsa con una risposta piena di verità. Mentre voi, dice, per amore delle tradizioni degli uomini trascurate i comandamenti del Signore, come osate accusare i miei discepoli di tener poco conto delle prescrizioni degli antichi, per osservare gli ordini di Dio?

[Responsory1]
@TemporaM/Quad3-0:Responsory7

[Lectio2]
Poiché Dio ha detto: Onora il padre e la madre; e: Chi maledirà il padre o la madre sia punito di morte. Voi invece dite: Chiunque dica al padre o alla madre: Di quello con cui avrei potuto aiutarvi, ho fatto un'offerta: e non è più obbligato ad assistere suo padre o sua madre» (Matth. 15,4). La parola «onore» nelle Scritture, non si riferisce tanto a saluti e ad atti di deferenza, quanto alle elemosine e a rendere i buoni uffici. «Onora, dice l'Apostolo, le vedove che sono veramente vedove»  (1Tim. 5,3). Qui per onore significa l'assistenza. E in un altro luogo: «I Preti si devono onorare con doppio onore, massimamente quelli che si affaticano nel ministero della parola e dell'insegnamento di Dio» (Tim 5,17). Noi riceviamo ancora l'ordine di assisterli per il precetto che comanda di «non chiudere la bocca al bue che trebbia» (Deut. 25,4): e «l'operaio è degno della sua mercede» (Luc. 10,7).

[Responsory2]
@TemporaM/Quad3-0:Responsory8

[Lectio3]
Il Signore, in vista della debolezza, dell'età e dell'indigenza dei genitori, aveva comandato ai figli di onorarli (i loro genitori) anche sovvenendo ai bisogni della loro vita. Gli scribi e i farisei volendo rovesciare questa legge divina sì saggia e previdente, per stabilire l'empietà sotto il nome di pietà, insegnarono a dei pessimi figli, che se qualcuno voleva offrire a Dio, nostro vero padre, ciò che si deve dare ai parenti, questa offerta al Signore doveva giudicarsi migliore dell'assistenza resa ai genitori: allora senza dubbio i genitori medesimi rinunciavano, per non essere sacrileghi, a delle risorse che vedevano consacrate a Dio, e si consumavano di miseria. E così avveniva che le offerte dei figli, col pretesto dell'onore del tempio e di Dio, divenivano guadagno dei sacerdoti.

[Responsory3]
@TemporaM/Quad3-0:Responsory9

[Ant 2]
Ascoltate e intendete * le tradizioni che il Signore ci ha dato.

[Oratio 2]
Deh! fa, o Signore, che, ammaestrati dai salutari digiuni, ed astenendoci altresì dai vizi nocivi, più facilmente impetriamo la tua misericordia.
$Per Dominum

[Ant 3]
Il mangiare senza lavarsi * le mani, non contamina l'uomo.

[Oratio 3]
Deh! concedi, Dio onnipotente, che mentre cerchiamo la grazia della tua protezione, liberati da tutti i mali, ti serviamo con animo tranquillo.
$Per Dominum

[LectioE]
v. Lettura del santo Vangelo secondo Matteo
!Matt 15:1-20
15:1 Allora se gli accostarono Scribi e Farisei di Gerusalemme, e gli dissero :
15:2 Per qual motivo i tuoi discepoli trasgrediscono le tradizioni de' seniori? che non si lavano le mani quando mangiano il pane.
15:3 Ma egli rispose loro : E voi ancora perché trasgredite il comando di Dio in grazia della vostra tradizione? Dio infatti ha detto :
15:4 Onora il padre e la madre, e : Chi maledirà il padre o la madre, sia punito di morte.
15:5 Ma voi altri dite : Chiunque dirà al padre o alla madre : Qualsiasi offerta che è fatta da me, gioverà a te :
15:6 non è più tenuto ad onorare il padre suo o la madre sua : e avete colla vostra tradizione annullato il comandamento di Dio.
15:7 Ipocriti, ottimamente profetò di voi Isaia, dicendo :
15:8 Questo popolo m'onora colle labbra : ma il loro cuore è lungi da me. 
15:9 E invano mi onorano insegnando dottrine e comandamenti d'uomini.
15:10 E chiamate a se le turbe, disse loro : Udite e intendete. 
15:11 Non quello che entra per la bocca imbratta l'uomo : ma quello che esce dalla bocca, questo è che rende immondo l'uomo. 
15:12 Allora accostatisi i discepoli, gli dissero : Sai tu che i Farisei, udito questo discorso, se ne sono scandalizzati?
15:13 Ma egli rispose : Qualunque pianta non piantata dal mio Padre celeste sarà sradicata.
15:14 Non badate a loro : sono ciechi e guide di ciechi : e se un cieco ne guida un altro, cadono ambedue nella fossa. 
15:15 Pietro allora prese la parola, e disse : Spiegaci questa parabola.
15:16 Ma egli replicò : Siete tuttora anche voi senza intelletto?
15:17 Non comprendete voi che tutto ciò che entra per la bocca, passa nel ventre, e di lì nel secesso?
15:18 Ma quel che esce dalla bocca, viene dal cuore, e questo imbratta l'uomo : 
15:19 imperocché dal cuore partono i mali pensieri, gli omicidi!, gli adulteri!, le fornicazioni, i furti, i falsi testimoni, le maldicenze.
15:20 Queste sono le cose che imbrattano l'uomo : ma il mangiare senza lavarsi le mani non imbratta l'uomo. 
$Te decet
