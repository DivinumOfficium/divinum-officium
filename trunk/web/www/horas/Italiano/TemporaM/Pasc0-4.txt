[Rank]
Die V infra octavam Paschae;;Semiduplex I classis;;6;;ex Pasc0-0

[Rule]
ex Pasc0-0;
1 nocturn;
Omit Hymnus Preces Suffragium Commemoratio;
Minores sine Antiphona;
Capitulum Versum 2;
Psalmi Dominica;

[Lectio1]
Lettura del santo Vangelo secondo Giovanni
!Gio 20:11-18
In quell'occasione: Maria se ne stava di fuori presso il sepolcro piangendo. Or mentre piangeva, si chinò per guardare dentro al sepolcro: e vide due Angeli vestiti di bianco, seduti. Eccetera.
_
Omelia di san Gregorio Papa
!Omelia 25 sul Vangelo
Maria Maddalena, «che era stata peccatrice nella città», amando la verità, lavò colle lagrime le macchie del (suo) peccato: e così si compì la parola della Verità, che dice: «Le sono rimessi molti peccati, perché ha amato molto». (Luc. 7,47) Infatti lei che prima era rimasta fredda peccando, poi bruciava d'ardore amando. Allorché giunse al sepolcro, e non vi trovò il corpo del Signore, ella credé che lo avessero rapito, e l'annunciò ai discepoli: i quali andati, videro e credettero ch'era proprio così, come la donna aveva detto. E di essi è scritto subito dopo: «I discepoli dunque se ne tornarono a casa» (Joann. 20,10); e poi si soggiunge: «Maria invece se ne stava presso il sepolcro, piangendo» (Joann. 20,11).

[Responsory1]
R. Han portato via il mio Signore, e non so dove l' hanno posto. Le dicono gli Angeli: Donna, perché piangi? egli è risorto come disse: 
* Vi precederà in Galilea: là lo vedrete, alleluia, alleluia.
V. Or mentre piangeva, si chinò per guardare dentro al sepolcro: e vide due Angeli vestiti di bianco, seduti, che le dicono.
R. Vi precederà in Galilea: là lo vedrete, alleluia, alleluia.

[Lectio2]
Nella qual cosa è da osservare con qual forza l'amor divino s'era acceso nell'anima di questa donna, che mentre i discepoli si ritiravano dal sepolcro del Signore, ella non si ritirava. Ella cercava ansiosa colui che non aveva trovato: piangeva nel cercarlo, e, accesa del fuoco del suo amore, bruciava del desiderio di ritrovar colui che credeva rapito. Onde avvenne, che allora lo vedesse essa sola, ch'era rimasta a cercarlo: dacché il merito dell'opera buona è nella perseveranza: e la voce della Verità dice: «Chi persevererà sino alla fine, si salverà » (Matth. 10,22).

[Responsory2]
R. Rallegratevi insieme con me, voi tutti che amate il Signore, perché m'è apparso chi cercavo: 
* E mentre piangevo presso il sepolcro, ho visto il Signore, alleluia, alleluia.
V. Mentre i discepoli si ritiravano, io non mi ritirai, ed accesa dal fuoco del suo amore, bruciavo di desiderio.
R. E mentre piangevo presso il sepolcro, ho visto il Signore, alleluia, alleluia.
&Gloria
R. E mentre piangevo presso il sepolcro, ho visto il Signore, alleluia, alleluia.

[Lectio3]
«Maria però mentre piangeva, si chinò per guardare dentro al sepolcro» (Joann. 20,11). Certo ella aveva già visto il sepolcro vuoto, già aveva annunziato (ai discepoli) che il Signore era stato portato via: perché si china di nuovo, e desidera di vedere ancora? Ma a chi ama non basta l'aver veduto una volta sola: perché la forza dell'amore moltiplica le attenzioni della ricerca. Ella dunque prima cercò, e non lo trovò: perseverò nel cercare, e riuscì a trovarlo: poiché avvenne che il ritardo aumentò i desideri, che, diventati più vivi, incontrarono quel che cercavano.
&teDeum

[Ant 2]
 Maria se ne stava * di fuori presso il sepolcro piangendo, e vide due Angeli vestiti di bianco, seduti, e il sudario ch'era stato messo sulla testa di Gesù, alleluia.

[Oratio]
O Dio, che hai radunato le Nazioni diverse nella confessione del tuo nome: fa che per i rigenerati al fonte battesimale una sola sia la fede delle menti e la pietà delle azioni.
$Per Dominum

[Ant 3]
Han portato via il mio Signore, * e non so dove lo hanno posto: se sei tu che l'hai portato via, dimmi dove l'hai posto, alleluia: ed io lo prenderò, alleluia.

[LectioE]
v. Lettura del santo Vangelo secondo Giovanni
!Gio 20:11-18
20:11 Maria però stava fuori del monumento piangendo. Mentre però piangeva, s'affacciò al monumento :
20:12 e vide due Angeli vestiti di bianco seduti l'uno al capo, l'altro al piedi, dove era posto il corpo di Gesù.
20:13 Ed essi le dissero : Donna, perchè piangi?  Rispose loro : Perchè hanno portato via il mio Signore : e non so dove l'hanno messo.
20:14 E detto questo, si voltò indietro, e videGesù in piedi : ma non conobbe che era Gesù.
20:15 Gesù le disse : Donna, perchè piangi? Chi cerchi tu? Ella, pensando che fosse il giardiniere, gli disse : Signore, se tu lo hai portato via, dimmi dove lo hai posto : e io lo prenderò.
20:16 Le disse Gesù : Maria. Ella rivoltasi, gli disse : Rabboni (che vuol dir Maestro). 
20:17 Le disse Gesù : Non mi toccare : perché non sono ancora asceso al Padre mio : ma va a' miei fratelli, e dirai loro : Ascendo al Padre mio e Padre vostro. Dio mio e Dio vostro.
20:18 Andò Maria Maddalena a raccontare ai discepoli : Ho veduto il Signore, e mi ha detto queste cose.
$Te decet
