[Rank]
Dominica XXIV et Ultima Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Signore, eccita la volontà dei tuoi fedeli: affinché cercando con più ardore il frutto delle opere divine, percepiscano dalla tua pietà più efficaci rimedi.
$Per Dominum

[Lectio7]
Lettura del santo Vangelo secondo Matteo
!Matt 24:15-35
In quell'occasione: Gesù disse ai suoi discepoli: Quando vedrete l'abbominazione della desolazione, già predetta dal profeta Daniele, posta nel luogo santo: chi legge intenda. Eccetera.
_
Omelia di san Gerolamo Prete
!Libro 4, Comm. al capo 24 di Matteo
L'invito fattoci di sforzarci di comprendere, indica che la profezia non è senza mistero. Ora noi leggiamo così in Daniele. «E alla metà della settimana cesseranno il sacrificio e l'oblazione, e nel tempio ci sarà l'abominazione della desolazione, e la desolazione durerà! sino alla consumazione e sino alla fine» (Dan. 9,27). Di ciò parla anche l'Apostolo (dicendo) che «l'uomo d'iniquità è l'oppositore che s'innalza contro tutto ciò che si dice Dio e si adora; tanto da osare di assidersi nel tempio di Dio, spacciandosi per Dio» (2Thess. 2,4): ed esso verrà accompagnato dalla potenza di satana, per far perire e ridurre nell'abbandono di Dio quelli che l'avranno accolto.

[Lectio8]
Tutto ciò può intendersi o semplicemente dell'Anticristo, o dell'immagine di Cesare, che Pilato pose nel tempio, o della statua equestre di Adriano, che ancor oggi s'innalza sul posto stesso del santo dei santi. E siccome, secondo l'antica Scrittura, la parola abbominazione vuol dire idolo; perciò si aggiunge, della desolazione, perché nel tempio già rovinato e distrutto fu posto l'idolo.

[Lectio9]
«L'abbominazione della desolazione» si può intendere anche ogni dottrina perversa: così, se noi vedremo l'errore drizzarsi nel luogo santo, cioè nella Chiesa, e spacciarsi per Dio, dobbiamo fuggire dalla Giudea sui monti, ossia, abbandonare «la Lettera che uccide» (2Cor. 3,6) e la perversità dei Giudei, è rifugiarci sui monti eterni, dall'alto dei quali Dio fa risplendere la sua mirabile Luce; e starcene sul tetto e sul terrazzo, dove non possono arrivare i dardi infuocati del diavolo, senza discendere a prendere alcunché dalla casa della nostra vita primiera, né andare a cercare ciò ch'è dietro di noi, ma piuttosto seminare nel campo spirituale delle Scritture per raccoglierne dei frutti; né tornare a prendere un'altra tunica, che agli Apostoli fu proibito di avere.

[Ant 2]
Quando vedrete * l'abbominazione della desolazione, già predetta dal profeta Daniele, posta nel luogo santo: chi legge intenda.

[Versum 2]
V. Il Signore regna, s'è rivestito di maestà.
R. Il Signore s'è rivestito di forza, e s'è cinto di potenza.

[Ant 3]
In verità vi dico, * che non passerà questa generazione, prima che tutte queste cose siano avvenute: il cielo e la terra passeranno, ma le mie parole non passeranno, dice il Signore.

[Versum 3]
@TemporaM/Pent21-0:Versum 3

[LectioE]
v. Lettura del santo Vangelo secondo Matteo
!Matt 24:15-35
24:15 In quel tempo: Gesú disse ai suoi discepoli: Quando vedrete l'abominazione della desolazione, predetta dal profeta Daniele, posta nel luogo santo: chi legge comprenda, 
24:16 allora coloro che si trovano nella Giudea fuggano ai monti, 
24:17 e chi si trova sulla terrazza non scenda per prendere qualcosa in casa sua, 
24:18 e chi sta al campo non torni a pigliare la sua veste.
24:19 Guai poi alle donne gravide e a quelle che in quei giorni allattano. 
24:20 Pregate che non abbiate a fuggire d'inverno, o in giorno di sabato, 
24:21 poiché allora sarà grande la tribolazione, quale non fu dal principio del mondo sino ad oggi, né sarà mai. 
24:22 E se quei giorni non fossero accorciati, nessun uomo si salverebbe, ma quei giorni saranno accorciati in grazia degli eletti. 
24:23 Allora, se alcuno vi dirà: Ecco qui o ecco là il Cristo: non credete.  
24:24 Sorgeranno infatti falsi cristi e falsi profeti: e faranno grandi miracoli e prodigi, da indurre in errore, (se possibile), anche gli eletti. 
24:25 Ecco, io ve l'ho predetto.
24:26 Se quindi vi diranno: Ecco è nel deserto, non uscite; ecco è nella parte piú riposta della casa, non credete. 
24:27 Infatti, come il lampo parte da Oriente e brilla fino ad Occidente: cosí sarà la venuta del Figlio dell'uomo. 
24:28 Dovunque sarà il corpo, lí si aduneranno gli avvoltoi. 
24:29 Ma subito dopo quei giorni di tribolazione si oscurerà il sole, e la luna non darà piú la sua luce, e le stelle cadranno dal cielo, e le potestà dei cieli saranno sconvolte. 
24:30 Allora apparirà nel cielo il segno del Figlio dell'uomo: piangeranno tutte le tribú della terra e vedranno il Figlio dell'uomo scendere sulle nubi del cielo con grande potestà e maestà. 
24:31 Egli manderà i suoi Ángeli con la tromba e con voce magna a radunare i suoi eletti dai quattro venti, da un'estremità all'altra dei cieli. 
24:32 Imparate questa similitudine dall'albero del fico: quando il suo ramo intenerisce e spuntano le foglie, sapete che l'estate è vicina: 
24:33 cosí, quando vedrete tutte queste cose sappiate che Egli è alle porte. 
24:34 In verità vi dico, non passerà questa generazione che non siano adempiute tutte queste cose. 
24:35 Il cielo e la terra passeranno, ma le mie parole no.
$Te decet
