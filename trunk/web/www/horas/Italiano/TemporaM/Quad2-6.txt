[Rank]
Sabbato infra Hebdomadam II in Quadragesima;;Feria major;;2

[Rule]

[Lectio1]
Lettura del santo Vangelo secondo Luca
!Luca 15:11-32
In quell'occasione: Gesù disse ai farisei e agli scribi questa parabola: Un uomo aveva due figli: e il più giovane disse al padre: Padre, dammi la parte del patrimonio che mi spetta. Eccetera.
_
Omelia di sant'Ambrogio Vescovo
!Libro 8 Comm. al cap. 15 di Luca, dopo il principio
Vedi, che il patrimonio divino si dà a quelli che lo domandano. Non pensare che il padre abbia commesso colpa dando porzione dei suoi beni al figlio più giovane. Ogni età è atta al regno di Dio: e la fede non dipende dagli anni. Certo questo giovane che domandò la sua parte, si giudicò capace di conservarla. E volesse Dio che non si fosse allontanato dal padre, egli non avrebbe conosciuto le difficoltà che incontrò la sua giovinezza. Ma dopo che, abbandonata la casa paterna, se ne fu andato lontano, cominciò a soffrir miseria. Si ha ragione dunque di dire che sperpera il suo patrimonio chi si allontana dalla Chiesa.

[Responsory1]
R. Padre, ho peccato contro il cielo e contro di te: non merito più di esser chiamato tuo figlio: 
* Trattami come uno dei tuoi garzoni.
V. Quanti garzoni in casa di mio padre abbondano di pane, mentre io qui muoio di fame! Mi farò coraggio, andrò da mio padre, e gli dirò.
R. Trattami come uno dei tuoi garzoni.

[Lectio2]
«Se ne andò in un paese lontano» (Luc. 15,13). Quale allontanamento maggiore da sé, che degradarsi; essere separato (dai giusti) non da frontiere ma dai costumi: essere diviso non dai continenti, ma dagli affetti; essere in disunione coi Santi, perché la febbre dei piaceri del mondo si frappone, per così dire, tra essi e noi? Difatti chi si separa da Cristo, è esiliato dalla patria celeste, e diviene cittadino del mondo. «Ma noi non siamo forestieri e pellegrini, sibbene siamo concittadini dei Santi e della famiglia di Dio» (Ephes. 2,19). «E benché un tempo lontani, ci siamo riavvicinati per il sangue di Cristo» (Ephes. 2,13). Non invidiamo chi ritorna da un paese lontano: perché anche noi siamo stati in un paese lontano, come insegna Isaia. Infatti vi trovi così: «Per quelli che sedevano nella regione delle tenebre della morte s'è levata una luce» (Is. 9,2). Questa regione lontana è dunque la tenebra della morte.

[Responsory2]
@TemporaM/Quad2-0:Responsory8

[Lectio3]
Ma noi che abbiamo davanti agli occhi Cristo Signore, ch'è come l'anima della nostra anima, viviamo all'ombra di Cristo. E perciò la Chiesa canta: «All'ombra di lui ch'è il mio desiderio, io m'assisi»  (Cant. 2,3). Egli dunque menando vita dissoluta, perdé la grazia, ch'è tutto l'ornamento della nostra natura. Perciò tu che hai impressa l'immagine di Dio, e che hai la sua somiglianza, non volerla distruggere colla lordura del peccato indegna d'una creatura ragionevole. Sei opera di Dio: non voler dire a un pezzo di legno: Tu sei mio padre, per non divenire simile al legno (degli idoli), essendo scritto: «Diventino simili ad essi quelli che li fanno» (Ps. 113,8). 

[Responsory3]
@TemporaM/Quad2-0:Responsory9

[Ant 2]
Andrò da mio padre, * e gli dirò: Padre, trattami come uno dei tuoi garzoni.

[Oratio 2]
Deh! Signore, dà ai nostri digiuni un'efficacia salutare: affinché l'intrapresa mortificazione della carne, serva a rinvigorire le anime nostre.
$Per Dominum

[Ant 3]
E il padre * disse ai servi: Presto, portate la veste più bella, e vestitelo, mettetegli un anello al dito e dei calzari ai piedi.

[Oratio 3]
Riguarda, te ne preghiamo, Dio onnipotente, ai nostri umili voti: e stendi a nostra difesa le destra della tua maestà.
$Per Dominum

[LectioE]
V. Lettura del santo Vangelo secondo Luca
!Luca 15:11-32
15:11 E soggiunse : Un uomo aveva due figliuoli,
15:12 e il minore di essi disse al padre : Padre, dammi la parte dei beni che mi tocca. Ed egli divise tra loro gli averi. 
15:13 E di lì a pochi giorni, messo il tutto insieme, il figliuolo minore se ne andò in paese lontano, e ivi dissipò tutto il suo, menando vita dissoluta. 
15:14 E dato che ebbe fondo a ogni cosa, fa gran carestia in quel paese, ed egli principiò a mancare del necessario.
15:15 E andò, e s'insinuò presso di uno de' cittadini di quel paese : il quale lo mandò ai suoi campi a fare il guardiano dei porci.
15:16 E bramava di empire il ventre delle ghiande che mangiavano i porci : e nessuno gliene dava. 
15:17 Ma rientrato in se stesso, disse : Quanti mercenari in casa di mio padre hanno pane in abbondanza, e io qui muoio di fame! 
15:18 Mi alzerò, e andrò da mio padre, e gli dirò : Padre, ho peccato contro il cielo e contro di te :
15:19 non sono più degno d'essere chiamato tuo figlio : trattami come uno dei tuoi mercenari.
15:20 E alzatosi andò da suo padre. E mentre egli era tuttora lontano, suo padre lo scorse, e si mosse a pietà, e gli corse incontro, e gli gettò le braccia al collo, e lo baciò.
15:21 E il figliuolo gli disse : Padre, ho peccato contro il cielo e contro di te : non sono più degno di essere chiamato tuo figlio. 
15:22 E il padre disse ai suoi servi : Presto mettete fuori la veste più preziosa, e ponetegliela indosso, e mettetegli al dito l'anello e ai piedi i calzari :
15:23 e menate il vitello grasso, e uccidetelo, e si mangi e si banchetti :
15:24 perchè questo mio figlio era morto, ed è risuscitato : era perduto, e si è ritrovato. E cominciarono a banchettare. 
15:25 Ora il figliuolo maggiore era alla campagna : e nel ritorno avvicinandosi a casa sentì concerti e balli :  
15:26 e chiamò uno dei servi, e gli domandò che fosse questo.
15:27 E quegli rispose : E' tornato tuo fratello, e tuo padre ha ammazzato il vitello grasso, perchè lo ha riavuto sano. 
15:28 Ed egli andò in collera, e non voleva entrare. Il padre adunque uscì fuori, e cominciò a pregarlo.
15:29 Ma quegli rispose, e disse a suo padre : Son già tanti anni che ti servo e non ho mai trasgredito un tuo comando, e non mi hai dato mai un capretto, che me lo godessi coi miei amici :
15:30 ma dacché è venuto questo tuo figliuolo, che ha divorato il suo con donne di mala vita, hai ammazzato per lui il vitello grasso. 
15:31 Ma il padre gli disse : Figlio, tu sei sempre con me, e tutto quello che ho è tuo :
15:32 ma poi era giusto banchettare e far festa, perchè questo tuo fratello era morto, ed è risuscitato : era perduto e si è ritrovato. 
$Te decet
