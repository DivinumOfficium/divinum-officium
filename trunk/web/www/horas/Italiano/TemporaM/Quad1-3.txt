[Rank]
Feria Quarta Quatuor Temporum;;Feria major;;2

[Rule]

[Lectio1]
Lettura del santo Vangelo secondo Matteo
!Matt 12:38-50
In quell'occasione: Alcuni degli scribi e dei farisei presero a dire a Gesù: Maestro, vorremmo vedere da te un miracolo. Eccetera.
_
Omelia di sant'Ambrogio Vescovo
!Libro 7 al cap. 11 di Luca
Della condanna del popolo Giudaico si trova chiaramente figurato quanto misteriosamente avviene nella Chiesa, i cui figli sono radunati da tutte le parti del mondo per intendere le parole del pacifico Salomone, sia, come i Niniviti, per la penitenza, sia, come la regina di Saba, per il desiderio d'apprendere la sapienza. Vera regina (la Chiesa), il cui regno è indiviso, formata di popoli diversi e che vengono da regioni lontane per riunirsi in un sol corpo.

[Responsory1]
@TemporaM/Quad1-0:Responsory7

[Lectio2]
Ecco dunque un gran simbolo di Cristo e della Chiesa. Ma come grande è la differenza, essendo che allora non c'era che la figura, mentre ora il mistero si trova compiuto nella piena realtà! Là c'era Salomone, figura di Cristo, qui questi medesimo nel suo corpo. La Chiesa dunque si compone di due elementi: gli uni che non commettono peccato, gli altri che cessano dal peccare. La penitenza infatti distrugge il peccato, la sapienza preserva da esso.

[Responsory2]
@TemporaM/Quad1-0:Responsory8

[Lectio3]
Del resto il miracolo di Giona, come è una figura della passione del Signore, così è anche una testimonianza della gravità dei peccati commessi dai Giudei. Si può considerare insieme (nelle parole di Gesù) e l'oracolo profetico della maestà, e la prova della misericordia. Perché citando l'esempio dei Niniviti da una parte annunzia il castigo, e dall'altra indica il rimedio. Perciò anche i Giudei non devono disperare del perdono, se consentono di far penitenza.


[Responsory3]
@TemporaM/Quad1-0:Responsory9

[Ant 2]
Questa generazione * malvagia e adultera chiede un miracolo: e nessun miracolo le sarà dato, tranne quello di Giona profeta.

[Oratio 2]
Signore, esaudisci clemente le nostre preghiere: e stendi la tua possente destra contro tutte le nostre avversità.
$Per Dominum.

[Ant 3]
Come Giona * stette nel ventre della balena tre giorni e tre notti, così il Figlio dell'uomo starà tre giorni e tre notti nel seno della terra.

[Oratio 3]
Deh ! Signore, illumina le anime nostre colla luce del tuo splendore: affinché possiamo vedere ciò che è da farsi, e riusciamo a fare ciò che è retto.
$Per Dominum.


[LectioE]
v. Lettura del santo Vangelo secondo Matteo
!Matt 12:38-50
12:38 Allora gli replicarono alcuni Scribi e Farisei dicendo : Maestro, desideriamo di vedere qualche tuo miracolo.
12:39 Ma egli rispose loro : Questa generazione cattiva e adultera va cercando un prodigio : e nessun prodigio le sarà conceduto, fuori quello di Giona profeta.
12:40 Perocché siccome Giona stette per tre giorni e per tre notti nel ventre del cetaceo : così starà il Figlio dell'uomo per tre giorni e tre notti nel seno della terra.
12:41 Gli uomini di Ninive insorgeranno nel giudizio contro questa generazione, e la condanneranno : perché essi fecero penitenza alla predicazione di Giona. Ed ecco qui uno che è da più di Giona.
12:42 La regina del Mezzodì insorgerà nel giudizio contro questa generazione, e la condannerà : perché venne dall'estremità della terra a udire la sapienza di Salomone. Ed ecco qui uno che è da più di Salomone. 
12:43 Quando lo spirito impuro è uscito da un uomo, se ne va per luoghi aridi, cercando riposo e non lo trova.
12:44 Allora dice : Ritornerò nella mia casa, dalla quale sono uscito. E giuntovi, la trova vuota e spazzata e ornata.
12:45 Allora va, e prende seco altri sette spiriti peggiori di lui, e vi entrano ad abitarla : e l'ultimo stato di quest'uomo diventa peggiore del primo. Così succederà anche a questa generazione perversa. 
12:46 Mentre egli continuava a parlare alle turbe, ecco che la madre e i fratelli di lui si trattenevano fuori desiderando di parlargli.
12:47 E uno gli disse : Tua madre e i tuoi fratelli sono fuori, e cercano di te.
12:48 Ma egli rispose a chi parlava : Chi è mia madre, e chi sono i miei fratelli?
12:49 E stesa la mano verso dei suoi discepoli : disse : Ecco mia madre e i miei fratelli.
12:50 Poiché chi fa la volontà del Padre mio che è ne' cieli, quegli è mio fratello e sorella e madre. 
$Te decet
