75:1 Dio è conosciuto nella Giudea: * il suo nome è grande in Israele.
75:2 Il suo luogo di soggiorno è nella [Città della] pace; * e la sua abitazione è in Sion.
75:3 Ivi spezzò la forza degli archi, * lo scudo, la spada, e la guerra.
75:4 Tu spandi una luce meravigliosa dall'alto dei monti eterni. * Furono turbati tutti gli stolti di cuore.
75:5 Dormirono il loro sonno: * e tutti gli uomini della ricchezza non trovarono nulla nelle loro mani.
75:6 Alla tua minaccia, o Dio di Giacobbe, * si assopirono quei che erano montati a cavallo.
75:8 Tu sei terribile, e chi potrà resistere a te * nel momento della tua ira?
75:9 Dal cielo facesti udire la sentenza: * la terra tremò, e si tacque.
75:10 Allorché Dio si levò per il giudizio, * per salvare tutti i mansueti della terra.
75:11 Anche il pensiero dell'uomo ti darà lode: * e il ricordo del pensiero ti farà festa.
75:12 Fate voti e scioglieteli al Signore Dio vostro: * voi tutti, che, standogli intorno, presentate doni a lui,
75:13 il Terribile, A lui che toglie lo spirito ai principi, * che è terribile ai re della terra.
