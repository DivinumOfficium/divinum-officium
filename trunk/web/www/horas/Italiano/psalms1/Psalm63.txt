63:1 Esaudisci, o Dio, la mia preghiera, quando t'invoco; * dal timore del nemico libera l'anima mia.
63:2 Tu mi hai protetto dalla cospirazione dei maligni: * dalla moltitudine di quei che operano l'iniquità.
63:3 Perché affilarono come spade le loro lingue: * tesero il loro arco, [amara cosa] per saettare nell'oscurità l'innocente.
63:4 Lo saetteranno all'improvviso, e non temeranno: * si sono confermati nel perverso disegno.
63:5 Presero consiglio in nascondere i loro lacci; e dissero: * Chi li scoprirà?
63:6 Escogitarono iniquità; * gl'indagatori vennero meno nelle ricerche.
63:7 L'uomo scenderà nel fondo del suo cuore: * ma Dio sarà esaltato.
63:8 Le ferite, che essi fanno, sono frecce di fanciulli: * e le loro lingue sono rimaste senza forza, voltatesi a loro danno.
63:9 Tutti quelli che li vedevano furono turbati, * ed ogni uomo fu preso da timore.
63:10 E annunziarono le opere di Dio, * e compresero le cose da lui fatte.
63:11 Il giusto si rallegrerà nel Signore, e spererà in lui; * e tutti i retti di cuore saranno lodati.
