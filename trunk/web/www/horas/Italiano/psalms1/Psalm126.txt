126:1 Se il Signore non edifica la casa, * invano si affaticano quei che la edificano.
126:2 Se il Signore non custodisce la città, * indarno vigila chi la custodisce.
126:3 È vano per voi alzarvi prima del giorno; * alzatevi dopo che avrete preso riposo, voi che mangiate il pane del dolore.
126:4 Poiché Dio dona ai suoi diletti il sonno. * Ecco un'eredità del Signore [sono] i figli: una ricompensa [è] il frutto del seno.
126:5 Quali saette nella mano di un valoroso: * tali sono i figli degli oppressi.
126:6 Beato l'uomo, che ne ha pieno il suo desiderio, * egli non sarà confuso, quando parlerà coi suoi nemici alla porta.
