50:1 Abbi pietà di me, o Dio, * secondo la tua grande misericordia;
50:2 E secondo la moltitudine delle tue bontà * cancella la mia iniquità.
50:3 Lavami ancor più dalla mia iniquità, * e mondami dal mio peccato.
50:4 Poiché io conosco la mia iniquità, * e il mio peccato mi sta sempre davanti.
50:5 Ho peccato contro di te solo, ed ho fatto ciò che è male dinanzi a te * affinché tu sii giustificato nelle tue parole, e riporti vittoria quando sei giudicato.
50:6 Ecco infatti, io fui concepito nelle iniquità: * e la mia madre mi concepì nei peccati.
50:7 Ecco infatti, tu hai amato la verità: * mi hai manifestato i segreti e occulti misteri della tua sapienza.
50:8 Tu mi aspergerai coll'issopo, e sarò mondato: * mi laverai, e diverrò bianco più che la neve.
50:9 Mi farai sentire una parola di gaudio e di letizia: * e le [mie] ossa umiliate esulteranno.
50:10 Rivolgi la tua faccia dai miei peccati: * e cancella tutte le mie iniquità.
50:11 Dio, crea in me un cuore mondo: * e rinnova nelle mie viscere uno spirito retto.
50:12 Non mi scacciare dalla tua presenza: * e non togliere da me il tuo santo spirito.
50:13 Ridonami la gioia della tua salute: * e sostienimi con urto spirito generoso.
50:14 Insegnerò agli iniqui le tue vie: * e gli empi si convertiranno a te.
50:15 Liberami dal reato del sangue, o Dio, Dio della mia salute: * e la mia lingua celebrerà con giubilo la tua giustizia.
50:16 Signore, tu aprirai le mie labbra: * e la mia bocca annunzierà le tue lodi.
50:17 Poiché se tu avessi voluto un sacrifizio, lo avrei offerto; * ma tu non ti compiaci degli olocausti.
50:18 Sacrifizio a Dio è uno spirito contrito: * tu, o Dio, non disprezzerai un cuore contrito e umiliato.
50:19 Nel tuo buon volere, o Signore, fa del bene a Sion: * affinché siano edificate le mura di Gerusalemme.
50:20 Allora gradirai il sacrifizio di giustizia, le oblazioni e gli olocausti: * allora si porranno dei vitelli sul tuo altare.
