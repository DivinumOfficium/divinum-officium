6:1 Signore, non mi riprendere nel tuo furore, * e non mi rimproverare nell'ira tua.
6:2 Abbi pietà di me, o Signore, perché sono senza forze: * risanami, o Signore, perché le mie ossa tremano.
6:3 E l'anima mia è grandemente turbata: * ma tu, o Signore, fino a quando?.
6:4 Volgiti, o Signore, e libera l'anima mia: * salvami per la tua misericordia.
6:5 Poiché nella morte non è chi di te si ricordi: * e nell'inferno chi mai ti confesserà?
6:6 Sono stanco nel mio gemito, ogni notte bagnerò [di pianto] il mio letto, * irrigherò colle mie lacrime il mio giaciglio.
6:7 Il mio occhio è turbato per l'indignazione: * sono invecchiato in mezzo a tutti i miei nemici.
6:8 Allontanatevi da me, voi tutti che operate l'iniquità, * perché il Signore ha esaudito la voce del mio pianto.
6:9 Il Signore ha esaudito la mia supplica, * ha accolto la mia preghiera.
6:10 Siano confusi e conturbati grandemente tutti i miei nemici; * voltino le spalle e siano confusi in un attimo.
 
