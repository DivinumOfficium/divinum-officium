74:1 Ti daremo lode, o Dio,*  ti daremo lode, e invocheremo il tuo nome.
74:2 Racconteremo le tue meraviglie. * Quando io avrò preso il tempo, io giudicherò con giustizia.
74:3 Si è disciolta la terra con tutti i suoi abitanti: * ma io ho rassodato le sue colonne.
74:4 Ho detto agl'iniqui: Non vogliate agire iniquamente: * e ai peccatori: Non vogliate alzar le corna:
74:5 Non vogliate alzar in alto le vostre corna: * non vogliate proferir iniquità contro Dio.
74:6 Poiché né da oriente, né da occidente, né dalle montagne deserte (verrà l'aiuto). * Giacchè Dio è il giudice.
74:7 Egli umilia l'uno, e esalta l'altro. * Perché nella mano del Signore è un calice di vino puro pieno di mistura.
74:8 E da questo ne versò da una e dall'altra parte: ma la feccia di esso non è consumata: * ne berranno tutti i peccatori della terra.
74:9 Ma io per tutti i secoli annunzierò queste cose; * e canterò al Dio di Giacobbe.
74:10 Ed io spezzerò tutta la potenza dei peccatori: * ma la potenza dei giusti sarà esaltata.
