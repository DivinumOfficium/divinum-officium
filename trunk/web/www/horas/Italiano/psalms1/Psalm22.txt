22:1 Il Signore mi governa, e nulla mi mancherà: * Egli mi ha posto in un luogo di pascolo abbondante.
22:2 Mi ha condotto ad un’acqua che conforta. * Ha attirato a se l'anima mia,
22:3 Mi ha condotto pei sentieri della giustizia * a causa del suo nome.
22:4 Poiché quand anche camminassi in mezzo all’ombra di morte, non temerò alcun male, * perché tu sei con me.
22:5 La tua verga e il tuo vincastro, * essi mi han consolato.
22:6 Hai imbandita dinanzi a me una mensa, * in faccia di quelli che mi perseguitano.
22:7 Hai unto il mio capo di unguento: * e il mio calice inebriante quanto è mai buono!
22:8 E la tua misericordia mi seguirà * per tutti i giorni della mia vita:
22:9 affinché io abiti nella casa del Signore * per lunghi giorni.
