33:1 Io benedirò il Signore in ogni tempo: * la sua lode sarà sempre nella mia bocca.
33:2 Nel Signore si glorierà l'anima mia; * ascoltino gli umili e si rallegrino.
33:3 Magnificate con me il Signore; * ed esaltiamo insieme il suo nome.
33:4 Cercai il Signore, e mi esaudì: * e mi liberò da tutte le mie tribolazioni.
33:5 Accostatevi a lui, e sarete illuminati: * e i vostri volti non avranno confusione.
33:6 Questo povero gridò, e il Signore lo esaudì: * e lo salvò da tutte le sue tribolazioni.
33:7 L'Angelo del Signore si accamperà attorno a quei che lo temono: * e li salverà.
33:8 Gustate e vedete come è soave il Signore: * beato l'uomo che spera in lui.
33:9 Temete il Signore, voi tutti suoi santi: * perché nulla manca a quei che lo temono.
33:10 I ricchi furono in penuria, e patirono la fame: * ma quei che temono il Signore, non mancheranno di alcun bene.
33:12 Venite, o figli, ascoltatemi: * vi insegnerò il timor del Signore.
33:13 Qual è l'uomo che brama la vita: * e desidera vedere giorni felici?
33:14 Preserva la tua lingua dal male: * e le tue labbra non parlino con inganno.
33:15 Fuggi il male, e fa il bene: * cerca la pace, e valle appresso.
33:16 Gli occhi del Signore son fissi sui giusti: * e le sue orecchie sono aperte alle loro preghiere.
33:17 Ma la faccia del Signore è su quelli che fanno il male: * per disperdere dalla terra la loro memoria.
33:18 I giusti gridarono e il Signore li esaudì: * e li liberò da tutte le loro tribolazioni.
33:19 Il Signore è presso di quelli che hanno il cuore tribolato: * e salverà gli umili di spirito.
33:20 Molte sono le tribolazioni dei giusti * e da tutte queste il Signore li libererà.
33:21 Il Signore ha cura di tutte le loro ossa: * non uno di questi sarà spezzato.
33:22 Pessima è la morte dei peccatori: * e quelli che odiano il giusto saranno delusi.
33:23 Il Signore riscatterà le anime dei suoi servi: * e non saranno delusi quelli che sperano in lui.
