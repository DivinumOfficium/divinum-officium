(Cantico dell'_Ecclesiastico * Sir 36:1-16)
36:1 Abbi pietà di noi, Dio dell'universo intero e guardaci, * e manifestaci la luce delle tue misericordie.
36:2 Spargi il terrore fra le nazioni * che non ti cercano
36:3 affinché sappiano che non c'è altro Dio fuori di te * e pubblichino le tue grandezze.
36:4 Alza la mano contro i popoli stranieri * affinché provino la tua potenza.
36:5 Come hai manifestato al loro cospetto la tua santità in mezzo a noi, * così manifesta ai nostri sguardi la tua grandezza fra loro,
36:6 affinché sappiano, come lo sappiamo noi, * che non c'è altro Dio fuori di le, Signore.
36:7 Rinnova i prodigi, opera nuovi portenti, * glorifica la tua mano ed il tuo braccio destro.
36:8 Accendi la tua ira, effondi il tuo sdegno, * sopprimi l'avversario e abbatti il nemico.
36:9 Abbrevia il tempo e sovvienti di porre un termine ai nostri mali, * affinché si celebrino i tuoi prodigi!
36:10 L'ardore del tuo sdegno divori il fuggitivo, * e i tiranni del tuo popolo trovino la rovina!
36:11 Schiaccia il capo dei principi nemici * che dicono: Non v'è altro padrone fuori di noi!
36:12 Raduna tutte le tribù di Giacobbe, affinché si riconosca che non v è Dio fuori di te * e si celebrino i tuoi portenti!
36:13 Ch'esse ridiventino la tua eredità, * come una volta!
36:14 Abbi pietà del tuo popolo, sul quale è stato invocato il tuo nome * e d'Israele che hai trattato come il tuo primogenito!
36:15 Abbi pietà della città che possiede il tuo santuario, * di Gerusalemme, la  città del tuo riposo!
36:16 Riempi Sion dei tuoi oracoli ineffabili, * ed il tuo popolo della tua gloria!
