5:1 Porgi orecchio, o Signore, * alle mie parole, intendi le mie grida.
5:2 Ascolta la voce della mia orazione, * o mio Re e mio Dio.
5:3 Poiché a te volgerò la mia preghiera, * o Signore, al mattino ascolterai la mia voce.
5:4 Al mattino mi porrò dinanzi a te, e vedrò: * Poiché tu non sei un Dio che ami l'iniquità.
5:5 Né il malvagio abiterà presso di te: * né gli ingiusti reggeranno dinanzi ai tuoi occhi.
5:6 Tu odii tutti coloro che operano l'iniquità: * tu disperderai tutti coloro che proferiscono menzogne.
5:7 L’uomo sanguinario e fraudolento lo abbominerà il Signore. * Ma io nella grandezza della tua misericordia,
5:8 Entrerò nella tua casa, * mi prostrerò nel tuo santo tempio nel tuo Timore.
5:9 Signore, guidami nella tua giustizia: * a causa dei miei nemici fa diritta dinanzi a te la mia via.
5:10 Perché non c'è verità nella loro bocca; * il loro cuore è pravo [perverso].
5:11 La loro gola è un sepolcro aperto colle loro lingue tesse vano inganni: * giudicali, o Dio.
5:12 Siano delusi nei loro disegni, scacciali per tante loro empietà, * perché essi ti hanno irritato, o Signore.
5:13 Ma si rallegrino quanti sperano in te, * esulteranno in eterno e tu abiterai in essi.
5:14 E si glorieranno in te quanti amano il tuo nome, * perché tu benedirai il giusto.
5:15 O Signore, della tua benevolenza come di uno scudo * ci hai recinto.
 
