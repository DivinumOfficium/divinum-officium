31:1 Beati coloro dei quali son state rimesse le iniquità, * e dei quali sono stati ricoperti i peccati.
31:2 Beato l'uomo cui Dio non imputò peccato, * e nello spirito del quale non è frode.
31:2 Perché io mi tacqui, si consumarono le mie ossa, * mentre io gridava tutto il giorno.
31:4 Perché dì e notte si aggravò sopra di me la tua mano: * io mi voltai nella mia miseria, mentre si conficcava la spina.
31:5 Ti ho fatto conoscere il mio peccato: * e non ho nascosto la mia ingiustizia.
31:6 Io dissi: confesserò al Signore contro di me la mia ingiustizia: * e tu mi rimettesti l'empietà del mio peccato.
31:7 Per questo ogni uomo santo ti pregherà * nel tempo opportuno;
31:8 e anche quando diluvieranno le grandi acque, * non si accosteranno a lui.
31:9 Tu sei il mio rifugio nella tribolazione, che mi ha circondato: * tu, mia letizia, liberami da coloro che mi circondano.
31:10 Io ti darò l'intelligenza, e t'insegnerò la via, per cui hai da camminare: * terrò fissi sopra di te i miei occhi.
31:12 Non vogliate essere come il cavallo e il mulo * che non hanno intelligenza.
31:13 Stringi con morso e briglia le mascelle * di coloro che non si approssimano a te.
31:13 Molti flagelli per il peccatore: * ma la misericordia cingerà chi spera nel Signore.
31:14 Rallegratevi nel Signore ed esultate, o giusti: * e gloriatevi voi tutti, o retti di cuore.
 
