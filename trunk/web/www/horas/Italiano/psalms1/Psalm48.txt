48:1 Udite questo, o genti tutte, * porgete orecchio, voi tutti, abitanti del mondo.
48:2 E voi figli della terra, e figli degli uomini, * il ricco del pari che il povero.
48:3 La mia bocca parlerà sapienza: * e la meditazione del mio cuore prudenza.
48:4 Tenderò il mio orecchio alla parabola: * esporrò sul salterio il mio tema.
48:5 Perché dovrò io temere nel giorno triste? * [quando] mi premerà d'ogni parte l'iniquità dei miei avversari,
48:6 i quali confidano nella loro potenza, * e si gloriano nell'abbondanza delle loro ricchezze?
48:7 Un fratello non redime, e un altro redimerà? * Non potrà dare a Dio con che placarlo,
48:8 né il prezzo di redenzione per la sua anima: * ed egli sarà eternamente nel travaglio e vivrà ancora sino alla fine.
48:9 Non vedrà egli la morte, mentre ha veduto che muoiono i saggi? * L'insensato e lo stolto periranno egualmente.
48:10 E lasceranno ad estranei le loro ricchezze: * e i loro sepolcri saranno le loro case in eterno,
48:11 e i loro tabernacoli per tutte le generazioni: * benché abbiano dato i loro nomi alle loro terre.
48:12 E l'uomo, mentre era in onore, non l'ha compreso; * è stato paragonato ai giumenti senza ragione, ed è divenuto simile ad essi.
48:14 Questa loro via è per essi uno scandalo, * e tuttavia in seguito si compiaceranno nei loro discorsi.
48:15 Come un gregge sono stati messi nell'inferno: * la morte li pasturerà.
48:16 E al mattino i giusti domineranno sopra di essi * e ogni soccorso verrà loro meno nell'inferno, dopo la loro gloria.
48:17 Ma Dio redimerà la mia anima dal potere dell'inferno, * quando egli mi prenderà con sé.
48:18 Non temere, quando un uomo sia diventato ricco; * e la gloria della sua casa sia cresciuta.
48:19 Poiché, morto che sia, non porterà nulla con sé; * e la sua gloria non scenderà con lui.
48:20 Poiché la sua anima durante la sua vita sarà benedetta: * egli ti loderà quando tu gli avrai fatto del bene.
48:21 Entrerà a raggiungere la progenie dei suoi padri * e per tutta l'eternità non vedrà lume.
48:21 L'uomo mentre era in onore, non l'ha compreso: * è stato paragonato ai giumenti senza ragione, ed è divenuto simile ad essi.
