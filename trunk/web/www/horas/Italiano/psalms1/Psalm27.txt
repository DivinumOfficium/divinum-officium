27:1 A te, o Signore, griderò: Dio mio, non stare in silenzio con me, * che se tu non mi parli; io rassomiglierò a quelli che scendono nella fossa.
27:2 Esaudisci, o Signore, la voce delle mie suppliche, mentre io ti prego, * mentre alzo le mie mani al tuo tempio santo.
27:3 Non mi travolgere coi peccatori, * e non mi sperdere con quelli che operano l'iniquità:
27:4 I quali parlano di pace col loro prossimo, * ma covano malizia nei loro cuori.
27:5 Trattali secondo le loro opere * e secondo la malvagità delle loro macchinazioni.
27:6 Trattali secondo le opere delle loro mani, * rendi ad essi la loro ricompensa.
27:7 Perché non voglion comprendere le opere del Signore, né l'opera delle sue mani, * tu li distruggerai e non li riedificherai.
27:8 Benedetto il Signore, * perché ha esaudito la voce della mia orazione.
27:9 Il Signore è il mio aiuto, e il mio protettore: * in lui sperò il mio cuore e fui soccorso.
27:10 E rifiorì la mia carne * e con tutta l'anima lo glorificherò.
27:11 Il Signore è la forza del suo popolo: * il protettore della salute del suo Cristo.
27:12 Salva, o Signore, il tuo popolo, e benedici la tua eredità; * e guidali sulla retta via, e ingrandiscili in eterno.
 
