45:1 Dio è il nostro rifugio e la nostra forza: * il nostro aiuto nelle tribolazioni che ci hanno con violenza assaliti.
45:2 Perciò non temeremo quando si sconvolga la terra, * e i monti siano trasportati nel mezzo del mare.
45:3 Fremettero e furono agitate le sue acque: * tremarono i monti per la sua forza.
45:4 L'impeto di un fiume rallegra la città di Dio, * l'Altissimo ha santificato il suo tabernacolo.
45:5 Dio sta in mezzo a lei, essa non sarà scossa: * Dio la soccorrerà al mattino fin dall'aurora.
45:6 Si turbarono le genti e vacillarono i regni: * egli fece udire la sua voce, e fu scossa la terra.
45:7 Il Signore degli eserciti è con noi: * il Dio di Giacobbe è il nostro sostegno.
45:8 Venite, osservate le opere del Signore, e i prodigi che egli ha fatto sopra la terra: * ponendo fine alle guerre sino all'estremità della terra.
45:9 Egli romperà l'arco e spezzerà le armi, * e darà alle fiamme gli scudi.
45:10 Riposate e riconoscete che io sono Dio: * sarò esaltato fra le genti, e sarò esaltato sulla terra.
45:11 Il Signore degli eserciti è con noi; * il Dio di Giacobbe è il nostro sostegno
