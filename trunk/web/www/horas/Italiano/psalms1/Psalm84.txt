84:1 Signore, hai benedetto la tua terra: * hai tolta la cattività di Giacobbe.
84:2 Hai rimesso l'iniquità del tuo popolo; * hai coperti tutti i loro peccati.
84:3 Hai raddolcito tutto il tuo sdegno: * hai sedato l'ardore della tua ira.
84:4 Convertici, o Dio nostro salvatore: * e rimuovi da noi la tua ira.
84:5 Sarai tu in eterno sdegnato contro di noi? * o prolungherai la tua ira di generazione in generazione?
84:6 Dio, tu volgendoti a noi ci renderai la vita: * e il tuo popolo si rallegrerà in te.
84:7 Mostraci, o Signore, la tua misericordia * e donaci la tua salute.
84:8 Ascolterò quel che dentro di me dirà il Signore Dio: * perché egli parlerà di pace per il suo popolo;
84:9 e per i suoi santi; * e per quelli che tornano di cuore [a lui].
84:10 Certo la sua salute è vicina a quelli che lo temono, * onde la gloria abiterà nella nostra terra.
84:11 La misericordia e la verità si sono incontrate: * la giustizia e la pace si sono baciate.
84:12 La verità germoglia dalla terra: * e la giustizia si mostra dal cielo.
84:13 Perché il Signore darà la sua benignità; * e la nostra terra produrrà il suo frutto.
84:14 La giustizia camminerà dinanzi a lui: * metterà i suoi passi sulla retta via.
