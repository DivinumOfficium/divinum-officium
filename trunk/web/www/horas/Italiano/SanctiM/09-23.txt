[Rank]
S. Lini Papae et Martyris;;Semiduplex;;2;;vide C2

[Rule]
vide C2;

[Oratio]
O Dio. che ci rallegri coll'annuale solennità del tuo beato Martire e Pontefice Lino: concedi benigno, che, come ne celebriamo il natali, così ne godiamo anche la protezione. 
$Per Dominum

[Lectio4]
Lino, Papa, nato a Volterra in Toscana, governò la Chiesa subito dopo san Pietro. La sua fede e santità era tanta, che non solo scacciava i demoni. ma risuscitava anche i morti. Scrisse le cose fatte da san Pietro, e principalmente ciò che fece riguardo a Simon mago. Prescrisse che nessuna donna entrasse in chiesa, se non col capo velato. Questo Pontefice fu decapitato per la sua costanza nella fede cristiana per ordine del console Saturnino mostro d'empietà e d'ingratitudine, la cui figlia aveva liberata da ossessione diabolica. Fu sepolto al Vaticano presso la tomba del Principe degli Apostoli, il 23 Settembre. Fu sul trono pontificio undici anni, due mesi, ventitré giorni, e creò in due volte nel mese di Dicembre quindici vescovi e diciotto preti.

[Lectio5]
Dall' Esposizione di sant'Ambrogio Vescovo sui Salmo 118
!Sermone 21.
I principi m'han perseguitato senza ragione : ma il mio cuore ha temuto (solo) le tue parole, (Ps. 118, 161). Il Martire ha ragione di dire che ingiustamente egli soffre i tormenti delle persecuzioni ; egli che niente ha rubato, a nessuno ha fatto violenza, non ha versato i1 sangue di alcuno, non ha violate i1 talamo di nessuno; egli che nulla ha fatto contro le leggi, ed e costretto a subire i supplizi dei più grandi scellerati; egli che dice il giusto, ma non è sentito ; che espone verità salutari, ed è perseguitato, così che può dire: "Quando parlavo loro, mi combattevano senza ragione (Ps. 119, 7)".  Senza ragione dunque è perseguitato, chi è perseguitato senza aver commesso delitto ; è perseguitato come colpevole, mentre invece confessando la fede merita lode; è perseguitato come malefico lui che si gloria nel nome del Signore, essendo la pietà il fondamento di tutte le virtù.

[Lectio6]
Veramente è perseguitato senza ragione, chi è accusato d'empietà presso gli empi ed infedeli, mentre egli insegna la fede. Ma chi è perseguitato senza ragione, dev'essere forte e costante; come dunque si soggiunge : "Ma il mio cuore ha temuto (solo) le tue parole" ? (Ps. 118, 161). Tremare e segno di debolezza, di timore e di paura.  Ma c'è anche una debolezza salutare, c'è anche il timore dei santi : « Temete il Signore, santi suoi tutti » (Ps. 33, 10) ; e : "Beato l'uomo che teme il Signore" ( Ps. 111, 1) Per qual motivo beato? Perché « pone sue delizie nei suoi comandamenti ".
