dei Giudei? poiché abbiamo veduto la sua stella nell'Oriente, e siamo venuti per adorarlo. 
2:3 Sentite tali cose, il re Erode si turbò, e con lui tutta Gerusalemme.
2:4 E adunati tutti i principi dei sacerdoti e gli Scribi del popolo, domandò loro dove fosse per nascere il Cristo.
2:5 Essi gli risposero : In Betlemme di Giuda : perchè così fu scritto dal profeta :
2:6 E tu Betlemme, terra di Giuda, non sei la minima tra i capi di Giuda : poiché da te uscirà il condottiero, che reggerà Israele mio popolo.
2:7 Allora Erode, chiamati segretamente a sé i Magi, minutamente s'informò da essi, in qual tempo fosse loro comparsa la stella.
2:8 E mandandoli a Betlemme disse : Andate, e fate diligente ricerca del fanciullo : e quando l'abbiate trovato, fatemelo sapere, affinché anch'io vada ad adorarlo. 
2:9 Quelli, udite le parole del re, si partirono : ed ecco la stella veduta da essi in Oriente andava loro innanzi, finché, arrivata sopra il luogo ove stava il bambino, si fermò.
2:10 Veduta la stella si riempirono di sopragrande allegrezza,
2:11 ed entrati nella casa trovarono il bambino con Maria sua madre : e prostratisi l'adorarono : e aperti i loro tesori gli offerirono doni, oro, incenso e mirra. 
2:12 Ed avvertiti in sogno di non ripassar da Erode, per altra strada se ne ritornarono al loro paese.
$Te decet
