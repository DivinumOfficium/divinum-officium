[Rank]
In Ascensione Domini;;Duplex I classis cum Octava Privilegiata III;;7

[Rank1960]
In Ascensione Domini;;Duplex I classis;;7

[Rule]
Psalmi Dominica
Antiphonas horas
Duplex
9 Lectiones
Doxology=Asc
Psalm5 vespera=116
No Commemoratio
			
[Ant Vespera]
Uomini di Galilea, * che state a guardare in cielo? Questo Gesù che di mezzo a voi è stato assunto in cielo, ritornerà nello stesso modo, alleluia.
E come essi tenevano gli occhi fissi * in cielo mentre egli se n'andava, dissero, alleluia.
Alzate le mani, * li benedisse, e se ne salì in cielo, alleluia.
Esaltate il Re dei re, * e sciogliete un inno a Dio, alleluia.
Sotto i loro sguardi * egli si levò in alto, e una nube lo menò in cielo, alleluia.

[Capitulum Vespera]
Atti 1:1-2
v. Prima, o Teofilo, io ho fatto menzione di tutto quello che Gesù incominciò a fare e ad insegnare, fino al giorno che, dopo aver dato per mezzo dello Spirito Santo i suoi ordini agli Apostoli, che aveva eletti, fu assunto.
$Deo gratias

[Hymnus Vespera]
v. Autor dell'umana salute, 
Gesù, felicità dei cuori, 
Creatore del mondo redento, 
e casta luce di quelli che t'amano:
_
Da qual clemenza fosti vinto 
a caricarti delle nostre colpe? 
a subire, innocente, la morte 
per liberar noi dalla morte?
_
Tu abbatti le porte del caos infernale: 
togli le catene ai prigionieri; 
e, vincitore, con splendido trionfo 
ti sei assiso alla destra del Padre.
_
Deh! pietà ancor ti muova 
a riparare i nostri mali, 
e del tuo volto ammettici 
alla beatifica visione.
_
Tu, che sei il duce al cielo e la via, 
sii ancora la mèta dei nostri cuori, 
sii la gioia nelle lagrime, 
sii della vita il dolce premio. 
Amen.

[Versum 1]
V. È asceso Iddio tra voci di giubilo, alleluia.
R. E il Signore al suono della tromba, alleluia.

[Ant 1]
Padre, * ho manifestato il tuo nome agli uomini che mi hai dato: ora poi io prego per loro, non per il mondo, perché io vengo a te, alleluia.

[Oratio]
Deh! concedici, Dio onnipotente, che come crediamo che oggi il tuo Unigenito, nostro Redentore, ascese al cielo; così ancor noi collo spirito abitiamo nel cielo.
$Per eumdem

[Invit]
Alleluia, Cristo Signore che ascende al cielo, * Venite, adoriamolo, alleluia.

[Hymnus Matutinum]
v. Re eterno, altissimo, 
e Redentore dei fedeli, 
cui la vittoria sulla morte ha conferito 
un trionfo d'immensa gloria:
_
Tu ascendi nelle regioni degli astri, 
dove ti chiamava l'esercizio, 
conferitoti dal ciel non dall'uomo, 
dell'universal potere:
_

Per ricevervi l'omaggio del triplice mondo creato, 
degli esseri celesti, terrestri 
e infernali, che ormai sottomessi 
ti piegano il ginocchio.
_
Treman gli Angeli vedendo 
la mutata sorte dei mortali: 
l'uomo pecca, l'Uomo purifica, 
regna Dio l'Uomo Dio.
_
Sii tu la nostra gioia, 
tu che in ciel n'attendi per esserci premio, 
tu che governi la fabbrica del mondo, 
che superi le gioie mondane.
_
Da quaggiù ti supplichiamo, 
deh! perdonaci tutte le colpe, 
e ne solleva i cuori in alto 
a te colla grazia celeste.
_
Sì che quando all'improvviso comparirai 
glorioso giudice nelle nubi, 
allontani le pene meritateci 
e ne renda le corone perdute.
_
* O Gesù, gloria sia a te, 
che vittorioso ritorni al cielo, 
col Padre e collo Spirito Santo, 
per i secoli eterni.
Amen.

[Ant Matutinum]
La tua magnificenza, * o Dio, si eleva al di sopra dei cieli, alleluia.;;8
Il Signore è nel santo suo * tempio, il Signore è nel i cielo, alleluia.;;10
Nasce da un'estremità del cielo, * e la sua corsa è fino all'altro estremo di esso, alleluia.;;18
V. È asceso Iddio tra voci di giubilo, alleluia.
R. E il Signore al suono della tromba, alleluia.
Innalzati, o Signore, * colla tua potenza: noi canteremo e inneggeremo, alleluia.;;20
Ti esalterò, o Signore, * perché m'hai protetto, alleluia.;;29
È asceso Iddio * tra voci di giubilo, e il Signore al suono della tromba, alleluia.;;46
V. Ascendendo Cristo in alto, alleluia.
R. Menò con sé una turba di prigionieri, alleluia.
E' stato oltremodo esaltato, * alleluia: su tutti gli dèi, alleluia.;;96
Signore è in Sion, * alleluia: egli è grande ed eccelso, alleluia.;;98
Il Signore del cielo, * alleluia: ha stabilito il suo trono, alleluia.;;102
V. Ascendo al Padre mio e Padre vostro, alleluia.
R. Al Dio mio e Dio vostro, alleluia.

[Lectio1]
Incomincia il libro degli Atti degli Apostoli
Atti 1:1-5
1 Prima, o Teofilo, io ho fatto menzione di tutto quello che Gesù incominciò a fare e ad insegnare 
2 fino al giorno che, dopo aver dato per mezzo dello Spirito Santo i suoi ordini agli Apostoli che aveva eletti, fu assunto: 
3 e ad essi si presentò vivo dopo la sua passione, con molte prove, apparendo loro per quaranta giorni, e parlando del regno di Dio. 
4 E trovandosi con essi a mensa, comandò loro di non allontanarsi da Gerusalemme, ma di aspettare ciò che il Padre aveva promesso, e che avete udito, disse, dalla mia bocca: 
5 poiché se Giovanni ha battezzato con acqua, voi invece, di qui a non molti giorni, sarete battezzati collo Spirito Santo.

[Responsory1]
R. Dopo la sua passione apparve loro per quaranta giorni e parlò del regno di Dio, alleluia: 
* E sotto i loro sguardi, si levò in alto, alleluia: e una nube lo tolse ai loro occhi, alleluia.
V. E trovandosi con essi a mensa, comandò loro di non allontanarsi da Gerusalemme, ma di aspettare ciò che il Padre aveva promesso.
R. E sotto i loro sguardi, si levò in alto, alleluia: e una nube lo tolse ai loro occhi, alleluia.

[Lectio2]
Atti 1:6-9
6 Ha i convenuti gli domandavano: Signore è questo il tempo che ristabilirai il regno d'Israele? 
7 Ed egli disse loro: Non tocca a voi di sapere i tempi e i momenti che il Padre ha fissati di sua propria autorità: 
8 ma quando lo Spirito Santo verrà su di voi, voi sarete rivestiti di forza, e mi sarete testimoni in Gerusalemme e in tutta la Giudea, nella Samaria, e fino alle estremità della terra. 
9 E detto questo, sotto i loro sguardi, si levò in alto: e una nuvola lo tolse ai loro occhi.

[Responsory2]
R. Tutta la bellezza del Signore è stata esaltata sopra le stelle: 
* Il suo splendore è sulle nubi del cielo, ed il suo nome rimane in eterno, alleluia.
V. Nasce da un'estremità del cielo, e la sua corsa è fino all'altro estremo di esso.
R. Il suo splendore è sulle nubi del cielo, ed il suo nome rimane in eterno, alleluia.

[Lectio3]
Atti 1:10-14
10 E come essi tenevano gli occhi fissi in cielo mentre egli se n'andava, ecco farsi innanzi a loro due personaggi in vesti bianche, 
11 e dire: Uomini di Galilea, che state a guardare in cielo? Questo Gesù che di mezzo a voi è stato assunto in cielo, ritornerà nello stesso modo che l'avete visto andare nel cielo. 
12 Allora ritornarono a Gerusalemme dal monte chiamato dell'Oliveto, il quale è vicino a Gerusalemme distante il cammino d'un sabato. 
13 Arrivati, salirono nel cenacolo, in cui alloggiavano Pietro e Giovanni, Giacomo e Andrea, Filippo e Tommaso, Bartolomeo e Matteo, Giacomo di Alfeo e Simone lo Zelante, e Giuda di Giacomo. 
14 Tutti questi perseveravano concordi nella preghiera, insieme colle donne, e con Maria madre di Gesù, e coi cugini di lui.

[Responsory3]
R. Innalzati, o Signore, alleluia, 
* Colla tua potenza, alleluia.
V. La tua magnificenza, o Dio, si eleva al di sopra dei cieli.
R. Colla tua potenza, alleluia.
&Gloria
R. Colla tua potenza, alleluia.

[Lectio4]
Sermone di san Leone Papa
!Sermone 1 sull'Ascensione del Signore
Quest'oggi, o dilettissimi, si compie il numero di quaranta giorni sacri trascorsi dopo la beata e gloriosa risurrezione di nostro Signore Gesù Cristo, colla quale, nello spazio di tre giorni, la potenza divina rialzò il vero tempio di Dio che l'empietà dei Giudei aveva distrutto, numero preordinato dalla santissima disposizione della provvidenza a nostra utilità e istruzione: perché il Signore prolungando in questo spazio di tempo la sua presenza corporale quaggiù, la nostra fede nella risurrezione vi trovasse le prove e la conferma necessarie. Perché la morte di Cristo aveva turbato assai i cuori dei discepoli: e lo stordimento della diffidenza era penetrato nei loro spiriti resi pesanti dall' angoscia causata dal suo supplizio sulla croce, dal suo ultimo sospiro, dalla sepoltura del suo corpo esanime.

[Responsory4]
R. E tempo che me ne torni a colui che mi ha mandato, dice il Signore: non vogliate rattristarvi, né si turbi il vostro cuore: 
* Prego il Padre per voi, affinché vi custodisca lui, alleluia.
V. Se io non vado, il Paracleto non verrà: ma quando sarò andato, ve lo manderò.
R. Prego il Padre per voi, affinché vi custodisca lui, alleluia.

[Lectio5]
Perciò i beatissimi Apostoli e tutti i discepoli, ch'erano sgomenti per la morte (di Gesù) sulla croce ed avevano esitato sulla fede nella sua risurrezione, furono talmente confermati dall'evidenza della verità, che, lungi dall'essere rattristati al vedere il Signore ascendere nelle altezze dei cieli, furono al contrario ripieni di grande gioia. E certo, c'era là una grande ed ineffabile causa di gioia, allorquando in presenza di questa santa moltitudine, una natura umana s'innalzava al di sopra della dignità di tutte le creature celesti, per sorpassare gli ordini Angelici, per essere elevata più alto degli Arcangeli, e non arrestarsi nelle sue elevazioni sublimi che allorquando, ricevuta nella dimora dell'eterno Padre, ella sarebbe associata al trono e alla gloria di colui alla natura del quale si trovava già unita nel Figlio.

[Responsory5]
R. Non si turbi il vostro cuore: io vado al Padre, e quando sarò andato, vi manderò, alleluia, 
* Lo Spirito di verità, e il vostro cuore godrà, alleluia.
V. Io pregherò il Padre, ed egli vi darà un altro Consolatore
R. Lo Spirito di verità, e il vostro cuore godrà, alleluia.

[Lectio6]
Poiché l'ascensione di Cristo è la nostra elevazione; e il corpo ha la speranza d'essere un giorno dove l'ha preceduto il suo glorioso capo: esultiamo dunque, dilettissimi, con degni sentimenti di gioia, e rallegriamoci con pia azione di grazie. Perché noi quest'oggi non solo siamo stati confermati possessori del paradiso, ma nella persona di Cristo abbiamo penetrato ancora nel più alto dei cieli: e per ineffabile grazia di Cristo, abbiamo ottenuto di più di quanto avevamo perduto per invidia del diavolo. Infatti quelli che il velenoso nemico aveva bandito dalla felicità della prima dimora, il Figliuolo di Dio se li è incorporati e li ha collocati alla destra del Padre: col quale, essendo Dio, vive e regna insieme collo Spirito Santo, per tutti i secoli dei secoli. Così è.

[Responsory6]
R. Ascendendo Cristo in alto, menò con sé una turba di prigionieri, 
* Diede dei doni agli uomini, alleluia, alleluia, alleluia.
V. È asceso Iddio tra voci di giubilo, e il Signore al suono della tromba.
R. Diede dei doni agli uomini, alleluia, alleluia, alleluia.
&Gloria
R. Diede dei doni agli uomini, alleluia, alleluia, alleluia.

[Lectio7]
Lettura del santo Vangelo secondo Marco
!Marc 16:14-20
In quell'occasione: Mentre gli undici discepoli erano a tavola apparve loro Gesù: e rimproverò la loro incredulità e durezza di cuore, perché non avevano creduto a quelli che lo avevano visto risuscitato. Eccetera.
_
Omelia di san Gregorio Papa
!Omelia 29 sul Vangelo
Il ritardo che i discepoli frapposero nel credere alla risurrezione del Signore, non fu tanto loro debolezza quanto, per così dire, nostra sicurezza futura. Difatti a motivo del loro dubbio, la risurrezione fu dimostrata con molte prove: e noi quando leggiamo questi fatti, non siamo forse confermati dalla loro esitazione? La storia di Maria Maddalena, che credé subito, mi è meno utile di quella di Tommaso che dubitò per molto tempo. Perché questi, dubitando, toccò le cicatrici delle ferite (del Salvatore) e tolse così dal nostro cuore la piaga del dubbio.

[Responsory7]
R. Io pregherò il Padre, ed egli vi darà un altro Consolatore, 
* Affinché rimanga con voi in eterno, lo Spirito di verità, alleluia.
V. Poiché se io non vado, non verrà a voi il Consolatore: ma quando sarò andato, ve lo manderò.
R. Affinché rimanga con voi in eterno, lo Spirito di verità, alleluia.

[Lectio8]
Per far penetrare in noi la verità della risurrezione del Signore, dobbiamo notare quel che riferisce Luca, dicendo: «Essendo insieme a mensa comandò loro di non allontanarsi da Gerusalemme» (Act. 1,4). E poco dopo: «A vista di essi, si levò in alto, e una nube lo tolse agli occhi loro» (Act. 1,9). Notate queste parole, osservate questi misteri. Dopo essere stato a mensa con essi, si levò in alto. Mangiò, e (poi) ascese: affin di renderci manifesta coll'azione del mangiare, la realtà della sua carne. Ma Marco ricorda che il Signore prima di ascendere in cielo, rimproverò ai discepoli la durezza del loro cuore e la loro incredulità. Che è da osservare in ciò, se non che il Signore rimproverò i discepoli quando li lasciava corporalmente, affinché queste parole, dette nel separarsi da loro, rimanessero più profondamente impresse nel cuore di (quelli) che le ascoltavano?

[Responsory8]
R. Tu fai delle nubi il tuo cocchio, o Signore: 
* Tu cammini sulle ali dei venti, alleluia.
V. Ti sei rivestito di gloria e di splendore, avvolto nella luce come in un manto.
R. Tu cammini sulle ali dei venti, alleluia.
&Gloria
R. Tu cammini sulle ali dei venti, alleluia.

[Lectio9]
Dopo aver ripresa la loro durezza, sentiamo ciò ch'egli comanda: «Andate per tutto il mondo, predicate il Vangelo ad ogni creatura» (Marc. 16,15). Forse che, fratelli miei, il santo Vangelo doveva predicarsi alle cose insensate, o agli animali privi di ragione, e perciò si dice ai discepoli: «Predicate ad ogni creatura»? Ma col nome di «ogni creatura» qui si indica l'uomo. L'uomo infatti ha qualche cosa di ogni creatura. Perché l'essere gli è comune colle pietre, la vita cogli alberi, la sensibilità cogli animali, l'intelligenza cogli Angeli. Se dunque l'uomo ha qualche cosa di comune con ogni creatura, si può dire, in qualche modo, che l'uomo è ogni creatura. Perciò il Vangelo è predicato ad ogni creatura, quando si predica all'uomo solo.
&teDeum

[Ant Laudes]
@:Ant Vespera

[Capitulum Laudes]
@:Capitulum Vespera

[Hymnus Laudes]
@:Hymnus Vespera

[Versum 2]
V. Il Signore nel cielo, alleluia.
R. Ha stabilito il suo trono, alleluia.

[Ant 2]
Ascendo al Padre mio, * e Padre vostro: al Dio mio e Dio vostro, alleluia.

[Octava 2]
Ant. Ascendo al Padre mio, * e Padre vostro: al Dio mio e Dio vostro, alleluia.
_
V. Il Signore nel cielo, alleluia.
R. Ha stabilito il suo trono, alleluia.
_
v. Preghiamo. 
Deh! concedici, Dio onnipotente, che come crediamo che oggi il tuo Unigenito, nostro Redentore, ascese al cielo; così ancor noi collo spirito abitiamo nel cielo.
$Per eumdem

[Lectio Prima]
Atti 1:11
v. Uomini di Galilea, che state a guardare il cielo? Questo Gesù che di mezzo a voi è stato assunto in cielo, verrà nello stesso modo che l'avete visto andare in cielo.

[Capitulum Tertia]
@:Capitulum Vespera

[Responsory Tertia]
R.br. E' asceso Iddio tra voci di giubilo, * Alleluia, alleluia.
R. E' asceso Iddio tra voci di giubilo, * Alleluia, alleluia.
V. E il Signore al suono della tromba. 
R. Alleluia, alleluia.
&Gloria
R. E' asceso Iddio tra voci di giubilo, * Alleluia, alleluia.
_
V. Ascendendo Cristo in alto, alleluia.
R. Menò con sé una turba di prigionieri, alleluia.

[Capitulum Sexta]
Atti 1:4-5
v. E trovandosi con essi a mensa, comandò loro di non allontanarsi da Gerusalemme, ma di aspettare ciò che il Padre aveva promesso, e che avete udito, disse, dalla mia bocca: poiché se Giovanni ha battezzato con acqua, voi invece, di qui a non molti giorni, sarete battezzati collo Spirito Santo.
$Deo gratias

[Responsory Sexta]
R.br. Ascendendo Cristo in alto, * Alleluia, alleluia.
R. Ascendendo Cristo in alto, * Alleluia, alleluia.
V. Menò con sé una turba di prigionieri.
R. Alleluia, alleluia.
&Gloria
R. Ascendendo Cristo in alto, * Alleluia, alleluia.
_
V. Ascendo al Padre mio e Padre vostro, alleluia.
R. Al Dio mio e Dio vostro, alleluia.

[Capitulum Nona]
@:Lectio Prima
$Deo gratias

[Responsory Nona]
R.br. Ascendo al Padre mio e Padre vostro, * Alleluia, alleluia. 
R. Ascendo al Padre mio e Padre vostro, * Alleluia, alleluia. 
V. Al Dio mio e Dio vostro. 
R. Alleluia, alleluia.
&Gloria
R. Ascendo al Padre mio e Padre vostro, * Alleluia, alleluia. 
_
V. Il Signore nel cielo, alleluia.
R. Ha stabilito il suo trono, alleluia

[Ant 3]
O Re della gloria, * Signore degli eserciti, che quest'oggi ascendesti trionfante al disopra di tutti i cieli, non ci lasciare orfani; ma mandaci, secondo la promessa del Padre, lo Spirito di verità, alleluia.

[Octava 3]
Ant. O Re della gloria, * Signore degli eserciti, che quest'oggi ascendesti trionfante al disopra di tutti i cieli, non ci lasciare orfani; ma mandaci, secondo la promessa del Padre, lo Spirito di verità, alleluia.
_
V. Il Signore nel cielo, alleluia.
R. Ha stabilito il suo trono, alleluia
_
v. Preghiamo.
Deh! concedici, Dio onnipotente, che come crediamo che oggi il tuo Unigenito, nostro Redentore, ascese al cielo; così ancor noi collo spirito abitiamo nel cielo.
$Per eumdem
