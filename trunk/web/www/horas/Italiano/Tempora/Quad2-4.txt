[Rank]
Feria Quinta infra Hebdomadam II in Quadragesima;;Feria major;;2

[Rule]

[Lectio1]
Lettura del santo Vangelo secondo Luca
!Luca 16:19-31
In quell'occasione; Gesù disse ai farisei: C'era un certo uomo ricco, il quale indossava porpora e mussolina: e ogni giorno scialava. Eccetera.
_
Omelia di san Gregorio Papa
!Omelia 40 sul Vangelo
Che significa, fratelli carissimi, che significa questo ricco che indossava porpora e mussolina, e ogni giorno scialava, se non il popolo Giudaico: la cui vita all'esterno pareva ben ordinata, ma che si serviva della legge che aveva ricevuta per farne ostentazione, vivendo tutto nelle delizie, e non per sua utilità? E questo Lazzaro coperto di piaghe non è esso figura del popolo Gentile? Il quale nel rivolgersi a Dio non arrossì di confessare i propri peccati, ed il suo male venne così all'esterno. Come l'umore che attratto alla pelle da un taglio, se n'esce fuori.

[Responsory1]
@Tempora/Quad2-0:Responsory1

[Lectio2]
E cos'è la confessione dei peccati, se non in certo modo un'apertura di piaghe? Perché il veleno del peccato, ch'era pestilenziale all'anima e che vi rimaneva nascosto, trova un'uscita salutare nella confessione. Le rotture infatti della pelle attraggono alla superficie l'umore. E confessando i peccati, che facciam noi, se non aprire uno sfogo al male che si trova nascosto in noi? «Ma Lazzaro piagato era bramoso di sfamarsi delle briciole che cadevano dalla tavola del ricco, ma nessuno gliene dava» (Luc. 16,20): alla stessa guisa l'orgoglioso popolo Giudaico disdegnava di ammettere qualsiasi Gentile alla conoscenza della legge.

[Responsory2]
@Tempora/Quad2-0:Responsory2

[Lectio3]
Israele si servì della conoscenza della legge non per esercitare la virtù, ma per elevarsi davanti ai suoi occhi, come un ricco che si inorgoglisca delle ricchezze che ha ricevute: e le parole che la scienza gli faceva spargere, erano ,come briciole che cadevano da una mensa. D'altra parte «i cani leccavano le piaghe del povero Lazzaro giacente di fuori» (Luc. 16,21). Talvolta nel linguaggio sacro sotto il nome di cani s'intendono i predicatori. Perché la lingua dei cani guarisce la piaga che lecca: così pure i sacri dottori, istruendoci nella confessione dei nostri peccati, quasi toccano colla loro lingua le ferite della nostra anima.

[Responsory3]
@Tempora/Quad2-0:Responsory3

[Ant 2]
Figliuolo, * ricordati che nella tua vita tu ricevesti dei beni, e Lazzaro invece dei mali.

[Oratio 2]
Deh!, Signore, concedici l'aiuto della tua grazia: affinché intenti come si conviene al digiuno e alla preghiera, siamo liberati dai nemici dell'anima e del corpo. 
$Per Dominum

[Ant 3]
Quel ricco, * domandò una goccia d'acqua, lui che avea rifiutato a Lazzaro delle briciole di pane.


[Oratio 3]
Sii propizio, Signore, ai tuoi servi, e accorda loro la continua benevolenza che implorano: così che e ristabilisca in essi, che si gloriano d'averti creatore e maestro, i doni che vi avevi accumulati, e ristabilitili ve li conservi. 
$Per Dominum
