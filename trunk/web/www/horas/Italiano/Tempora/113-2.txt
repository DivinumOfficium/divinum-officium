[Lectio1]
Dal Profeta Daniele
!Dan 3:14-15
14 E il re Nabucodonosor parlò e disse loro: E’ vero, o Sidrach, Misach e Abdenago, che voi non volete onorare i miei dèi e adorare la statua d'oro che ho fatta innalzare? 
15 Or dunque, se siete disposti, appena sentirete suonare la tromba, la zampogna, la cetra, la sambuca, il saltero, la cornamusa e altri strumenti musicali, prostratevi ed adorate la statua ch'io ho fatto. Che se non l'adorerete, nello stesso istante sarete gettati in una fornace di fuoco ardente; e chi è quel Dio che vi salverà dalla mia mano?

[Responsory1]
@Tempora/111-2:Responsory1

[Lectio2]
!Dan 3:16-19
16 Sidrach, Misach e Abdenago risposero e dissero al re Nabucodonosor: Su questo non tocca a noi risponderti: 
17 certo il nostro Dio, quello che noi adoriamo, può liberarci dalla fornace del fuoco ardente e salvarci dalle tue mani, o re. 
18 Che s'egli non vorrà, sappi, o re, che noi non veneriamo i tuoi dèi e non adoriamo la statua d'oro che hai fatta innalzare. 
19 Allora Nabucodonosor s'infuriò, e l'aspetto del suo volto si cambiò verso Sidrach, Misach e Abdenago. e ordinò d'infocare la fornace sette volte più dei solito.

[Responsory2]
@Tempora/111-2:Responsory2

[Lectio3]
!Dan 3:21-24
21 E tosto questi tre eroi furono legati e colle loro tuniche, le loro tiare, i loro calzari e i loro mantelli furono gettati dentro alla fornace del fuoco ardente; 
22 perché l'ordine del re era perentorio. Or la fornace era straordinariamente infocata; ma la fiamma uccise quelli che avevano gettati Sidrach, Misach e Abdenago. 
23 E questi tre eroi, cioè Sidrach, Misach e Abdenago, caddero dentro della fornace del fuoco ardente legati com'erano. 
24 E camminavano in mezzo alle fiamme lodando Dio e benedicendo il Signore.

[Responsory3]
@Tempora/111-2:Responsory3
