22 Novembre
_
Santa Cecilia, Vergine e Martire, la quale, imporporata del proprio sangue, passò allo Sposo celeste il sedici Settembre.
A Colòssi, nella Frigia, i santi Filémone ed Affia, discepoli di san Pàolo, i quali, sotto l'Imperatore Neròne, avendo i pagani nella festa di Diàna invaso la chiesa, presi ambedue, mentre gli altri fuggivano, per ordine del Preside Artocle, furono flagellati, e, messi dentro una fossa fino alle reni, vennero oppressi con sassi.
A Roma san Màuro Martire, il quale, essendo venuto dall'Africa a visitare i sepolcri degli Apostoli, fu ucciso sotto l'Imperatore Numeriàno e il Prefetto della città Celerino.
Ad Antiòchia di Pisidia la passione dei santi Marco e Stéfano, sotto l'Imperatore Diocleziano.
Ad Autun san Prammàzio, Vescovo e Confessore.