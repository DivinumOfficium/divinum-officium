1 Aprile
_
A Roma la passione di santa Teodóra, sorella dell'illustrissimo Martire Erméte, la quale, sotto l'Imperatore Adriano, martirizzata dal Giudice Aureliano, fu sepolta accanto a suo fratello sulla via Salaria, non lontano dalla città.
Nello stesso giorno san Venanzio, Vescovo e Martire.
In Egitto i santi Martiri Vittóre e Stéfano.
In Arménia i santi Martiri Quinziàno ed Irenéo.
A Costantinópoli san Macario Confessore, che all'epoca dell'Imperatore Leone, per la difesa delle sante immagini, finì la vita in esilio.
Ad Ard-Patrik, in Munster, provincia dell'Irlanda, san Celso Vescovo, che precedette nell'Episcopato il beato Malachia.
A Grenoble, in Frància, sant'Ugo Vescovo, che per molti anni condusse una vita solitaria, e illustre per la gloria di miracoli passò al Signore.
Presso Amiens, in Frància, san Valerico Abate, il cui sepolcro è celebre per frequenti miracoli.