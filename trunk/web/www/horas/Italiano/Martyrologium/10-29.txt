29 Ottobre
_
I santi Vescovi Massimiliano Martire e Valentino Confessore.
A Sàide, nella Fenicia, san Zenóbio Prete, il quale, durante il furore dell'ultima persecuzione, esortando altri al martirio, anche lui fu fatto degno del martirio.
Nella Lucania i santi Martiri Giacinto, Quinto, Feliciàno e Lucio.
A Bérgamo santa Eusébia, Vergine e Martire.
A Gerusalémme il natale del beato Narcisso Vescovo, celebre per santità, pazienza e fede, il quale, all'età di centosedici anni, felicemente passò al Signore.
Ad Autun san Giovanni, Vescovo e Confessore.
A Casópa, nell'isola di Corfù, san Donàto Vescovo, del quale scrive il beato Gregorio Papa.
A Vienne, in Frància, la deposizione del beato Teodoro Abate.