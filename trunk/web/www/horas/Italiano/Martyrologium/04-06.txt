6 Aprile
_
A Milano la passione di san Piétro, dell'Ordine dei Predicatori, Martire, ucciso dagli eretici per la fede cattolica. La sua festa però si celebra il ventinove Aprile.
A Wyszchrad, nella Moravia, il natale di san Metódio, Vescovo e Confessore, il quale, insieme con san Cirillo, egli pure Vescovo e suo fratello, il cui natalizio si commemora il quattordici Febbraio, convertì alla fede di Cristo molti popoli Slavi ed i loro Re. La festa di questi Santi però si celebra il sette Luglio.
Nella Macedònia i santi Martiri Timòteo e Diògene.
In Pèrsia centoventi santi Martiri.
Ad Ascalòna, in Palestina, la passione dei santi Platònide ed altri due Martiri.
A Cartagine san Marcellino Martire, il quale, per la difesa della fede cattolica, fu ucciso dagli eretici.
Nella Danimarca san Gugliélmo Abate, illustre per la vita e pei miracoli.