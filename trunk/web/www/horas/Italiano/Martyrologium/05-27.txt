27 Maggio
_
San Beda Venerabile, Prete, Confessore e Dottore della Chiesa, il quale volò al cielo il venticinque di questo mese.
San Giovanni primo. Papa e Martire, il cui giorno natalizio si commemora il diciotto di questo mese, ma la sua festa si celebra specialmente in questo giorno, per la traslazione del suo corpo.
A Doróstoro, nella Misia inferiore, la passione del beato Giulio, il quale, al tempo dell'Imperatore Alessandro, essendo veterano e già licenziato dalla milizia, fu preso dagli ufficiali e presentato al Preside Màssimo; e, perchè alla sua presenza esecrava gl'idoli, e costantissimamente confessava il nome di Cristo, fu punito con sentenza di morte.
Nel distretto di Arras san Ranólfo Martire.
Presso Sora santa Restituta, Vergine e Martire, la quale, sotto l'Imperatore Aureliano ed il Proconsole Agàzio, intrapreso il combattimento della fede, superò gli assalti dei demonii, le lusinghe dei parenti e la crudeltà dei carnefici, e da ultimo, insieme con altri Cristiani, colla decapitazione conseguì la corona del martirio.
Ad Grange, nella Frància, sant'Eutropio Vescovo, illustre per virtù e per miracoli.
A Wurtzburg, in Germania, san Bruno Vescovo e Confessore.