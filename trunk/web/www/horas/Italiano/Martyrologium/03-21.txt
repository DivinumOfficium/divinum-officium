21 Marzo
_
A Montecassino il natale di san Benedétto Abate, il quale restaurò e meravigliosamente propagò nell'Occidente la disciplina monastica, che era quasi estinta. La sua vita, gloriosa per virtù e per miracoli, fu scritta dal beato Gregório Papa.
A Catania, in Sicilia, san Birillo, il quale, ordinato Vescovo dal beato Piétro, dopo aver convertito molti pagani alla fede, in estrema vecchiezza si riposò in pace.
Ad Alessandria la commemorazione dei santi Martiri, i quali, sotto l'Imperatore Costanzo e il Prefetto Filàgrio, mentre gli Ariani ed i pagani invadevano le chiese, nel Venerdì santo furono uccisi.
Nello stesso giorno i santi Martiri Filémone e Donnino. 
Ad Alessandria il beato Serapióne, Anacorèta e Vescovo di Tmui, uomo di grandi virtù, il quale, mandato in esilio dal furore degli Ariani, Confessore passò a Dio.
Nel territorio di Lione san Lupicino Abate, la cui vita fu celebre per fama di santità e di miracoli.
Nella località di Ranft, presso Sachseln, in Svizzera, san Nicola della Flue, padre di famiglia, poi Anacoreta, insigne per la durissima penitenza e il disprezzo del mondo, chiamato dagli Svizzeri padre della patria, dal Papa Pio dodicesimo ascritto nei fasti dei Santi.