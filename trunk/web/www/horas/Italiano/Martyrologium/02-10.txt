10 Febbraio
_
A Montecassino santa Scolàstica Vergine, sorella di san Benedétto Abate, che vide l'anima di lei, in forma di colomba, uscire dal corpo e salire al cielo.
A Roma i santi Martiri Zòtico, Ireneo, Giacinto e Amànzio.
Nello stesso luogo, stilla via Labicàna, dieci santi soldati Martiri.
Così pure a Roma, sulla via Appia, santa Sotére, Vergine e Martire, la quale (come scrive sant'Ambrògio), nata da nobile stirpe, disprezzò per amore di Cristo i Consolati e le Prefetture dei parenti.
Essendole stato comandato di sacrificare agli dèi, e non acconsentendo, fu gravemente e lungamente percossa con schiaffi, ed avendo ancora superato altri generi di tormenti, percossa finalmente con la spada, lieta se ne volò allo Sposo.
Nella Campania san Silvano, Vescovo e Confessore.
A Malavàlle, nel territorio di Siéna, san Gugliélmo Eremita.
Nel territorio di Rouen santa Austrebérta Vergine, celebre per miracoli.