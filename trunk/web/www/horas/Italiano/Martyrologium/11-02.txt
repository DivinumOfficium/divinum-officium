2 Novembre
-
Commemorazione di tutti i Fedeli Defunti. Se il 2 Novembre cade in Domenica, le suddette parole si leggono in primo luogo nel giorno seguente.
A Pettau, in Austria, il natale di san Vittorino, Vescovo di quella città, il quale, dopo aver pubblicato molti scritti (come attesta san Girolamo), nella persecuzione di Diocleziàno, fu coronato col martirio.
A Triéste la passione del beato Giusto, il quale nella stessa persecuzione, sotto il Preside Manàzio, compì il martirio.
A Sebàste, in Arménia, i santi Cartério, Stiriaco, Tobia, Eudóssio, Agàpio e Compagni Martiri, sotto l'Imperatore Licinio.
In Pèrsia i santi Martiri Acindino, Pegàsio, Aftónio, Elpidiforo ed Anempodisto, con moltissimi Compagni.
In Africa il natale dei santi Martiri Pùblio, Vittóre, Erméte e Pàpia.
A Tarso, in Cilicia, santa Eustóchio, Vergine e Martire, la quale, sotto Giuliàno l'Apòstata, dopo crudeli tormenti, in orazione rese lo spirito.
A Laodicéa, in Siria, san Teódoto Vescovo, che fu ornato non solo di eloquenza, ma ancora di opere e di virtù.
A Vienne, in Frància, san Giórgio Vescovo.
Nel monastero d'Agaune, in Frància, sant'Ambrógio Abate.
A Ciro, in Siria, san Marciàno Confessore.
Nel giorno della Commemorazione di tutti i Fedeli Defunti, prima di leggere il giorno del mese : In questo giorno si fa la Commemorazione di tutti i Fedeli Defunti,  nella quale la Chiesa, pia Madre comune, dopo essersi adoperata a celebrare con degne lodi tutti i suoi figli, che già esultano in cielo, subito si affretta a sollevare con validi suff ragi presso Cristo,  suo Signore e Sposo, tutti gli altri suoi figli, che gemono ancora nel Purgatorio, affinchè possano quanto prima pervenire alla società dei cittadini beati. Poi si dice: 3 (ovvero4) Novembre, ... della Luna, e si continua la lettura sino alla fine, secondo il solito.