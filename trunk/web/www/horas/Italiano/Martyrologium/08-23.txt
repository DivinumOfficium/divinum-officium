23 Agosto
_
Vigilia di san Bartolomèo Apostolo.
San Filippo Benizi Confessore, propagatore dell'Ordine dei Servi della beata Vergine Maria, il quale volò al Signore nel giorno precedente.
Presso Ostia i santi Martiri Quiriaco Vescovo, Màssimo Prete, Archelao Diacono, e Compagni, i quali patirono sotto il Prefetto Ulpiàno, al tempo di Alessandro.
Ad Antiochia il natale dei santi Martiri Restituto, Donàto, Valeriàno e Fruttuósa, con altri dodici, i quali furono coronati con una onoratissima confessione.
Ad Egèa, in Cilicia, i santi Martiri fratelli Clàudio, Astèrio e Neóne, i quali, accusati dalla matrigna come Cristiani, sotto l'Imperatore Diocleziàno e il Preside Lisia, dopo acerbi tormenti, furono confitti in croce, sulla quale vincitori trionfarono con Cristo. Patirono pure dopo di essi Donvina e Teonilla.
A Reims, in Frància, il natale dei santi Timòteo ed Apollinàre, i quali, compiuto ivi il martirio, meritarono il regno celeste.
A Lione, in Frància, i santi Martiri Minérvo, ed Eleàzaro con i suoi otto figli.
Così pure san Luppo Martire, il quale, da condizione servile fatto libero in Cristo, fu anche fatto degno della corona del martirio.
A Gerusalèmme san Zacchéo, che fu il quarto Vescovo che resse la Chiesa Gerosolimitàna dopo il beato Giàcomo Apostolo.
Ad Alessandria san Teóna, Vescovo e Confessore.
Ad Urica, nell'Africa, il beato Vittóre Vescovo.
Ad Autun san Flaviàno Vescovo.