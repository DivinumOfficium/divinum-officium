6 Gennaio
_
Epifania del Signore.
A Firenze il natale di sant'Andréa Corsini, cittadino di Firenze, dell'Ordine dei Carmelitani, Vescovo di Fiésole e Confessore, il quale, celebre per miracoli, dal Papa Urbano ottavo fu ascritto nel numero dei Santi. La sua festa però si celebra il quattro Febbraio.
Così pure a Barcellona, nella Spagna, il natale di san Raimondo di Penafort, dell'Ordine dei Predicatori, Confessore, celebre per dottrina e per santità. La sua festa si celebra il ventitre del corrente mese.
In Africa la commemorazione di molti santi Martiri, che nella persecuzione di Sevèro furono legati ad un palo e finiti col fuoco.
Nel territorio di Reims il martirio di santa Macra Vergine, la quale, nella persecuzione di Diocleziano, per ordine del Preside Riziovàro, essendo stata gettata nel fuoco e restandone illesa, tormentata quindi col taglio delle mammelle e con lo squallore del carcere, e voltolata ancora sopra acutissimi cocci e carboni accesi, alla fine, pregando, se ne andò al Signore.
A Rennes, in Frància, san Melànio, Vescovo e Confessore, il quale, dopo innumerevoli miracoli, assiduamente if sso col pensiero al cielo, glorioso se ne passò dal mondo.
A Cera, nell'Egitto, san Nilammóne, recluso, il quale, mentre riluttante lo traevano per farlo Vescovo, pregando rese lo spirito a Dio.