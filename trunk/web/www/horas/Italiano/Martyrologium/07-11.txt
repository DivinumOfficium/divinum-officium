11 Luglio
_
A Roma san Pio primo. Papa e Martire, coronato col martirio nella persecuzione di Marco Aurèlio Antonino.
A Bèrgamo san Giovanni Vescovo, ucciso dagli Ariani per aver difeso la fede cattolica.
A Sida, nella Panfilia, san Cindèo Prete, il quale, sotto l'Imperatore Diocleziano e il Preside Stratonico, dopo molti tormenti, gettato nel fuoco e rimasto illeso, finalmente nell'orazione rese lo spirito.
A Cordova, in Spagna, sant'Abbondio Prete, che, nella persecuzione degli Arabi, mentre inveiva contro la setta di Maométto, fu coronato col martirio.
A Nicópoli, in Arménia, il natale dei santi Martiri Gennaro e Pelàgia, i quali tormentati per quattro giorni coll'eculeo, con uncini e rottami di cocci, compirono il martirio.
Nel territorio di Sens san Sidrónio Martire.
Ad Iconio, nella Licaónia, san Marciano Martire, il quale, sotto il Preside Perénnio, per mezzo di molti tormenti giunse alla palma.
A Bréscia i santi Martiri Savino e Cipriano.
Nel territorio di Poitiers san Sabino Confessore.