28 Gennaio
_
San Piétro Nolàsco Confessore, Fondatore dell'Ordine della beata Vergine Maria della Mercéde per la redenzione degli schiavi: si addormentò nel Signore il venticinque Dicembre.
A Roma la seconda memoria di sant'Agnése, Vergine e Martire.
Ad Alessàndria il natale di san Cirillo, Vescovo della medesima città. Confessore e Dottore della Chiesa, il quale, chiarissimo difensore della fede cattolica, illustre per dottrina e santità, si riposò in pace. La sua festa si celebra il nove Febbraio.
A Roma san Flaviàno Martire, che patì sotto Diocleziano.
Ad Alessàndria la passione di moltissimi santi Martiri, i quali, in questo stesso giorno, dalla fazione di Siriàno, capo ariano, furono trucidati con diverso genere di morte, mentre nella chiesa celebravano i santi misteri.
Ad Apollonia i santi Martiri Léucio, Tirso e Callinico, i quali compirono il martirio al tempo dell'Imperatore Décio, straziati con varie specie di tormenti, il primo e l'ultimo con la decapitazione, il secondo rese lo spirito chiamato da voce celeste.
Nella Tebàide i santi Martiri Leonida e Compagni, i quali conseguirono la palma del martirio al tempo di Diocleziàno.
A Saragozza, nella Spagna, san Valério Vescovo.
A Cuénca, nella Spagna, il natale di san Giuliano Vescovo, il quale, distribuendo ai poveri i beni della Chiesa e procurandosi il vitto con l'opera delle sue mani al modo degli Apostoli, celebre per miracoli riposò in pace.
Nel monastero di Reomay, in Frància, la deposizione di san Giovànni Prete, uomo tutto di Dio.
Nella Palestina san Giacomo Eremita, il quale, dopo aver rinnegato la fede, stette lungamente nascosto in un sepolcro a far penitenza, e illustre per miracoli volò al Signore,