4 Febbraio
_
Sant'Andréa Corsini, dell'Ordine dei Carmelitani, Vescovo di Fiésole e Confessore, il cui giorno natalizio si celebra il sei Gennaio.
A Roma sant'Eutichio Martire, che compì un illustre martirio, e fu sepolto nel cimitero di Callisto. Il suo sepolcro fu ornato poi con versi da san Dàmaso Papa.
A Tmui, in Egitto, la passione del beato Filéa, Vescovo della medesima città, e di Filorómo, Tribuno dei soldati, i quali, nella persecuzione di Diocleziano, non lasciandosi persuadere dai parenti e dagli amici a conservare la vita, off erto il collo alla spada, meritarono ambedue dal Signore le palme. Con essi anche un'innumerevole moltitudine di fedeli della stessa città, seguendo l'esempio del proprio pastore, fu coronata col martirio.
A Fossombróne i santi Martiri Aquilino, Gèmino, Gelasio, Magno e Donato.
Nel regno di Màrava, nell'India Orientale, san Giovanni de Britto, Sacerdote della Compagnia di Gesù, che dopo aver convertito alla fede molti infedeli fu coronato con glorioso martirio.
A Troyes, in Frància, sant'Aventino, Prete e Confessore.
A Pelùsio, in Egitto, sant'Isidoro, Prete e Monaco, illustre per meriti e per dottrina.
A Sempringham, in Inghiltérra, san Gilbérto, Prete e Confessore, Fondatore dell'Ordine Sempringaménse.
Nella città di Amatrice, in Abruzzo, deposizione di san Giuséppe da Leonéssa, Sacerdote dell'Ordine dei Minori Cappuccini e Confessore, il quale, essendo stato dai Maomettani crudelmente tormentato per la predicazione della fede, illustre per apostoliche fatiche e per miracoli, dal Sommo Pontefice Benedétto decimoquarto fu ascritto nel catalogo dei Santi.
A Brema commemorazione di san Rembérto, il quale, discepolo di sant'Anscàrio, fu eletto in sua vece Vescovo di Amburgo ed insieme di Brema, in questo stesso giorno che fu il primo dopo la morte del suo maestro.
A Bourges, nell'Aquitània, santa Giovanna de Valois, Regina di Francia, Fondatrice dell'Ordine della santissima Annunziata, illustre per la pietà e la singolare partecipazione alla Croce, dal Papa Pio dodicesimo iscritta nei fasti delle Sante.