25 maggio
_
A Salérno la deposizione del beato Gregorio settimo. Papa e Confessore, che fortissimamente propugnò e difese la libertà della Chiesa.
A Roma, sulla via Nomentàna, il natale del beato Urbano primo, Papa e Martire, per la cui esortazione e dottrina molti (fra i quali Tibùrzio e Valeriàno) abbracciarono la fede di Cristo, e per essa subirono il martirio. Egli pure, nella persecuzione di Alessandro Sevèro, dopo aver molto sofferto per la Chiesa di Dio, da ultimo con la decapitazione ottenne la corona del martirio.
A Jarrow, in Inghiltérra, il transito di san Béda Venerabile, Prete, Confessore e Dottore della Chiesa, celeberrimo per santità e per dottrina. La sua festa si celebra il ventisette di questo mese.
A Firénze il natale di santa Maria Maddaléna de' Pazzi Vergine Carmelitana, celebre per santità di vita. La sua festa si celebra il ventinove di questo mese.
Così pure a Doróstoro, nella Misia inferiore, il natale dei santi Martiri Pasicrate, Valenzióne ed altri due, insieme coronati.
A Milano san Dionigi Vescovo, il quale, relegato per la fede cattolica in Cappadócia dall'Ariano Imperatore Costanzo, ivi, con titolo più simile ai Martiri, rese lo spirito a Dio. Il suo sacro corpo dal Vescovo Aurélio fu mandato a Milano al beato Vescovo Ambrogio; al quale pio atto si dice che cooperò anche san Basilio Magno.
A Firénze il natale di san Zenóbio, Vescovo di quella città, illustre per santità di vita e per gloria di miracoli.
Nella Gran Bretagna sant'Aldélmo, Vescovo di Sherborn.
Nel territorio di Troyes san Leone Confessore.
A Parigi santa Maddaléna Sofia Barat, Fondatrice dell'Istituto delle Suore del Sacro Cuore di Gesù, la quale molto si affaticò per la educazione cristiana delle fanciulle, e dal Papa Pio undecimo fu inserita nel catalogo delle sante Vergini.
A Véroli, nel Lazio, la Traslazione di santa Maria di Giacomo, il cui sacro corpo è reso illustre da moltissimi miracoli.
Così pure ad Assisi, nell'Umbria, la Traslazione di san Francésco Confessore, al tempo del Papa Gregorio nono.