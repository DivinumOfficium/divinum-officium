[Rank]
Die IV infra octavam Paschae;;Semiduplex I classis;;6;;ex Pasc0-0

[Rule]
ex Pasc0-0;
Credo
Sequentia
Suffr=Ecclesiae,Papa;;

[Introitus]
!Matt 25:34
v. Venite, benedetti dal Padre mio, prendete possesso del Regno, alleluia, per voi preparato sin dall'origine del mondo, alleluia, alleluia, alleluia.
!Ps 95:1
Canto nuovo cantate al Signore; o terra tutta, cantate al Signore.
&Gloria
Venite, benedetti dal Padre mio, prendete possesso del Regno, alleluia, per voi preparato sin dall'origine del mondo, alleluia, alleluia, alleluia.

[Oratio]
O Signore, che ci rallegri ogni anno con la solennità della Risurrezione; concedici propizio che per queste feste celebrate nel tempo, meritiamo di giungere ai gaudi eterni.
$Per eundem

[Lectio]
Dagli Atti degli Apostoli.
!Acts 3:13-15; 3:17-19
In quei giorni: Pietro prese a parlare, dicendo: «Uomini Israeliti e voi tutti che temete il Signore, ascoltatemi: Il Dio di Abramo, il Dio di Isacco, il Dio di Giacobbe, il Dio dei nostri padri ha glorificato il suo Figliuolo Gesù, che voi avete tradito e rinnegato davanti a Pilato, benché questi avesse giudicato di liberarlo. Or voi rinnegaste il Santo e il Giusto, e chiedeste che vi fosse graziato un omicida; voi uccideste l'autore della vita, ma Dio lo risuscitò da morte; di questo noi siamo testimoni. Io però ben so, o fratelli, che lo avete fatto per ignoranza, come pure i vostri capi. Ma Dio cosi ha adempito quello che per bocca di tutti i Profeti aveva predetto: dover patire il suo Cristo. Pentitevi dunque e convertitevi, perché siano cancellati i vostri peccati».

[Graduale]
Alleluia, alleluia
!Ps 117:24; 117:16
Questo è il giorno che il Signore ha fatto: rallegriamoci ed esultiamo.
V. La destra del Signore ha manifestato la sua potenza; la destra del Signore mi ha esaltato. Alleluia, alleluia.
!Luc 24:34
V. Il Signore è davvero risorto ed è apparso a Pietro.

[Sequentia]
@Tempora/Pasc0-0:Sequentia

[Evangelium]
Seguito ++ del Santo Vangelo secondo Giovanni
!Joannes 21:1-14
In quel giorno Gesù si manifestò di nuovo ai discepoli sul lago di Tiberiade, ed ecco in qual modo. Erano insieme Simon Pietro e Tommaso, detto Didimo, e Natanaele di Cona in Galilea, i figli di Zebedeo e due altri dei suoi discepoli. Dice loro Simon Pietro: «Vado a pescare». E gli altri: «Veniamo anche noi con te». Uscirono adunque ed entrarono in barca, ma quella notte non presero nulla. Or sul far dell'alba, Gesù si presentò sulla riva; ma i discepoli non lo riconobbero per Gesù. Ed egli disse loro: «Figliuoli, avete niente da mangiare?». Gli risposero: «No». Ed egli a loro: «Gettate le reti sul lato destro della barca, e troverete». Le gettarono e non potevano neppur più ritirarle per la gran quantità di pesci. Disse allora a Pietro il discepolo da Gesù prediletto: «È il Signore!». E Simon Pietro, sentito che era il Signore, si cinse la veste (ché s'era spogliato), e si buttò in mare. E gli altri discepoli, tirando la rete piena di pesci, vennero colla barca (non eran lontani dalla terra che duecento cubiti). E quando furono a terra, videro preparata della brace accesa con sopra del pesce e del pane. Disse loro Gesù: «Portate qua i pesci che avete presi ora». Simon Pietro salì nella barca e tirò a terra la rete piena di centocinquantatrè grossi pesci. E benché fossero tanti, la rete non si strappò. Disse loro Gesù: «Su via, mangiate». Ma nessuno dei discepoli osava domandargli: «Chi sei?» sapendo che era il Signore. E Gesù, avvicinatosi, prese il pane e lo diede loro, e cosi fece del pesce. Così per la terza volta Gesù si manifestò ai suoi discepoli, risuscitato che fu da morte.

[Offertorium]
!Ps 77:23-25
Il Signore aprì le porte del cielo e su di loro fece piovere la manna per nutrirli e diede loro il pane del cielo; l'uomo mangiò il pane degli angeli, alleluia.

[Secreta]
O Signore, in questi gaudi pasquali ti offriamo i sacrifici, di cui la tua Chiesa mirabilmente si pasce e si nutre.
$Per Dominum

[Communio]
!Rom 6:9
Risorto da morte, il Cristo ormai non muore più, alleluia; sopra di Lui la morte non ha più potere, alleluia, alleluia.

[Postcommunio]
Concedici, o Signore, che purificati da ogni miseria dell'uomo vecchio, questa pia partecipazione al sacramento pasquale, ci trasformi nel nuovo:
$Qui vivis


