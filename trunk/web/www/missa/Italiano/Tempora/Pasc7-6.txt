[Rank]
Sabbato Quattuor temporum Pentecostes;;Semiduplex I classis;;5;;ex Pasc7-0

[Rank]
Sabbato Quattuor temporum Pentecostes;;Semiduplex I classis;;6;;ex Pasc7-0

[RankNewcal]
Sabbato post Pentecostes;;Feria;;1;;

[Rule]
Gloria
(rubrica 1960 et missa brevior) LectioL1
(rubrica 1960) celebranda aut forma longior aut forma brevior
LectioL5
Sequentia
Credo
Prefatio=Spiritu

[Introitus]
!Rom 5:5.
v. La carità di Dio è stata diffusa nei nostri cuori, alleluia, per mezzo dello Spirito Santo, che ci è stato dato, alleluia, alleluia.
!Ps 102:1
Anima mia, benedici il Signore, e tutto il mio interno benedica il nome santo suo.
&Gloria
v. La carità di Dio è stata diffusa nei nostri cuori, alleluia, per mezzo dello Spirito Santo, che ci è stato dato, alleluia, alleluia.

[Oratio]
Signore, te ne preghiamo, infondi benigno alle menti nostre lo Spirito Santo: la cui Sapienza ci ha creati, e la cui provvidenza ci governa.
$Per Dominum eiusdem

[LectioL1]
Dal libro del profeta Gioele.
!Joel 2:28-32
Queste cose dice il Signore Iddio: «Spanderò il mio Spirito sopra tutti gli uomini: i vostri figli e le vostre figlie profeteranno, i vostri vecchi avran dei sogni, i vostri giovani delle visioni. Ed anche sopra i miei servi e serve effonderò in quei giorni il mio spirito, e farò apparire dei prodigi nel cielo e sulla terra: sangue, fuoco e colonne di fumo. Il sole si cangerà in tenebre, la luna in sangue, prima che venga il giorno del Signore, grande e terribile. Ed allora chi invocherà il Nome del Signore sarà salvo».
$Deo gratias

[GradualeL1]
Allelúia
!Ps 6:64
È lo Spirito quello che vivifica, la carne invece non giova a nulla.

[OratioL1]
Ti supplichiamo, o Signore: ci infiammi lo Spirito Santo di quel fuoco, che il Signore nostro Gesù Cristo portò sulla terra e volle fortemente acceso:
$Qui tecum eiusdem

[LectioL2]
Dal libro del Levitico.
!Lev 23:9-11; 23:15-17; 23:21
In quei giorni: Disse il Signore a Mosè: «Parla ai figli d' Israele, e di' loro: “Allorché sarete entrati nella terra che vi darò, e avrete mietuto le biade, porterete al sacerdote manipoli di spighe, come primizie delle vostre raccolte: e lui, il giorno dopo il sabato, alzerà quel fascio dinanzi al Signore, perché vi sia benevolo. Or dal giorno dopo il sabato, nel quale avrete offerto il manipolo delle primizie da agitare dinanzi al Signore, conterete sette settimane intere, fino al giorno dopo quello in cui si compie la settima settimana, cioè cinquanta giorni; e allora offrirete un nuovo sacrificio al Signore, due pani di primizia fatti di due decimi di farina lievitata, che voi cuocerete in primizie del Signore in tutte le vostre abitazioni. E chiamerete questo giorno solennissimo e santissimo: non farete in esso nessuna opera servile. Questa sarà legge eterna in tutte le vostre abitazioni, in tutte le vostre età"», dice il Signore onnipotente.
$Deo gratias

[GradualeL2]
Allelúia
!Job 26:13
Lo Spirito del Signore ornò i cieli.

[OratioL2]
O Dio, che con la pia pratica del digiuno volesti, a medicina delle anime, mortificare il corpo; concedici benevolo di essere sempre a te devoti di mente e di corpo.
$Per Dominum

[LectioL3]
Dal libro del Deuteronomio.
!Deut 26:1-11
In quei giorni: Disse Mosè ai figli d'Israele: «Ascolta, Israele, ciò che oggi ti comando. Quando sarai entrato nella terra che il Signore Dio tuo ti darà in possesso, e te ne sarai impossessato e vi avrai fissato la tua dimora, prenderai le primizie di tutti i prodotti della tua terra, e le metterai in un canestro, e andrai al luogo che il Signore Dio tuo avrà eletto per stabilirvi il suo nome. E ti presenterai al sacerdote che sarà allora, e gli dirai: “Io oggi rendo omaggio al Signore Dio tuo, che ci esaudì, e riguardò la nostra umiliazione, e l'affanno, e l'angoscia, e ci trasse dall'Egitto con mano forte e con braccio disteso, spandendo terrori, e con prodigi e portenti; e c'introdusse in questo luogo, e ci diede una terra, che stilla latte e miele. Per questo io offro ora le primizie dei frutti della terra, che il Signore mi ha data”. E le lascerai davanti al Signore Dio tuo, e lo adorerai. E quindi godrai allegramente di tutti i beni che il Signore Dio ti avrà dato».
$Deo gratias

[GradualeL3]
Allelúia
!Acts 2:1
Stando per compiersi la Pentecoste, stavano adunati assieme.

[OratioL3]
Ti supplichiamo, o Signore: fa' che ammaestrati da questi salutari digiuni, stando lontani dai vizi, più facilmente otteniamo la tua misericordia.
$Per Dominum

[LectioL4]
Dal libro del Levitico.
!Lev 26:3-12
In quei giorni: Disse il Signore a Mosè: «Parla ai figli d'Israele e di' loro: “Se camminerete secondo i miei precetti, se osserverete i miei comandamenti e li metterete in opera, io vi manderò le piogge nei loro tempi, la terra darà il suo prodotto, le piante saran cariche di frutti. La trebbiatura delle messi toccherà la vendemmia e la vendemmia giungerà fino alla seminagione: mangerete a sazietà il vostro pane e abiterete senza timore nella vostra terra. Io farò regnare la pace nei vostri confini, voi riposerete senza disturbo. Farò sparire dal paese le bestie nocive e la spada non passerà per la vostra terra. Inseguirete i vostri nemici, ad essi cadranno di spada innanzi a voi. Cinque di voi ne metteranno in fuga cento, e cento di voi diecimila, e i vostri nemici cadran di spada davanti a voi. Mi volgerò a voi, vi farò crescere e vi moltiplicherete, e manterrò con voi il mio patto. Mangerete delle raccolte stravecchie e anzi getterete via i vecchi raccolti per il sopravvenire dei nuovi. Io porrò la mia sede in mezzo a voi né mai vi avrò a sdegno. Camminerò in mezzo a voi; sarò il vostro Dio e voi sarete il mio popolo" dice il Signore onnipotente».
$Deo gratias

[GradualeL4]
Allelúia. 
V. (si genuflette) Vieni, Spirito Santo, riempi i cuori dei fedeli, accendi il fuoco del tuo amore.

[OratioL4]
Fa', o Signore, te ne preghiamo, che come ci asteniamo dai cibi carnali, così ci asteniamo dagli irruenti vizi.
$Per Dominum.

[LectioL5]
Dal libro del profeta Daniele.
!Dan 3:47-51
Allora, l'Angelo del Signore discese tra Azaria ed i suoi compagni nella fornace, ed allontanava da essi la fiamma del fuoco. Egli rese il centro della fornace come un luogo ove soffiasse un vento pieno di rugiada. La fiamma si alzava di quarantanove cubiti; divampò e arse i ministri del re, che erano intenti ad attizzare il fuoco. Il fuoco invece non toccò i tre giovani in modo alcuno, non fece loro alcun male, non li molestò affatto. Allora questi tre, come con una sola bocca, si misero a lodare, a glorificare, a benedire Dio nella fornace, dicendo:
$Deo Gratias

[GradualeL5]
Allelúia.
!Dan 3:52
Benedetto sei Tu, Signore Dio dei nostri padri, e degno di lode per tutti i secoli.

[OratioL5]
O Dio, che hai rese innocue per i tre giovani le fiamme ardenti, benigno concedi che non veniam bruciati dal fuoco delle nostre passioni.
$Per Dominum.

[Lectio]
Dalla lettera di san Paolo apostolo ai Romani.
!Rom 5:1-5.
Fratelli: Giustificati per mezzo della Fede, siamo ora in pace con Dio nel Cristo Gesù nostro Signore. A Lui dobbiamo d'essere arrivati, per la Fede, a questo stato di grazia, nel quale stiam fermi, e nel quale abbiamo la speranza di giungere alla gloria dei figli di Dio. E non solo, ma ci sentiamo gloriosi di patire tribolazioni, sapendo come la tribolazione produce la pazienza, la pazienza la virtù provata, e la virtù provata perfeziona la speranza. E questa speranza non è illusoria, perché la carità di Dio è stata diffusa nei nostri cuori per mezzo dello Spirito Santo, che ci è stato donato.

[Graduale]
!Ps 116:1-2
Popoli tutti, lodate il Signore, esaltatelo, o genti!
V. È forte il suo amore per noi, la verità del Signore è per sempre.

[Sequentia]
@Tempora/Pasc7-0:Sequentia

[Evangelium]
Seguito ++ del Santo Vangelo secondo Luca.
!Luc 4:38-44
In quel tempo Gesù, uscito dalla sinagoga, entrò in casa di Simone. Or la suocera di Simone era presa da violenta febbre; e gliela raccomandarono. Egli chinatosi verso di lei, comandò alla febbre e ne fu liberata; e alzatasi sull'istante, si mise a servirli. Sul tramontar del sole, quanti avevan infermi di varie malattie li portavano a lui. Ed egli, imposte a ciascuno le mani, li risanava. Uscivano anche i demoni da molti, gridando e dicendo: «Tu sei il Figlio di Dio». Ma egli li sgridava e non lasciava dire loro di sapere che lui era il Cristo. Fattosi poi giorno, usci per andare in luogo deserto ma le turbe, andate a cercarlo, giunsero fino a lui e lo volevano trattenere, perché non partisse da loro. Ma egli disse: «Bisogna che annunzi anche alle altre città la buona novella del regno di Dio; ché per questo sono stato mandato». E predicava per le sinagoghe di Galilea.

[Offertorium]
!Ps 87:2-3.
Signore, Dio di mia salvezza, giorno e notte grido al tuo cospetto. Dinanzi a te giunga la mia prece, o Signore. Alleluia.

[Secreta]
O Signore, affinché ti siano accetti i nostri digiuni, fa', te ne preghiamo, che per opera di questo sacramento, possiamo offrirti un cuore puro.
$Per Dominum.

[Communio]
!Joannes 3:8
Il vento soffia dove vuole; ne odi il sibilo, alleluia; ma non sai donde venga né dove vada, alleluia, alleluia..

[Postcommunio]
I tuoi sacri misteri, o Signore, ci infondano fervore divino, si che ne godiamo e la celebrazione e il frutto.
$Per Dominum.

