[Rank]
S. Mariae Magdalenae Poenitentis;;Duplex;;3;;vide C7

[Rule]
vide C7;
Gloria
CredoDA

[Introitus]
!Ps 118:95-96
v. I malvagi mi spiarono per rovinarmi; io però badavo ai tuoi insegnamenti, o Signore; poiché di ogni cosa ho veduto un limite, non già alla perfezione della rua Legge.
!Ps 118:1
Beato chi è perfetto nel suo cammino, chi procede secondo la legge di Dio.
&Gloria
v. I malvagi mi spiarono per rovinarmi; io però badavo ai tuoi insegnamenti, o Signore; poiché di ogni cosa ho veduto un limite, non già alla perfezione della rua Legge.

[Oratio]
Per intercessione della beata Maria Maddalena assistici, te ne preghiamo, o Signore; mosso dalle sue preghiere, risuscitasti il suo fratello Lazzaro, da quattro giorni nella tomba:
$Qui vivis

[Lectio]
Dal libro della Sapienza.
!Cant 3:2-5; 8:6-7
Mi alzerò e girerò per la città, per le vie e per le piazze; voglio cercare l'amato del mio cuore. Lo cercai e non lo trovai. Mi trovarono le guardie di ronda per la città: «Avete visto l'amore dell'anima mia?». Quando le ebbi oltrepassate di poco, trovai l'amato del mio cuore, lo abbracciai e non lo lasciai più, finché non l'ebbi condotto in casa di mia madre, alla dimora della mia genitrice. O figlie di Gerusalemme, io vi scongiuro per le gazzelle, per le cerve dei campi a non disturbare, a non svegliare l'amata finché essa non voglia. Mettimi come un sigillo sul tuo cuore, come sigillo sul tuo braccio, ché l'amore è forte come la morte, l'affezione è tenace come l'inferno. I suoi ardori sono di fuoco e fiamme. Copiose acque non possono estinguere l'amore, né i fiumi sommergerlo. Se uno potesse offrire in cambio dell'amore tutto il suo, terrebbe per un niente quella spesa.

[Graduale]
!Ps 44:8
Hai amato la giustizia, e odiato le cose perverse,
V. perciò il Signore, tuo Dio, ti ha unto con l'olio che dà gioia. Alleluia, alleluia.
V. Ibid., 3. La grazia è riversata sopra le tue labbra, perciò il Signore ti ha benedetta per sempre. Alleluia.

[Evangelium]
Seguito ++ del Santo Vangelo secondo Luca.
!Luc 7:36-50
In quel tempo uno dei Farisei lo pregò di andare a desinare da lui. Ed entrato in casa del Fariseo, si mise a tavola. Ed ecco una donna, che era peccatrice in quella città, appena seppe che egli era a mangiare in casa del Fariseo, portò un alabastro pieno di profumo; e stando ai piedi di lui, con le lacrime incominciò a bagnarne i piedi, e coi capelli del suo capo li asciugava, li baciava e li ungeva d'unguento. Vedendo ciò il Fariseo che l'aveva invitato, prese a dire dentro di sé: «Costui, se fosse un profeta, certo saprebbe che donna è costei che lo tocca, e com'è peccatrice». E Gesù, rivolgendosi a lui, disse: «Simone, ho da dirti una cosa». Ed egli: «Maestro, di' pure!». «Un creditore aveva due debitori: uno gli doveva cinquecento danari, e l'altro cinquanta. Or non avendo quelli da poter restituire, condonò il debito a tutti e due: chi dunque di loro amerà di più?». Simone rispose: «Secondo me, colui al quale ha condonato di più». Gesù replicò: «Hai giudicato rettamente». Poi, rivolto alla donna, disse a Simone: «Vedi questa donna? Sono entrato in casa tua, tu non mi hai dato acqua ai piedi,. ma essa li ha bagnati colle lacrime e asciugati con i suoi capelli. Tu non mi hai dato il bacio; ma lei da che è venuta non ha smesso di baciarmi i piedi. Tu non hai unto di olio il mio capo, ma essa con l'unguento ha unto i miei piedi. Per questo ti dico: "le sono perdonati molti peccati, perché molto ha amato". Invece quello a cui poco si perdona, poco ama . E disse a lei: «Ti son perdonati i peccati». E i convitati cominciarono a dire dentro di sé: «Chi è costui che perdona anche i peccati?». Ma Gesù disse alla donna: «La tua fede ti ha salvata; va' in pace».

[Offertorium]
!Ps 44:10
Figlie di re ti vengono incontro: siede alla tua destra la regina, ammantata di oro sopraffino.

[Secreta]
Ti preghiamo, o Signore, perché i nostri doni ti sian resi graditi per i gloriosi meriti della beata Maria Maddalena, l'ossequente omaggio della quale benignamente accolse il Figlio tuo Unigenito:
$Qui tecum

[Communio]
!Ps 118:121; 118:122; 118:128
Non mi calunnino i superbi, o Signore; perché ho agito con giustizia e rettitudine; ho camminato secondo i tuoi precetti ed ho odiato ogni via iniqua.

[Postcommunio]
Dopo aver ricevuto l'unico rimedio di salvezza, il tuo corpo e sangue prezioso, fa', o Signore, te ne preghiamo, che per il patrocinio di santa Maria Maddalena siamo liberati da ogni male:
$Qui vivis


