[Rank]
Die V infra octavam Paschae;;Semiduplex I classis;;6;;ex Pasc0-0

[Rule]
ex Pasc0-0;
Credo
Sequentia
Suffr=Ecclesiae,Papa;;

[Introitus]
!Sap 10:20-21
v. Victrícem manum tuam, Dómine, laudavérunt páriter, allelúja: quia sapiéntia~
apéruit os mutum, et linguas infántium fecit disértas, allelúja, allelúja.
!Ps 97:1
Cantáte Dómino cánticum novum: quia mirabília fecit.
&Gloria
Victrícem manum tuam, Dómine, laudavérunt páriter, allelúja: quia sapiéntia~
apéruit os mutum, et linguas infántium fecit disértas, allelúja, allelúja.

[Oratio]
Deus, qui diversitátem géntium in confessióne tui nóminis adunásti: da, ut~
renátis fonte baptísmatis una sit fides méntium, et píetas actiónum.
$Per Dominum

[Lectio]
Léctio Actuum Apostolorum.
!Act 8:26-40
In diébus illis: Angelus Dómini locútus est ad Philíppum, dicens: Surge et vade contra meridiánum ad viam, quæ descéndit ab Jerúsalem in Gazam: hæc est desérta. Et surgens ábiit. Et ecce, vir Æthiops eunúchus, potens Candácis regínæ Æthíopum, qui erat super omnes gazas ejus, vénerat adoráre in Jerúsalem: et revertebátur sedens super currum suum, legénsque Isaíam Prophétam. Dixit autem Spíritus Philíppo: Accéde et adjúnge te ad currum istum. Accúrrens autem Philíppus, audívit eum legéntem Isaíam Prophétam, et dixit: Putásne, intéllegis, quæ legis? Qui ait: Et quómodo possum, si non áliquis osténderít mihi? Rogavítque Philíppum, ut ascénderet et sedéret secum. Locus autem Scriptúræ, quam legébat, erat hic: Tamquam ovis ad occisiónem ductus est: et sicut agnus coram tondénte se, sine voce, sic non apéruit os suum. In humilitáte judícium ejus sublátum est. Generatiónem ejus quis enarrábit, quóniam tollétur de terra vita ejus? Respóndens autem eunúchus Philíppo, dixit: Obsecro te, de quo Prophéta dicit hoc? de se, an de álio áliquo? Apériens autem Philíppus os suum, et incípiens a Scriptúra ista, evangelizávit illi Jesum. Et dum irent per viam, venérunt ad quandam aquam: et ait eunúchus: Ecce aqua, quid próhibet me baptizári? Dixit autem Philíppus: Si credis ex toto corde, licet. Et respóndens, ait: Credo, Fílium Dei esse Jesum Christum. Et jussit stare currum: et descendérunt utérque in aquam. Philíppus et eunúchus, et baptizávit eum. Cum autem ascendíssent de aqua, Spíritus Dómini rápuit Philippum, et ámplius non vidit eum eunúchus. Ibat autem per viam suam gaudens. Philíppus autem invéntus est in Azóto, et pertránsiens evangelizábat civitátibus cunctis - donec veniret Cæsaréam - nomen Dómini Jesu Christi.

[Graduale]
Alleluia, alleluia
!Ps 117:24; 117:22-23.
Hæc dies, quam fecit Dóminus: exsultémus et lætémur in ea.
V. Lápidem, quem reprobavérunt ædificántes, hic factus est in caput ánguli: a~
Dómino factum est istud, et est mirábile in óculis nostris. Allelúja, allelúja,
V. Surréxit Christus, qui creávit ómnia: et misértus est humáno géneri.

[Sequentia]
@Tempora/Pasc0-0:Sequentia

[Evangelium]
Sequéntia ++ sancti Evangélii secúndum Joánnem.
!Joannes 20:11-18
In illo témpore: María stabat ad monuméntum foris, plorans. Dum ergo fleret,~
inclinávit se et prospéxit in monuméntum: et vidit duos Angelos in albis,~
sedéntes, unum ad caput et unum ad pedes, ubi pósitum fúerat corpus Jesu. Dicunt~
ei illi: Mulier, quid ploras? Dicit eis: Quia tulérunt Dóminum meum: et néscio,~
ubi posuérunt eum. Hæc cum dixísset, convérsa est retrórsum, et vidit Jesum~
stantem: et non sciébat, quia Jesus est. Dicit ei Jesus: Múlier, quid ploras?~
quem quæris? Illa exístimans, quia hortulánus esset, dicit ei: Dómine, si tu~
sustulísti eum, dícito mihi, ubi posuísti eum: et ego eum tollam. Dicit ei~
Jesus: María. Convérsa illa, dicit ei: Rabbóni - quod dícitur Magíster. - Dicit ei~
Jesus: Noli me tángere, nondum enim ascéndi ad Patrem meum: vade autem ad~
fratres meos et dic eis: Ascéndo ad Patrem meum et Patrem vestrum, Deum meum et~
Deum vestrum. Venit María Magdaléne annúntians discípulis: Quia vidi Dóminum, et~
hæc dixit mihi.

[Offertorium]
!Exod 13:5
In die solemnitátis vestræ, dicit Dóminus, indúcam vos in terram fluéntem lac et~
mel, allelúja.

[Secreta]
Súscipe, quaesumus, Dómine, múnera populórum tuórum propítius: ut,~
confessióne tui nóminis et baptísmate renováti, sempitérnam beatitúdinem consequántur.
$Per Dominum

[Communio]
!1 Pet 2:9
Pópulus acquisitiónis, annuntiáte virtútes ejus, allelúja: qui vos de ténebris~
vocávit in admirábile lumen suum, allelúja.

[Postcommunio]
Exáudi, Dómine, preces nostras: ut redemptiónis nostræ sacrosáncta commércia, et~
vitæ nobis cónferant præséntis auxílium, et gáudia sempitérna concílient.
$Per Dominum.