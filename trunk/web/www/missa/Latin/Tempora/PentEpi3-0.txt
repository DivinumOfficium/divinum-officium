[Rank]
Dominica III quae superfuit Post Epiphaniam;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiae,Papa;;

[Introitus]
!Jer 29:11; 29:12; 29:14
v. Dicit Dóminus: Ego cógito cogitatiónes pacis, et non afflictiónis:~
invocábitis me, et ego exáudiam vos: et redúcam captivitátem vestram de cunctis~
locis
!Ps 84:2
Benedixísti, Dómine, terram tuam: avertísti captivitátem Jacob.
&Gloria
v. Dicit Dóminus: Ego cógito cogitatiónes pacis, et non afflictiónis:~
invocábitis me, et ego exáudiam vos: et redúcam captivitátem vestram de cunctis~
locis

[Oratio]
Omnípotens sempitérne Deus, infirmitatem nostram propítius réspice: atque, ad~
protegéndum nos, déxteram tuæ majestátis exténde.
$Per Dominum

[Lectio]
Léctio Epístolæ beáti Pauli Apóstoli ad Romános.
!Rom 12:16-21
Fratres: Nolíte esse prudéntes apud vosmetípsos: nulli malum pro malo reddéntes: providéntes bona non tantum coram Deo, sed étiam coram ómnibus homínibus. Si fíeri potest, quod ex vobis est, cum ómnibus homínibus pacem habéntes: Non vosmetípsos defendéntes, caríssimi, sed date locum iræ. Scriptum est enim: Mihi vindícta: ego retríbuam, dicit Dóminus. Sed si esuríerit inimícus tuus, ciba illum: si sitit, potum da illi: hoc enim fáciens, carbónes ignis cóngeres super caput ejus. Noli vinci a malo, sed vince in bono malum.

[Graduale]
!Ps 43:8-9
Liberásti nos, Dómine, ex affligéntibus nos: et eos, qui nos odérunt,~
confudísti.
V. In Deo laudábimur tota die, et in nómine tuo confitébimur in saecula.~
Allelúja, allelúja
!Ps 129:1-2
De profúndis clamávi ad te, Dómine: Dómine, exáudi oratiónem meam. Allelúja.

[Evangelium]
Sequéntia ++ sancti Evangélii secúndum Matthaeum.
!Matt 8:1-13
In illo témpore: Cum descendísset Jesus de monte, secútæ sunt eum turbæ multæ:~
et ecce, leprósus véniens adorábat eum, dicens: Dómine, si vis, potes me~
mundáre. Et exténdens Jesus manum, tétigit eum, dicens: Volo. Mundáre. Et~
conféstim mundáta est lepra ejus. Et ait illi Jesus: Vide, némini díxeris: sed~
vade, osténde te sacerdóti, et offer munus, quod præcépit Móyses, in testimónium~
illis. Cum autem introísset Caphárnaum, accéssit ad eum centúrio, rogans eum et~
dicens: Dómine, puer meus jacet in domo paralýticus, et male torquetur. Et ait~
illi Jesus: Ego véniam, et curábo eum. Et respóndens centúrio, ait: Dómine, non~
sum dignus, ut intres sub tectum meum: sed tantum dic verbo, et sanábitur puer meus. Nam et ego homo sum sub~
potestáte constitútus, habens sub me mílites, et dico huic: Vade, et vadit; et~
alii: Veni, et venit; et servo meo: Fac hoc, et facit. Audiens autem Jesus,~
mirátus est, et sequéntibus se dixit: Amen, dico vobis, non inveni tantam fidem~
in Israël. Dico autem vobis, quod multi ab Oriénte et Occidénte vénient, et~
recúmbent cum Abraham et Isaac et Jacob in regno coelórum: fílii autem regni~
ejiciéntur in ténebras exterióres: ibi erit fletus et stridor déntium. Et dixit~
Jesus centurióni: Vade et, sicut credidísti, fiat tibi. Et sanátus est puer in~
illa hora.

[Offertorium]
!Ps 129:1-2
De profúndis clamávi ad te, Dómine: Dómine, exáudi oratiónem meam: de profúndis~
clamávi ad te. Dómine.

[Secreta]
Hæc hóstia, Dómine, quaesumus, emúndet nostra delícta: et, ad sacrifícium~
celebrándum, subditórum tibi córpora mentésque sanctíficet.
$Per Dominum

[Communio]
!Marc 11:24
Amen, dico vobis, quidquid orántes pétitis, crédite, quia accipiétis, et fiet~
vobis.

[Postcommunio]
Quos tantis, Dómine, largíris uti mystériis: quaesumus; ut efféctibus nos eórum~
veráciter aptáre dignéris.
$Per Dominum
