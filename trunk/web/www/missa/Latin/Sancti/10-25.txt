[Rank]
Ss. Chrysanthi et Dariae Martyrum;;Simplex;;1.1;;vide C3

[Rule]
vide C3;
Suffragium=Maria3;Papa;Ecclesia;;

[Introitus]
!Ps 78:11;78:12; 78:10
v. Intret in conspéctu tuo, Dómine, gémitus compeditórum: redde vicínis nostris~
séptuplum in sinu eórum: víndica sánguinem Sanctórum tuórum, qui effúsus est.
!Ps 78:1
Deus, venérunt gentes in hereditátem tuam: polluérunt templum sanctum tuum:~
posuérunt Jerúsalem in pomórum custódiam.
&Gloria
v. Intret in conspéctu tuo, Dómine, gémitus compeditórum: redde vicínis nostris~
séptuplum in sinu eórum: víndica sánguinem Sanctórum tuórum, qui effúsus est.

[Oratio]
Beatórum Mártyrum tuórum, Dómine, Chrysánthi et Dáriæ, quaesumus, adsit nobis~
orátio: ut, quos venerámur obséquio, eórum pium júgiter experiámur auxílium.
$Per Dominum

[Lectio]
Léctio Epístolæ beáti Pauli Apóstoli ad Corínthios.
!2 Cor 6:4-10
Fratres: Exhibeámus nosmetípsos sicut Dei minístros, in multa patiéntia, in tribulatiónibus, in necessitátibus, in angústiis, in plagis, in carcéribus, in seditiónibus, in labóribus, in vigíliis, in jejúniis, in castitáte, in sciéntia, in longanimitáte, in suavitáte, in Spíritu Sancto, in caritáte non ficta, in verbo veritátis, in virtúte Dei, per arma justítiæ a dextris et a sinístris: per glóriam et ignobilitátem: per infámiam et bonam famam: ut seductóres et veráces: sicut qui ignóti et cógniti: quasi moriéntes et ecce, vívimus: ut castigáti et non mortificáti: quasi tristes, semper autem gaudéntes: sicut egéntes, multos autem locupletántes: tamquam nihil habéntes et ómnia possidéntes.

[Graduale]
!Exod 15:11
Gloriósus Deus in Sanctis suis: mirábilis in majestáte, fáciens prodígia.
!Exod 15:6
Déxtera tua, Dómine, glorificáta est in virtúte: déxtera manus tua confrégit~
inimíces. Allelúja, allelúja
!Eccli 44:14
Córpora Sanctórum in pace sepúlta sunt, et nomina eórum vivent in generatiónem~
et generatiónem. Allelúja.

[Evangelium]
Sequéntia ++ sancti Evangélii secúndum Lucam.
!Luc 11:47-51
In illo témpore: Dicébat Jesus scribis et pharisaeis: Væ vobis, qui ædificátis~
monuménta prophetárum: patres autem vestri occidérunt illos. Profécto~
testificámini, quod consentítis opéribus patrum vestrórum: quóniam ipsi quidem~
eos occidérunt, vos autem ædificátis eórum sepúlcra. Proptérea et sapiéntia Dei~
dixit: Mittam ad illos prophétas et apóstolos, et ex illis occídent et~
persequántur: ut inquirátur sanguis ómnium prophetárum, qui effúsus est a~
constitutióne mundi a generatióne ista, a sánguine Abel usque ad sánguinem~
Zacharíæ, qui périit inter altáre et ædem. Ita dico vobis, requirétur ab hac~
generatióne.

[Offertorium]
!Ps 67:36
Mirábilis Deus in Sanctis suis: Deus Israël, ipse dabit virtútem et fortitúdinem~
plebi suæ: benedíctus Deus, allelúja.

[Secreta]
Póuli tui, quaesumus, Dómine, tibi grata sit hóstia, quæ in natalítiis sanctórum~
Mártyrum tuórum Chrysánthi et Dáriæ sollémniter immolátur.
$Per Dominum

[Communio]
!Sap 3:4; 3:5; 3:6
Etsi coram homínibus torménta passi sunt, Deus tentávit eos: tamquam aurum in~
fornáce probávit eos, et quasi holocáusta accépit eos.

[Postcommunio]
Mýsticis, Dómine, repléti sumus votis et gáudiis: præsta, quaesumus; ut,~
intercessiónibus sanctórum Mártyrum tuórum Chrysánthi et Dáriæ, quæ temporáliter~
ágimus, spirituáliter consequámur.
$Per Dominum
