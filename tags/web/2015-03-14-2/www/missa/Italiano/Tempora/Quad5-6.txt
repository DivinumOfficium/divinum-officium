[Rank]
Sabbato infra Hebdomadam Passionis;;Feria major;;2

[Rule]
no Gloria
Suffragium=Ecclesiae,Papa;;
Prefatio=Quad5
Super popul

[Introitus]
!Ps 30:10,16, 18
v. Pietà di me, Signore, ché sono molto afflitto; liberami e strappami di mano ai miei avversari e persecutori. Signore, che io non abbia mai ad arrossire di averti invocato.
!Ps 30:2
In te, Signore, confido che io non resti confuso in eterno: liberami e salvami nel tuo amore.
v. Pietà di me, Signore, ché sono molto afflitto; liberami e strappami di mano ai miei avversari e persecutori. Signore, che io non abbia mai ad arrossire di averti invocato.

[Oratio]
O Signore, il popolo a te consacrato
progredisca nel sentimento di una pia devozione: e, ammaestrato dai sacri riti, quanto più riesce accetto alla maestà tua, di tanto maggiori doni venga arricchito.
$Per Dominum

[Lectio]
Dal libro del profeta Geremia.
!Jer 18:18-23
In quei giorni empi Giudei dissero fra di loro: «Venite, facciamo una congiura contro Geremia, perché la legge non può mancare al sacerdote, il consiglio al sapiente, la parola al profeta. Venite, mettiamolo in stato d'accusa, senza dar retta ai tanti suoi discorsi». «Signore, rivolgiti benigno a me, ascolta quanto dicono i miei avversari. Così dunque si rende male per bene, che essi hanno scavata una fossa all'anima mia? Ricordati che io sono stato nel tuo cospetto, per parlare in loro favore , per allontanare da essi il tuo sdegno. Perciò abbandona i loro figli alla fame, le loro mogli restino senza figli e vedove, i loro mariti siano messi a morte, i loro giovani sian trafitti dalla spada in battaglia. Le loro case risuonino di lamenti, quando manderai all'improvviso addosso a loro il ladrone, perché essi hanno scavata la fossa per prendermi, hanno teso dei lacci ai miei piedi. Tu infatti, o Signore, ben conosci quanto tramano contro di me per farmi morire; non perdonare la loro iniquità, non si cancelli dinanzi a te il loro peccato, cadan per terra al tuo cospetto, maltrattali nel tempo del tuo furore, o Signore Dio nostro».

[Graduale]
!Ps 34:20, 22
Mentre mi rivolgevano parole di pace, i miei avversari congiuravano.
V. Tu hai visto, Signore; non restare muto; non allontanarti da me.

[Evangelium]
Seguito ++ del Santo Vangelo secondo Giovanni.
!Joann 12:10-36
In quel tempo i capi dei sacerdoti deliberarono di far perire anche Lazzaro; perché molti, per causa di lui abbandonavano i Giudei e credevano in Gesù. Il giorno dopo, una gran folla, accorsa alla festa, avendo sentito che Gesù veniva a Gerusalemme, prese dei rami di palma, e andò ad incontrarlo, gridando: «Osanna! Benedetto colui che viene nel nome del Signore: il re d'Israele». E Gesù, trovato un asinello, vi montò sopra come sta scritto: «Non temere, figlia di Sion: ecco viene il tuo re, seduto sopra un puledro d'asina». Queste cose i suoi discepoli dapprima non le compresero; ma, glorificato che fu Gesù, si ricordarono che erano state scritte di lui, e che essi stessi a lui le avevano fatte. E la folla che era con lui quando chiamò Lazzaro fuori dal sepolcro e lo risuscitò dai morti, ne rendeva testimonianza. Anche per questo gli andò incontro la folla, perché aveva sentito che egli aveva fatto un miracolo. I Farisei allora dissero fra di loro: «Vedete che non si riesce a nulla. Ecco, tutto il mondo gli va dietro». Or fra quelli accorsi per adorare il Signore nella festa, v'erano dei gentili. Questi accostatisi a Filippo, che era di Betsaida in Galilea, lo pregarono. dicendo: «Signore, desideriamo vedere Gesù». Filippo andò a dirlo ad Andrea, e Andrea e Filippo lo dissero a Gesù. E Gesù rispose loro: «È venuta l'ora nella quale dev'essere glorificato il Figlio dell'uomo. In verità, in verità vi dico; se il chicco di frumento caduto in terra non muore, rimane infecondo; se invece muore produce abbondante frutto. Chi ama la sua vita, la perderà; chi odia la sua vita in questo mondo, la salverà per la vita eterna. Se uno mi vuole seguire, mi segua; ed ove sono io, ci sarà pure il mio servo. Se uno mi serve, lo onorerà il Padre mio. Ma ora l'anima mia è conturbata. E che dirò? “Padre, salvami da quest'ora?”. Ma sono venuto appunto per quest'ora. Padre, glorifica il tuo nome». E dal cielo venne questa voce: «E l'ho glorificato, e di nuovo lo glorificherò». Or la folla che era presente e udì, disse che era stato il tuono. Altri dicevano: «Un Angelo gli ha parlato». Soggiunse Gesù: «Non per me, ma per voi è venuta questa voce. Ora si giudica questo mondo, ora il principe di questo mondo sarà cacciato fuori. Ed io quando sarò innalzato da terra, allora attirerò tutti a me». E ciò diceva per significare di qual morte doveva morire. Gli rispose la gente: «oi abbiamo appreso dalla legge che il Cristo vive in eterno. Or come dici tu che il Figlio dell'uomo deve essere innalzato? Chi è questo Figlio dell'uomo?». Rispose Gesù ad essi: «Ancora un poco la luce è con voi. Camminate mentre avete la luce, affinché non vi sorprendano le tenebre; e chi cammina nel buio, non sa dove vada. Finché avete luce, credete nella luce, per essere figli della luce». Queste cose disse Gesù; poi se ne andò sottraendosi ad essi.

[Offertorium]
!Ps 118:12, 121, 42
Sii benedetto, o Signore; insegnami i tuoi santi precetti; non mi lasciare in mano ai miei superbi calunniatori, e saprò rispondere a chi mi insulta.

[Secreta]
Libera, te ne preghiamo, o Signore, da ogni colpa e pericolo coloro a cui hai concesso di partecipare a così grande mistero.
$Per Dominum

[Communio]
!Ps 26:12
Non darmi in preda ai miei avversari, poiché sorsero contro di me falsi testimoni, gente che spira violenza.

[Postcommunio]
Saziati dal copioso dono divino, ti preghiamo, o Signore Dio nostro, di farci sempre vivere nella partecipazione di esso.
$Per Dominum

[Super populum]
!Orazione sul popolo.
v. Preghiamo.
v. Inchinatevi davanti a Dio.
v. La tua potenza, o Signore, protegga il popolo che ti invoca, e lo istruisca benevolmente; affinché mediante il conforto presente avanzi verso i beni futuri.
$Per Dominum


