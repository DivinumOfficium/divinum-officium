[Rank]
Feria Sexta infra octavam Corporis Christi;;Semiduplex II class;;5;;ex Tempora/Pent01-4

[Rank1960]
Feria VI infra Hebdomadam I post Octavam Pentecostes;;Feria;;1

[Rule]
ex Tempora/Pent01-4;
9 lectiones
Doxology=Corp

[Lectio1]
De libro primo Regum.
!1 Sam 2:27-29
27 Venit autem vir Dei ad Heli, et ait ad eum: Haec dicit Dominus: Numquid non aperte revelatus sum domui patris tui, cum essent in Ægypto in domo pharaonis?
28 Et elegi eum ex omnibus tribubus Israël mihi in sacerdotem, ut ascenderet ad altare meum, et adoleret mihi incensum, et portaret ephod coram me: et dedi domui patris tui omnia de sacrificiis filiorum Israël.
29 Quare calce abjecistis victimam meam, et munera mea quae praecepi ut offerrentur in templo: et magis honorasti filios tuos quam me, ut comederetis primitias omnis sacrificii Israël populi mei?

[Responsory1 1960]
@Tempora/Pent01-2:Responsory1

[Lectio2]
!1 Sam 2:30-33
30 Propterea ait Dominus Deus Israël: Loquens locutus sum, ut domus tua, et domus patris tui, ministraret in conspectu meo usque in sempiternum, nunc autem dicit Dominus: Absit hoc a me: sed quicumque glorificaverit me, glorificabo eum: qui autem contemnunt me, erunt ignobiles.
31 Ecce dies veniunt, et praecidam brachium tuum, et brachium domus patris tui, ut non sit senex in domo tua.
32 Et videbis aemulum tuum in templo, in universis prosperis Israël: et non erit senex in domo tua omnibus diebus.
33 Verumtamen non auferam penitus virum ex te ab altari meo: sed ut deficiant oculi tui, et tabescat anima tua: et pars magna domus tuae morietur cum ad virilem aetatem venerit.

[Responsory2 1960]
@Tempora/Pent01-2:Responsory2

[Lectio3]
!1 Sam 2:34-36
34 Hoc autem erit tibi signum, quod venturum est duobus filiis tuis, Ophni et Phinees: in die uno morientur ambo.
35 Et suscitabo mihi sacerdotem fidelem, qui juxta cor meum et animam meam faciet: et aedificabo ei domum fidelem, et ambulabit coram Christo meo cunctis diebus.
36 Futurum est autem, ut quicumque remanserit in domo tua, veniat ut oretur pro eo, et offerat nummum argenteum, et tortam panis, dicatque: Dimitte me, obsecro, ad unam partem sacerdotalem, ut comedam buccellam panis.

[Responsory3 1960]
@Tempora/Pent01-2:Responsory3

[Lectio4]
De Sermone sancti Thomae Aquinatis.
!In eodem Opusculo 57.
Convenit itaque devotioni fidelium, solemniter recolere institutionem tam salutiferi tamque mirabilis Sacramenti: ut ineffabilem modum divinae praesentiae in Sacramento visibili veneremur: et laudetur Dei potentia, quae in Sacramento eodem tot mirabilia operatur: nec non et de tam salubri, tamque suavi beneficio exsolvantur Deo gratiarum debitae actiones. Verum etsi in die Coenae, quando Sacramentum praedictum noscitur institutum, inter Missarum solemnia de institutione ipsius specialis mentio habeatur: totum tamen residuum eiusdem diei officium ad Christi passionem pertinet, circa cujus venerationem Ecclesia illo tempore occupatur.

[Lectio5]
Ut autem integro celebritatis officio institutionem tanti Sacramenti recoleret plebs fidelium: Romanus Pontifex Urbanus quartus, hujus Sacramenti devotione affectus, pie statuit praefatae institutionis memoriam prima quinta feria post Octavam Pentecostes a cunctis fidelibus celebrari: ut qui per totum anni circulum hoc Sacramento utimur ad salutem, ejus institutionem illo tempore specialiter recolamus, quo Spiritus Sanctus corda discipulorum edocuit ad plene cognoscenda hujus mysteria Sacramenti. Nam et in eodem tempore coepit hoc Sacramentum a fidelibus frequentari.

[Lectio6]
Ut autem praedicta quinta feria, et per Octavas sequentes, ejus salutaris institutionis honorificentius agatur memoria, et solemnitas de hoc celebrior habeatur: loco distributionum materialium, quae in ecclesiis cathedralibus largiuntur exsistentibus Horis Canonicis nocturnis, pariterque diurnis, praefatus Romanus Pontifex eis, qui hujusmodi Horis in hac solemnitate personaliter in ecclesiis interfuerint, stipendia spiritualia apostolica largitione concessit: quatenus per haec fideles ad tanti festi celebritatem avidius et copiosius convenirent.

[Lectio7]
Lectio sancti Evangelii secundum Joannem.
!Joannes 6:56-59
In illo tempore: Dixit Jesus turbis Judaeorum: Caro mea, vere est cibus: et sanguis meus, vere est potus. Et reliqua.
_
De Homilia sancti Augustini Episcopi.
!Tract. 27. in Joannem.
Verba Domini ex Evangelio, quae sermonem pristinum consequuntur audivimus. Hinc sermo debetur auribus et mentibus vestris, et hodierna die non importunus est, est enim de corpore Domini, quod dicebat se dare ad manducandum propter aeternam vitam. Exposuit autem modum attributionis hujus, et doni sui, quomodo daret carnem suam manducare, dicens: Qui manducat carnem meam, et bibit sanguinem meum, in me manet, et ego in illo. Signum quia manducavit et bibit, hoc est: si manet, et manetur: si habitat, et inhabitatur: si haeret, ut non deseratur.

[Lectio8]
Hoc ergo nos docuit et admonuit mysticis verbis, ut simus in ejus corpore sub ipso capite in membris ejus, edentes carnem ejus, non relinquentes unitatem ejus. Sed qui aderant, plures non intelligendo scandalizati sunt: non enim cogitabant, haec audiendo, nisi carnem, quod ipsi erant. Apostolus autem dicit et verum dicit: Sapere secundum carnem, mors est. Carnem suam dat nobis Dominus manducare: et sapere secundum carnem mors est. Cum de carne sua dicat, quia ibi est vita aeterna: ergo nec carnem debemus sapere secundum carnem, sicut in his verbis: Multi itaque audientes, non ex inimicis, sed ex discipulis ejus, dixerunt: Durus est hic sermo, et quis potest eum audire?

[Lectio9]
Si discipuli durum habuerunt istum sermonem, quid inimici? Et tamen sic oportebat ut diceretur, quod non ab omnibus intelligeretur. Secretum Dei intentos debet facere, non adversos: isti autem cito defecerunt, talia loquente Domino Jesu Christo. Non crediderunt aliquid magnum dicentem, et verbis illis aliquam gratiam cooperientem: sed prout voluerunt, ita intellexerunt et more hominum: quia poterat Jesus, aut hoc disponebat Jesus, carnem, qua indutum erat Verbum, veluti concisam, distribuere credentibus in se. Durus est, inquiunt, hic sermo: quis potest eum audire?
&teDeum

[Oratio](rubrica 1960)
Deus, in te sperantium fortitudo, adesto propitius invocationibus nostris: et quia sine te nihil potest mortalis infirmitas, praesta auxilium gratiae tuae; ut in exsequendis mandatis tuis, et voluntate tibi et actione placeamus.
$Per Dominum
