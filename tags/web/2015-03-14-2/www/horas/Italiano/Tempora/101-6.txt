[Lectio1]
Dal primo libro dei Maccabei
!1 Mac 3:42-45
42 Ma Giuda e i suoi fratelli vedendo che i mali crescevano, e gli eserciti si avvicinavano alle frontiere, e avendo conosciuto il comando del re di sterminare e distruggere il popolo, 
43 dissero l'uno all'altro: Rialziamo il nostro popolo abbattuto e combattiamo per il nostro popolo e per le nostre cose sante. 
44 E si radunarono in corpo per prepararsi alla battaglia, e per pregare e domandare misericordia e pietà. 
45 Or Gerusalemme non era più abitata, ma era come un deserto: non c'era de' suoi figli chi andasse o venisse, il luogo santo era profanato, e gente straniera stava nella fortezza: in essa avevano stanza i Gentili, ogni allegria era sbandita dalla casa di Giacobbe, né più si udiva flauto o cetra.

[Responsory1]
@Tempora/101-0:Responsory7

[Lectio2]
!1 Mac 3:46-53
46 Dopo di essersi radunati, essi andarono a Masfa, dirimpetto a Gerusalemme, perché Masfa era già stato luogo di preghiera per Israele, 
47 e quel giorno digiunarono, si vestirono di cilizio, si cosparsero la testa di cenere e si stracciarono le vesti 
48 e distesero i libri della legge nei quali i Gentili cercavano somiglianze con i loro simulacri, 
49 e vi portarono gli ornamenti sacerdotali e le primizie e le decime e fecero venire i Nazarei che avevano compito il loro tempo, 
50 e alzarono le strida fino al cielo, dicendo: Che faremo di costoro e dove li condurremo? 
51 Or che il tuo santuario è conculcato e profanato, e i tuoi sacerdoti sono in duolo e umiliati, 
52 ed ecco che le nazioni si sono radunate contro di noi per disperderci: tu sai quel che congiurano contro di noi. 
53 Come potremo noi sostenerci in faccia a loro, se tu, o Dio, non ci aiuti?

[Responsory2]
@Tempora/101-1:Responsory2

[Lectio3]
!1 Mac 3:54-60
54 Indi fecero risonare altamente le trombe. 
55 Dopo ciò Giuda nominò i condottieri del popolo, i capi di mille, di cento, di cinquanta e di dieci uomini, 
56 e a quelli che fabbricavano case e prendevano mogli o piantavano vigne, e ai paurosi disse, che, giusta la legge, se ne tornassero ciascuno a casa sua. 
57 Poi levarono il campo, e lo trasportarono a Mezzodì di Emmaus. 
58 E Giuda disse: Armatevi e siate uomini valorosi e tenetevi pronti per domattina, per combattere contro queste genti che si son riunite contro di noi per distrugger noi e le cose sante; 
59 poiché è meglio per noi morire in battaglia, che vedere lo sterminio della nostra gente e delle cose sante. 
60 E quale che sia la volontà dei cielo, così sia.

[Responsory3]
@Tempora/101-1:Responsory3
