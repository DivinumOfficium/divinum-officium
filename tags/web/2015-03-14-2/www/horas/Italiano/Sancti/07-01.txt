[Rank]
Pretiosissimi Sanguinis Domini Nostri Jesu Christi;;Duplex I classis;;6;;

[Rule]
proprium
9 lectiones
Psalmi Dominica
Antiphonas horas
Psalm5 Vespera=116
Psalm5 Vespera3=147
Festum Domini

[Ant Vespera]
Chi è costui * che viene da Edom e di Bosra colle vesti tinte? egli è splendido nel suo paludamento. 
Son * io che parlo con giustizia, io che son potente per salvare.
Egli era vestito * con una veste aspersa di sangue, e il suo nome è: Verbo di Dio.
Perché dunque il tuo mantello è rosso, e le tue vesti sono come di coloro che pigiano nel torchio?
Il torchio * lo pigiai da me solo, e delle Genti nessuno era con me.

[Capitulum Vespera]
!Ebr 9:11-12
v. Fratelli: Cristo venuto qual Pontefice dei beni futuri, col passar per un tabernacolo più grande e più perfetto, non costruito da mano d'uomo, cioè non appartenente a questa creazione: e non col sangue di capri o di tori, ma col proprio sangue entrò una sola volta per sempre nel Santo dei santi, dopo aver acquistato una redenzione eterna.
$Deo gratias

[Hymnus Vespera]
v. Di festivi cantici risuonin le vie, 
i cittadini mostrino la letizia sulla fronte, 
ordinati procedano con fiaccole accese 
i fanciulli e i vecchi.
_
Quel sangue che Cristo morendo sul duro legno 
versò da molteplici ferite, 
noi, memori del fatto, celebrandolo, è giusto 
che versiamo almen delle lacrime.
_
Sul genere umano pesava grande sciagura 
per colpa del vecchio Adamo: 
ma l'innocenza e la bontà del nuovo Adamo 
ha reso a tutti la vita.
_
Se il forte grido del Figlio 
moribondo ascoltò dal cielo l'eterno Padre, 
tuttavia dové essere placato col sangue 
per darci il perdono.
_
Chiunque in questo sangue l'anima lava, 
ne cancella ogni macchia; e acquista quel color roseo, 
che subito lo rende simile agli Angeli 
e accetto al Re.
__
Dal retto sentiero nessuno, instabile, 
quindi ritraggasi, ma raggiunga l'ultima mèta: 
gli darà un nobile premio Iddio 
che agevola il corso.
_
Siici benigno, Genitor potente, 
cosicché color che hai ricomprati col sangue del Figlio unigenito, 
e ricrei colla pace dello Spirito Santo, 
tu li trasferisca nel più alto del cielo.
Amen.

[Versum 1]
V. Ci hai riscattati, o Signore, col sangue tuo. 
R. E ci hai fatti regno per il nostro Dio.

[Ant 1]
Vi siete accostati * al monte di Sion, e alla città del Dio vivente, la celeste Gerusalemme, e al mediatore del nuovo Testamento, Gesù, e all'aspersione del sangue più eloquente del sangue di Abele.

[Oratio]
Dio onnipotente ed eterno, che hai costituito il tuo Figlio unigenito Redentore del mondo, e hai voluto essere placato col sangue suo: concedici di celebrare con rito solenne il prezzo della nostra salvezza, e d'essere per sua virtù difesi in terra dai mali della vita presente, in tal guisa che abbiamo a goderne il frutto eternamente nel cielo.
$Per eumdem

[Invit]
Cristo Figlio di Dio, che ci ha riscattati col suo sangue, * Venite, adoriamolo.

[Hymnus Matutinum]
v. La giusta ira del Creatore, 
nelle acque vendicatrici del diluvio, 
sommerse il mondo colpevole 
salvando solo Noè nell'arca: 
poi l'ammirabile potenza dell'amore 
lavò l'universo nel sangue.
_
Da pioggia sì salutare 
irrigata la terra felice, 
essa che prima era ricoperta di spine, 
germinò fiori; 
onde in sapore di nettare 
si cangiò l'assenzio.
_
Il funesto veleno depose 
tosto il terribile serpente, 
e cadde la mortale ferocia delle belve: 
del mite Agnello ucciso 
tal fu la vittoria.
_
O della scienza divina 
profondità imperscrutabile! 
o soavità mai abbastanza 
lodata d'un cuore amoroso! 
il servo era degno di morte, 
l'ottimo Re n'ha pagato la pena.
_
Quando colle colpe provochiamo 
la vendetta del giudice, 
allora ci protegge la voce supplicante 
di questo sangue; 
i cumuli di mali che ci sovrastano 
allor si dissiperanno.
_
Te lodi il mondo redento 
conservando i (tuoi) benefizi sì degni di riconoscenza, 
o dell'eterna salvezza 
Duce e Autor augusto, 
il quale possiedi il beato regno 
insieme col Padre e collo Spirito Santo. 
Amen.

[Ant Matutinum]
Compiti che furono * gli otto giorni per far la circoncisione del Bambino, gli fu posto il nome di Gesù.;;2
Preso da spasimo * pregava più intensamente, e gli venne un sudore in forma di goccie di sangue, che colava a terra.;;3
Giuda, che l'aveva tradito, spinto dal rimorso, * riportò le trenta pezze d'argento, dicendo: Ho peccato, perché ho tradito il sangue innocente.;;15
V. Ci hai riscattati, o Signore.
R. Col sangue tuo.
Pilato, * volendo contentare il popolo, fatto flagellare Gesù, lo consegnò loro.;;22
Vedendo * che non riusciva a nulla, presa dell'acqua, si lavò le mani dinanzi al popolo dicendo: Io sono innocente del sangue di questo Giusto.;;29
E tutto * il popolo replicò: Il suo sangue ricada su noi e sui nostri figli.;;63
V. Il Sangue di Gesù Cristo Figlio di Dio.
R. Ci purifica da ogni peccato.
Gesù uscì fuori * coronato di spine e coperto con un manto di porpora. E Pilato disse loro: Ecco l'uomo.;;73
E portando la sua croce, * s'avviò al luogo detto del Calvario, dove lo crocifissero.;;87
Quando lo videro già morto, * non gli ruppero le gambe, ma uno dei soldati gli aprì il costato con una lancia, e subito ne uscì sangue ed acqua.;;93
V. Cristo ci ha amati.
R. E ci ha lavati dai nostri peccati nel sangue suo.

[Lectio1]
Dalla Lettera dell'Apostolo san Paolo agli Ebrei
!Ebr 9:11-15
11 Cristo venuto qual Pontefice dei beni futuri, col passar per un tabernacolo più grande e più perfetto non costruito da mano d'uomo, cioè non appartenente a questa creazione;
12 e non col sangue di capri o di tori, ma col proprio sangue entrò una sola volta per sempre nel Santo dei santi, dopo aver acquistato una redenzione eterna.
13 Infatti se il sangue di capri e di tori e la cenere d'una giovenca, che si asperge su quelli che sono immondi, li santificano in modo da procurar loro la purezza del corpo;
14 quanto più il sangue di Cristo, che mediante lo Spirito Santo ha offerto se stesso, ch'era senza macchia, a Dio, purificherà la nostra coscienza dall'opere di morte perché serviamo a Dio vivente?
15 E perciò egli è mediatore di una nuova alleanza; appunto perché, essendo la (sua) morte avvenuta per il riscatto delle trasgressioni commesse sotto la prima alleanza, quelli che sono stati chiamati, ricevano la promessa dell'eterna eredità.

[Responsory1]
R. Gesù, per santificare il popolo col suo sangue, patì fuori della porta: 
* Andiamo dunque a lui fuori degli alloggiamenti, portando le sue ignominie.
V. Poiché voi non avete ancora resistito fino al sangue pugnando contro il peccato.
R. Andiamo dunque a lui fuori degli alloggiamenti, portando le sue ignominie.

[Lectio2]
!Ebr 9:16-22
16 Infatti dove c'è un testamento, è necessario che intervenga la morte del testatore.
17 Perché il testamento è ratificato mediante la morte: diversamente non ha valore finché vive il testatore.
18 Ond'è che neppure il primo fu consacrato senza sangue.
19 Difatti letto ch'ebbe Mosè a tutto il popolo tutti i precetti della legge, preso il sangue di tori e di capri, con acqua e con lana scarlatta e l'issopo asperse insieme e il libro stesso e tutto il popolo,
20 dicendo: Questo è il sangue dell'alleanza che Dio ha stretto con voi.
21 Inoltre asperse col sangue anche il tabernacolo e tutti gli oggetti del culto:
22 perché, secondo la legge, quasi tutto si purifica col sangue: e senza spargimento di sangue non c'è remissione.

[Responsory2]
R. Mosè preso il sangue ne asperse il popolo: 
* E disse: Questo è il sangue dell'alleanza che il Signore ha stretto con voi.
V. Per la fede celebrò la Pasqua e fece l'aspersione del sangue, affinché l'uccisore dei primogeniti non toccasse gli Israeliti.
R. E disse: Questo è il sangue dell'alleanza che il Signore ha stretto con voi.

[Lectio3]
!Ebr 10:19-24
19 Avendo dunque, o fratelli, la fiducia d'entrare nel santo dei santi per mezzo del sangue di Cristo,
20 via nuova e vivente, ch'egli ci ha aperto attraverso il velo, cioè la sua carne, 
21 e avendo un gran sacerdote che presiede alla casa di Dio,
22 accostiamoci con un cuore sincero, nella pienezza della fede, purificati i cuori dalle sozzure d'una mala coscienza e lavati il corpo con un'acqua pura;
23 conserviamo incrollabile la professione della nostra speranza (perché chi ha promesso è fedele)
24 e stiamo attenti gli uni agli altri per stimolarci alla carità e alle opere buone.

[Responsory3]
R. Voi, che una volta eravate lontani, siete diventati vicini in grazia del sangue di Cristo: 
* Poiché egli è la nostra pace, egli, che di due cose n'ha fatta una sola.
V. Fu beneplacito (del Padre) che per lui fossero riconciliate seco tutte le cose, pacificando, col sangue della croce di lui, le cose della terra e quelle del cielo.
R. Poiché egli è la nostra pace, egli, che di due cose n'ha fatta una sola.
&Gloria
R. Poiché egli è la nostra pace, egli, che di due cose n'ha fatta una sola.

[Lectio4]
Sermone di san Giovanni Crisostomo
!Omelia ai Neofiti
Volete conoscere la virtù del sangue di Cristo? Risaliamo a ciò che l'ha figurato, e ricordiamo il suo primo simbolo, e narriamo il passo dell'antica Scrittura. Nell'Egitto, Dio minacciava gli Egiziani d'una decima piaga, di far perire a mezzanotte i loro primogeniti, perché trattenevano il suo popolo primogenito. Ma, affinché l'amato popolo Giudaico non perisse insieme con quelli, abitando tutti uno stesso paese, egli trovò un mezzo di riconoscimento. Esempio meraviglioso fatto apposta per farti conoscere la virtù del sangue di Cristo. Gli effetti . della collera divina erano attesi e il messaggero di morte andava di casa in casa. Che fa allora Mosè? Uccidete, dice, un agnello d'un anno, e col suo sangue tingete le porte. Che dici, Mosè? Il sangue di un agnello può dunque preservare l'uomo ragionevole? Certo, egli risponde; non perché è sangue, ma perché esso è figura del sangue del Signore.

[Responsory4]
R. Vivete con timore nel tempo del vostro pellegrinaggio 
* Sapendo come non con cose corruttibili, d'oro o d'argento, siete stati riscattati.
V. Ma col sangue prezioso di Cristo l'agnello immacolato.
R. Sapendo come non con cose corruttibili, d'oro o d'argento, siete stati riscattati.

[Lectio5]
Poiché come le statue dei re, pur inerti e mute, proteggono d'ordinario gli uomini dotati d'anima e di ragione i quali si rifugiano presso di esse, non perché sono di bronzo ma perché sono l'immagine del principe; così quel sangue, privo di ragione, liberò gli uomini aventi un'anima, non perché era sangue, ma perché annunziava la venuta di questo sangue. E allora l'Angelo devastatore vedendo gli stipiti e le porte tinte, passò oltre e non osò entrare. Se dunque ora il nemico invece delle porte tinte d'un sangue figurativo, vedrà le labbra dei fedeli, porte dei templi di Cristo, arrossate del suo vero sangue, molto più esso se ne allontanerà. Perché se l'Angelo si ritirò davanti alla figura, quanto più sarà atterrito il nemico nel vedere la stessa realtà? Vuoi conoscere ancora un'altra virtù di questo sangue? Sì. Guarda donde prima s'è sparso e da qual fonte è uscito. Esso è uscito prima dalla croce medesima; il costato del Signore ne fu la sorgente. Difatti morto Gesù, è detto, e ancora sospeso alla croce, si avvicina un soldato, ne percuote il lato colla lancia e ne esce acqua e sangue; l'una simbolo del battesimo, l'altro del sacramento. E perciò non disse: Uscì sangue e acqua; ma uscì prima l'acqua e poi il sangue, perché prima siamo lavati nel battesimo, e poi consacrati dai santi misteri.

[Responsory5]
R. Siete stati comprati a caro prezzo: 
* Glorificate e portate Dio nel vostro cuore.
V. Siete stati riscattati caramente: non vogliatevi fare schiavi degli uomini.
R. Glorificate e portate Dio nel vostro cuore.

[Lectio6]
Un soldato aprì il costato, e fece un'apertura nella parete del tempio santo; ed io v'ho trovato un tesoro prezioso, e mi rallegro di scoprirvi delle grandi ricchezze. Così è avvenuto pure di quest'agnello: i Giudei uccisero l'agnello, ed io vi ho riconosciuto il frutto del sacramento. Dal costato uscì sangue ed acqua. Non voglio, uditore, farti passare sì rapidamente sui secreti di tanto mistero; mi resta ancora a dire una cosa mistica e profonda. Dissi quest'acqua e questo sangue esser simbolo del battesimo e dei sacri misteri. Infatti per essi fu fondata la Chiesa mediante la rigenerazione del bagno e la rinnovazione dello Spirito Santo. Per il battesimo, dico, e i sacri misteri, che sembrano usciti dal costato. Dal suo costato dunque Cristo ha edificato la Chiesa, come dal costato di Adamo fu tratta Eva, sua sposa. Ònd'è che (san) Paolo attesta dicendo: «Noi siamo membra del suo corpo e delle sue ossa» (Eph. 5,30), alludendo a questo costato. Invero, come Dio fece uscire la donna-dal costato d'Adamo, così Cristo ci ha dato dal suo costato l'acqua e il sangue, destinati alla Chiesa come elementi riparatori.

[Responsory6]
R. Dio dimostra il suo amore per noi, 
* In questo, che mentre noi eravamo peccatori, Cristo morì per noi nel tempo opportuno.
V. Molto più dunque adesso che siamo giustificati mediante il suo sangue sarem salvati dall'ira per mezzo di lui.
R. In questo, che mentre noi eravamo peccatori, Cristo morì per noi nel tempo opportuno.
&Gloria
R. In questo, che mentre noi eravamo peccatori, Cristo morì per noi nel tempo opportuno.

[Lectio7]
Lettura del santo Vangelo secondo Giovanni
!Giov 19:30-35
In quell'occasione: Gesù quand'ebbe preso l'aceto, disse: E finita. E chinato il capo, rese lo spirito. Eccetera.
_
Omelia di sant'Agostino Vescovo
!Trattato 120 su Giovanni
L'Evangelista ha usato una parola studiata, perché non ha detto: Gli percosse il costato, o ferì, o altro di simile, ma: Aprì; per mostrarci che la porta della vita ci si apre in certo qual modo là donde sono sgorgati i sacramenti della Chiesa, senza i quali non si ha accesso alla vita, ch'è la sola vera vita. Quel sangue che fu versato, fu versato per la remissione dei peccati. Quell'acqua ci tempera la bevanda della; salvezza; ed essa è insieme bagno, purificatore e bevanda. Questo significava l'ordine dato a Noè di aprire una porta nel fianco dell'arca per farvi entrare gli animali che non dovevano perire nel diluvio e che rappresentavano la Chiesa. Perciò la prima donna fu tratta dal costato dell'uomo addormentato e fu chiamata la vita e la madre dei viventi. Perché simboleggiava un gran bene, prima che commettesse il gran male della prevaricazione. Questo secondo Adamo, chinato il capo, si addormentò sulla croce, affinché ne fosse formata la sua sposa che uscì dal costato di lui addormentato. O morte, per cui i morti rianno la vita! Che più puro di questo sangue? Che più salutare di questa ferita?

[Responsory7]
R. Questi è colui ch'è venuto coll'acqua e col sangue, Gesù Cristo: 
* E non coll'acqua solamente, ma coll'acqua e col sangue.
V. In quel giorno ci sarà una fontana aperta per la casa di Davide e per gli abitanti di Gerusalemme per la purificazione del peccatore.
R. E non coll'acqua solamente, ma coll'acqua e col sangue.

[Lectio8]
Gli uomini erano schiavi del diavolo, e servivano ai demoni; ma sono stati riscattati dalla schiavitù. Essi infatti poterono bensì vendersi, ma non poterono riscattarsi. Venne il Redentore, e sborsò il prezzo; sparse il suo sangue, e ricomprò il mondo. Chiedete che cosa ha comprato? Guardate quel che ha dato e vedrete quel che ha comprato. Il sangue di Cristo n'è il prezzo. Che vale esso mai? che cosa, se non tutto il mondo? che cosa, se non tutte le genti? Sono molto ingrati al suo prezzo, o sono molto superbi coloro che dicono ch'esso vale sì poco d'aver comprato soltanto gli Africani, o ch'essi sono tanto grandi che fu sborsato soltanto per essi. Non si millantino dunque, non s'insuperbiscano. Quello che ha dato, lo ha dato per tutti.

[Responsory8]
R. Dio ci predestinò ad essere figli adottivi per mezzo di Gesù Cristo, 
* In cui abbiamo la redenzione mediante il suo sangue.
V. La remissione dei peccati per le ricchezze della sua grazia, che ha soprabbondato in noi.
R. In cui abbiamo la redenzione mediante il suo sangue.
&Gloria
R. In cui abbiamo la redenzione mediante il suo sangue.

[Lectio9]
Egli ebbe il sangue, onde riscattarci; e perciò prese il sangue, perché servisse ad essere versato per la nostra redenzione. Il sangue del tuo Signore, se lo vuoi, è stato dato per te: ma se non vuoi, non è stato dato per te. Ma forse dirai: Ebbe il mio Dio il sangue onde redimermi, ma ormai lo diede tutto, quando soffrì: che gliene rimane ancora da darlo anche per me? E questa è la gran cosa, che lo diede una volta, e lo diede per tutti. Il sangue di Cristo per chi vuole è salvezza, per chi non vuole è condanna. Perché dunque tu, che non vuoi morire, dubiti d'essere liberato piuttosto dalla seconda morte? Dalla quale sarai liberato, se vuoi prendere la tua croce, e seguire il Signore; perché egli prese la sua, e andò in cerca dello schiavo.
&teDeum

[Ant Laudes]
Chi è costui * che viene da Edom e di Bosra colle vesti tinte? egli è splendido nel suo paludamento. 
Son * io che parlo con giustizia, io che son potente per salvare.
Egli era vestito * con una veste aspersa di sangue, e il suo nome è: Verbo di Dio.
Perché dunque il tuo mantello è rosso, e le tue vesti sono come di coloro che pigiano nel torchio?
Il torchio * lo pigiai da me solo, e delle Genti nessuno era con me.

[Capitulum Laudes]
!Ebr 9:11-12
v. Fratelli: Cristo venuto qual Pontefice dei beni futuri, col passar per un tabernacolo più grande e più perfetto, non costruito da mano d'uomo, cioè non appartenente a questa creazione; e non col sangue di capri o di tori, ma col proprio sangue entrò una sola volta per sempre nel Santo dei santi, dopo aver acquistato una redenzione eterna.
$Deo gratias

[Hymnus Laudes]
v. Vi salutiamo, piaghe di Cristo, 
pegni d'immenso amore, 
da cui rivi perenni 
sgorgano di sangue vermiglio.
_
Nello splendor le stelle vincete, 
nell'odore le rose e i balsami, 
nel valore le pietre dell'India, 
nella dolcezza i favi di miele.
_
Per voi il più dolce asilo 
si schiude alle anime nostre; 
dove non mai penetra 
furor di minaccianti nemici.
_
Quanti flagelli Gesù 
riceve nudo nel pretorio! 
quante dalla sua pelle lacera 
goccie di sangue stillano!
_
La bella fronte, oh dolore! 
punge una corona di spine, 
chiodi spuntati 
mani e piedi gli forano.
_
Ma dopo ch'egli amante e perché volle, 
ebbe reso lo spirito, 
una lancia gli ferisce il costato, 
e n'esce doppio rivolo.
_
Perché piena sia la redenzione, 
è pressato sotto il torchio; 
e di sé Gesù dimentico, 
non si riserba goccia di sangue.
__
Venite, quanti la funesta 
macchia di colpa deturpa; 
chi in questo bagno di salute 
lavasi, n'uscirà mondo.
_
A lui che siede alla destra 
del sommo Padre devesi grazia, 
a lui che ci ha redenti col sangue 
e ci conferma collo Spirito Santo.
Amen.

[Versum 2]
V. Giustificati nel sangue di Cristo.
R. Saremo salvati dall'ira per lui.

[Ant 2]
Il sangue dell'Agnello * sarà per voi il segnale, dice il Signore, e io vedrò il sangue, e passerò oltre da voi, e non vi cadrà sopra la piaga sterminatrice.

[Commemoratio 2]
@Sancti/06-24:Octava

[Lectio Prima]
!Ebr 9:19-20
v. Mosè preso il sangue di tori e di capri, non acqua e con lana scarlatta e l'issopo asperse insieme e il libro stesso e tutto il popolo, dicendo: Questo è il sangue dell'alleanza che Dio ha stretto con voi.

[Versum Prima]
Tu che ci hai redenti col tuo sangue.

[Capitulum Tertia]
!Ebr 9:11-12
v. Fratelli: Cristo venuto qual Pontefice dei beni futuri, col passar per un tabernacolo più grande e più perfetto, non costruito da mano d'uomo, cioè non appartenente a questa creazione; e non col sangue di capri o di tori, ma col proprio sangue entrò una sola volta per sempre nel Santo dei santi, dopo aver acquistato una redenzione eterna.
$Deo gratias

[Responsory Tertia]
R.br. Ci hai riscattati, o Signore * Col sangue tuo.
R. Ci hai riscattati, o Signore * Col sangue tuo.
V. Da ogni tribù, e lingua, e popolo, e nazione.
R. Col sangue tuo.
&Gloria
R. Ci hai riscattati, o Signore * Col sangue tuo.
_
V. Il sangue di Gesù Cristo Figlio di Dio.
R. Ci purifica da ogni peccato.

[Capitulum Sexta]
!Ebr 9:13-14
v. Se il sangue di capri e di tori e la cenere d'una giovenca, che si asperge su quelli che sono immondi, li santificano in modo da procurar loro la purezza del corpo; quanto più il sangue di Cristo, che mediante lo Spirito Santo, ha offerto se stesso, ch'era senza macchia, a Dio, purificherà la nostra coscienza dalle opere di morte perché serviamo a Dio vivente?
$Deo gratias

[Responsory Sexta]
R.br. Il sangue di Gesù Cristo Figlio di Dio * Ci purifica.
R. Il sangue di Gesù Cristo Figlio di Dio * Ci purifica.
V. Da ogni peccato.
R. Ci purifica.
&Gloria
R. Il sangue di Gesù Cristo Figlio di Dio * Ci purifica.
_
V. Cristo ci ha amati.
R. E ci ha lavati nel sangue suo.

[Capitulum Nona]
!Ebr 9:19-20
v. Mosè preso il sangue di tori e di capri, non acqua e con lana scarlatta e l'issopo asperse insieme e il libro stesso e tutto il popolo, dicendo: Questo è il sangue dell'alleanza che Dio ha stretto con voi.
$Deo gratias

[Responsory Nona]
R.br. Cristo ci ha amati e ci ha lavati * Nel sangue suo.
R. Cristo ci ha amati e ci ha lavati * Nel sangue suo.
V. E ci ha fatti regno, e sacerdoti per Iddio e Padre.
R. Nel sangue suo.
&Gloria
R. Cristo ci ha amati e ci ha lavati * Nel sangue suo.
_
V. Giustificati nel sangue di Cristo.
R. Saremo salvati dalla ira per lui.

[Versum 3]
V. Te quindi supplichiamo, soccorri i tuoi servi.
R. Che hai redento col prezioso tuo sangue.

[Ant 3]
Ed avrete * questo giorno in ricordo: e lo celebrerete solenne al Signore nelle vostre generazioni con un culto eterno.
