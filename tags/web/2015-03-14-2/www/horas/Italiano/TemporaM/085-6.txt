[Lectio1]
Dal libro dell'Ecclesiastico
!Sir 32:1-5
1 T'han fatto capo? non insuperbirtene: ma diportati con loro come uno di loro. 
2 Abbi cura di essi, e poi mettiti a sedere, e dopo aver pienamente soddisfatto al tuo ufficio, mettiti pure a tavola, 
3 affinché tu abbia a rallegrarti per essi e per decoroso ornamento tu riceva la corona e ottenga l'onoranza dei convitati. 
4 Parla tu, maggiore di età; perché tocca a te 
5 a parlare per il primo con scelta dottrina, ma non impedire la musica.

[Responsory1]
@TemporaM/081-0:Responsory7

[Lectio2]
!Sir 32:6-11
6 Dove non è chi ascolti, non buttar via le parole, e non voler far mostra della tua sapienza fuori di tempo. 
7 Gemma di rubino legato in oro è un concerto di musica in un convito dove si beve: 
8 come un suggello di smeraldo in legatura d'oro, così è l'armonia dei musici col giocondo e moderato vino. 
9 Ascolta in silenzio, e colla tua riservatezza ti concilierai la buona grazia. 
10 Giovinetto, parla a mala pena al bisogno. 
11 Interrogato due volte, ristringi in poco la tua risposta.

[Responsory2]
@TemporaM/081-1:Responsory2

[Lectio3]
!Sir 32:12-17
12 In molte cose diportati come se non sapessi e ascolta tacendo e domandando. 
13 In mezzo ai grandi non fare il presuntuoso e, dove sono dei vecchi, non parlar molto. 
14 Alla grandine va innanzi il lampo, e alla modestia va innanzi la grazia, e colla tua ritenutezza ti guadagnerai la benevolenza. 
15 E quand'è ora di alzarsi (da tavola) non stare a baloccarti, ma corri per il primo a casa tua e là divertiti e scherza 
16 e fa quello che ti salta per il capo ma senza peccare e parlar superbo; 
17 e dopo tutto questo benedici il Signore che t'ha fatto, e ti ha ricolmo de' suoi beni.

[Responsory3]
@TemporaM/081-1:Responsory3

