[Rank]
Die V infra octavam Paschae;;Semiduplex I classis;;6;;ex Pasc0-0

[Rule]
ex Pasc0-0;
1 nocturn;
Omit Hymnus Preces Suffragium Commemoratio;
Minores sine Antiphona;
Capitulum Versum 2;
Psalmi Dominica;

[Lectio1]
Lectio sancti Evangelii secundum Joannem.
!Joannes 20:11-18
In illo tempore: Maria stabat ad monumentum foris plorans. Dum ergo fleret,~
inclinavit se, et prospexit in monumentum: et vidit duos Angelos in albis~
sedentes. Et reliqua.
_
Homilia sancti Gregorii Papae.
!Homilia 25. in Evangelia.
Maria Magdalene, quae fuerat in civitate peccatrix, amando veritatem, lavit~
lacrimis maculas criminis: et vox Veritatis impletur, qua dicitur: Dimissa sunt~
ei peccata multa, quia dilexit multum. Quae enim prius frigida peccando~
remanserat, postmodum amando fortiter ardebat. Nam postquam venit ad monumentum,~
ibique corpus Dominicum non invenit, sublatum credidit, atque discipulis~
nuntiavit: qui venientes viderunt, atque ita esse, ut mulier dixerat,~
crediderunt. Et de eis protinus scriptum est: Abierunt ergo discipuli ad~
semetipsos: ac deinde subjungitur: Maria autem stabat ad monumentum foris~
plorans.

[Responsory1]
R. Tulerunt Dominum meum, et nescio ubi posuerunt eum. Dicunt ei Angeli: Mulier,~
quid ploras? surrexit sicut dixit:
* Praecedet vos in Galilaeam: ibi eum videbitis, alleuija, alleluia.
V. Cum ergo fleret, inclinavit se, et prospexit in monumentum: et vidit duos~
Angelos in albis, sedentes, qui dicunt ei.
R. Praecedet vos in Galilaeam: ibi eum videbitis, alleuija, alleluia.

[Lectio2]
Qua in re pensandum est, hujus mulieris mentem quanta vis amoris accenderat,~
quae a monumento Domini, etiam discipulis recedentibus, non recedebat.~
Exquirebat quem non invenerat: flebat inquirendo, et amoris sui igne succensa,~
ejus, quem ablatum credidit, ardebat desiderio. Unde contigit, ut eum sola tunc~
videret, quae remanserat ut quaereret: quia nimirum virtus boni operis,~
perseverantia est: et voce Veritatis dicitur: Qui autem perseveraverit usque in~
finem, hic salvus erit.

[Responsory2]
R. Congratulamini mihi omnes qui diligitis Dominum, quia quem quaerebam,~
apparuit mihi:
* Et dum flerem ad monumentum, vidi Dominum, alleluia, alleluia.
V. Re cedentibus discipulis, non recedebam, et amoris ejus igne succensa,~
ardebam desiderio.
R. Et dum flerem ad monumentum, vidi Dominum, alleluia, alleluia.
&Gloria
R. Et dum flerem ad monumentum, vidi Dominum, alleluia, alleluia.

[Lectio3]
Maria ergo cum fleret, inclinavit se, et prospexit in monumentum, Certe jam~
monumentum vacuum viderat, jam sublatum Dominum nuntiaverat: quid est quod se~
iterum inclinat, iterum videre desiderat? Sed amanti semel aspexisse non~
sufficit: quia vis amoris intentionem multiplicat inquisitionis. Quaesivit ergo~
prius, et minime invenit: perseveravit ut quaereret; unde et contigit ut~
inveniret actumque est, ut desideria dilata crescerent, et crescentia caperent~
quod invenissent.
&teDeum

[Ant 2]
Maria stabat * ad monumentum plorans, et vidit duos Angelos in albis, sedentes,~
et sudarium quod fuerat super caput Jesu, alleluia.

[Oratio 2]
Deus, qui diversitatem Gentium in confessione tui nominis adunasti: da, ut~
renatis fonte baptismatis una sit fides mentium et pietas actionum. 
$Per Dominum

[Ant 3]
Tulerunt Dominum meum, * et nescio ubi posuerunt eum: si tu sustulisti eum,~
dicito mihi, alleluia: et ego eum tollam, alleluia.

[LectioE]
v. Sequentia Sancti Evangelii secundum Joannem
!Joannes 20:11-18
20:11 Maria autem stabat ad monumentum foris, plorans. Dum ergo fleret, inclinavit se, et prospexit in monumentum:
20:12 et vidit duos angelos in albis sedentes, unum ad caput, et unum ad pedes, ubi positum fuerat corpus Jesu.
20:13 Dicunt ei illi: Mulier, quid ploras? Dicit eis: Quia tulerunt Dominum meum: et nescio ubi posuerunt eum.
20:14 Haec cum dixisset, conversa est retrorsum, et vidit Jesum stantem: et non sciebat quia Jesus est.
20:15 Dicit ei Jesus: Mulier, quid ploras? quem quaeris? Illa existimans quia hortulanus esset, dicit ei: Domine, si tu sustulisti eum, dicito mihi ubi posuisti eum, et ego eum tollam.
20:16 Dicit ei Jesus: Maria. Conversa illa, dicit ei: Rabboni (quod dicitur Magister).
20:17 Dicit ei Jesus: Noli me tangere, nondum enim ascendi ad Patrem meum: vade autem ad fratres meos, et dic eis: Ascendo ad Patrem meum, et Patrem vestrum, Deum meum, et Deum vestrum.
20:18 Venit Maria Magdalene annuntians discipulis: Quia vidi Dominum, et haec dixit mihi.
$Te decet
