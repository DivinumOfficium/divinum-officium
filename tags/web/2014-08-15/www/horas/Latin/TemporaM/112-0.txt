[Ant 1]
Aspice Domine, * quia facta est desolata civitas plena divitiis: sedet in~
tristitia domina Gentium: non est qui consoletur eam, nisi tu Deus noster

[Versum 1]
V. Vespertina oratio ascendat ad te Domine.
R. Et descendat super nos misericordia tua.

[Lectio1]
De Ezechiele Propheta
!Ezek 21:1-5
1 Et factus est sermo Domini ad me, dicens:
2 Fili hominis, pone faciem tuam ad Jerusalem, et stilla ad sanctuaria, et propheta contra humum Israël.
3 Et dices terrae Israël: Haec dicit Dominus Deus: Ecce ego ad te, et ejiciam gladium meum de vagina sua, et occidam in te justum et impium.
4 Pro eo autem quod occidi in te justum et impium, idcirco egredietur gladius meus de vagina sua ad omnem carnem, ab austro usque ad aquilonem:
5 ut sciat omnis caro quia ego Dominus, eduxi gladium meum de vagina sua irrevocabilem.


[Responsory1]
@TemporaM/Pent01-0:Responsory1

[Lectio2]
!Ezek 1:6-11
6 Quatuor facies uni, et quatuor pennae uni.
7 Pedes eorum, pedes recti, et planta pedis eorum quasi planta pedis vituli: et scintillae quasi aspectus aeris candentis.
8 Et manus hominis sub pennis eorum, in quatuor partibus: et facies et pennas per quatuor partes habebant.
9 Junctaeque erant pennae eorum alterius ad alterum: non revertebantur cum incederent, sed unumquodque ante faciem suam gradiebatur.
10 Similitudo autem vultus eorum, facies hominis et facies leonis a dextris ipsorum quatuor, facies autem bovis a sinistris ipsorum quatuor, et facies aquilae desuper ipsorum quatuor.
11 Facies eorum et pennae eorum extentae desuper: duae pennae singulorum jungebantur, et duae tegebant corpora eorum.


[Responsory2]
@TemporaM/111-0:Responsory2

[Lectio3]
!Ezek 1:12-15
12 Et unumquodque eorum coram facie sua ambulabat: ubi erat impetus spiritus, illuc gradiebantur, nec revertebantur cum ambularent.
13 Et similitudo animalium, aspectus eorum quasi carbonum ignis ardentium, et quasi aspectus lampadarum: haec erat visio discurrens in medio animalium, splendor ignis, et de igne fulgur egrediens.
14 Et animalia ibant et revertebantur, in similitudinem fulguris coruscantis.
15 Cumque aspicerem animalia, apparuit rota una super terram juxta animalia, habens quatuor facies.


[Responsory3]
@TemporaM/111-0:Responsory3

[Lectio4]
De Expositione sancti Hieronymi Presbyteri in Ezechielem Prophetam.
!Lib. 7. in Ezechiel. cap. 21.
Quia supra dixerat: Ipsi dicunt ad me. Numquid non per parabolas loquitur iste?~
et a portam populus flagitabat sententiam: idcirco id quod Dominus per metaphoram,~
sive parabolam, et, ut alii vertere, proverbium, est locutus, nunc manifestius~
loquitur: saltus Nageb, et Darom, et Theman esse Jerusalem, et templum illius,~
sancta sanctorum, et omnem terram Judaeae: flammamque quae combustura sit saltum,~
intelligi gladium devorantem, qui eductus sit de vagina sua, ut interficiat~
justum et impium. Hoc est enim lignum viride, et lignum aridum. Unde et Dominus:~
Si in ligno, ait, viridi tanta faciunt, in sicco quid facient

[Responsory4]
@TemporaM/111-0:Responsory4

[Lectio5]
Primum dixerat: Vaticinare, vel stilla ad Austrum, Africum, et Meridiem, et ad~
saltum Meridianum. Quod quia videbatur obscurum, et dicta Prophetae populus~
nesciebat, secundo ponitur manifestius, saltum Meridianum esse Jerusalem; et~
omnes infructuosas arbores, ad quarum radices securis posita sit, intelligi~
habitatores ejus, gladiumque interpretari pro incendio. Tertio jubetur Prophetae,~
ut tacentibus illis, nec interrogantibus cur ista vaticinatus sit, faciat per~
quae interrogetur, et respondeat quae Dominus locutus est.

[Responsory5]
@TemporaM/111-0:Responsory5

[Lectio6]
Ingemisce, inquit, ejulare non levi voce, nec dolore moderato, sed in~
contritione lumborum: ut gemitus tuus ex imis visceribus et amaritudine animi~
proferatur. Et hoc facies coram eis, ut cum te interrogaverint, cur tanto gemitu~
conteraris, et quid tibi mali acciderit, ut sic ingemiscas; tu eis meo sermone~
respondeas: Idcirco plango, et dolorem cordis mei dissimulare non valeo, quia~
auditus, qui semper meis auribus insonuerat, opere completur, et venit, imminens~
videlicet Babylonii furentis exercitus: qui cum venerit, et vallaverit Jerusalem,~
tunc tabescet omne cor, et dissolventur universae manus: ut occupante pavore~
mentes hominum, nullus audeat repugnare.

[Responsory6]
@TemporaM/111-0:Responsory6

[Responsory7]
@TemporaM/111-0:Responsory7

[Responsory8]
@TemporaM/Pent03-0:Responsory8

[Responsory9]
@TemporaM/Pent03-0:Responsory9
