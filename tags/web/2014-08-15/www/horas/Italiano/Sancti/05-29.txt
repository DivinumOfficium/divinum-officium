[Rank]
S. Mariae Magdalenae de Pazzis;;Semiduplex;;2.1;;vide C6

[Rule]
vide C6;
9 lectiones

[Oratio]
O Dio, amatore della verginità, tu che, avendo accesa del tuo amore la beata Vergine Maria Maddalena, l’adornasti di doni celesti: concedi, che, come la veneriamo celebrandone la festa, così l’imitiamo nella purezza e nella carità.
$Per Dominum.

[Hymnus Matutinum]
@Commune/C6:Hymnus Matutinum 1

[Lectio4]
Maria Maddalena, nata a Firenze dall’illustre famiglia dei Pazzi, quasi dalla cuna intraprese la via della perfezione. A dieci anni fece voto di perpetua verginità, e, vestito l’abito delle Carmelitane nel monastero di santa Maria degli Angeli, si mostrò modello d’ogni virtù. Fu sì casta, da ignorare affatto tutto quanto può ledere la purezza. Per ordine di Dio passò cinque anni con solo pane e acqua, eccetto le Domeniche, in cui faceva uso di cibi quaresimali. Martoriava il suo corpo con cilizi, discipline, freddo, digiuni, veglie, insufficienza di vesti, e ogni altra sorte di mortificazioni.

[Lectio5]
Il fuoco dell’amor divino onde bruciava era tanto, che, impotente a sostenerlo, era costretta a rinfrescarsi il petto coll’acqua. Rapita sovente fuori dei sensi, ebbe prolungate e mirabili estasi, nelle quali e penetrò misteri celesti e fu favorita da Dio di grazie insigni. Così fortificata ebbe però a sostenere un lungo combattimento coi principi delle tenebre, arida, desolata, abbandonata da tutti e vessata da varie tentazioni; così Dio permettendo, affinché divenisse modello d’invitta pazienza e di profondissima umiltà.

[Lectio6]
Ella rifulse singolarmente nella carità verso il prossimo; infatti passava spesso le notti insonne, occupata o nel compiere gli uffici delle consorelle o nel servire le inferme, guarendole talvolta con lambirne le ulceri. Deplorando amaramente che gl’infedeli e i peccatori si perdessero, si offriva pronta a soffrire qualsiasi tormento per la loro salvezza. Molti anni prima di morire avendo rinunziato con virtù eroica a tutte le delizie del cielo ond’era ricolma, aveva spesso sulla bocca: «Patire e non morire». Finalmente, esaurita da lunga e gravissima malattia, se ne andò allo Sposo il 25 Maggio dell’anno 1607, a 41 anno compiti. Celebre per molti miracoli in vita e dopo morte, Clemente IX l’iscrisse nel numero delle sante Vergini: e il suo corpo si conserva tuttora incorrotto.

[Lectio94]
Maria Maddalena, nata a Firenze dalla illustre famiglia de' Pazzi, intraprese la via della perfezione fin quasi dalla culla. A dieci anni fece voto di perpetua verginità, e vestito l'abito delle Carmelitane, si mostrò modello di ogni virtù. Fu così casta da ignorare affatto tutto ciò che potesse ledere la purezza. Il fuoco dell'amore divino ardeva con tanta forza nel suo cuore che ella non potendolo sostenere, era costretta a refrigerarsi il petto con l'acqua. Si distinse per la carità verso il prossimo; infatti sovente passava la notte insonne o svolgendo le mansioni delle consorelle o badando alle inferme che talvolta guarì toccando le loro piaghe. Aveva spesso sulle labbra queste parole : « Patire, non morire ». Alla fine, stremata da lunga e grave malattia, volò al cielo nel 1607 all'età di 41 anni. Clemente IX la annoverò fra le sante vergini.  
&teDeum
