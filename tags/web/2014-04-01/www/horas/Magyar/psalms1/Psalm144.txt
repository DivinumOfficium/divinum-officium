144:1 Magasztallak téged, Istenem! királyom! és áldom a te nevedet örökké, és mindörökön örökké. 
144:2 Mindennap áldlak téged, és dicsérem a te nevedet örökké és mindörökön örökké. 
144:3 Nagy az Úr, és igen nagy dicséretre méltó; és az õ nagyvoltának nincs határa. 
144:4 Nemzedék nemzedéknek fogja dicsérni tetteidet, és hirdetni hatalmasságodat. 
144:5 Elmondják a te szentséged fölséges dicsõségét, és csodáidat elbeszélik; 
144:6 elmondják a te rettenetes hatalmad erejét, és nagyvoltodat elbeszélik; 
144:7 áradozni fognak, a te bõséges gyönyörûségedrõl emlékezvén, és örvendezni igazságodon. 
144:8 Könyörûlõ és irgalmas az Úr, hosszantûrõ és igen irgalmas. 
144:9 Édes az Úr mindeneknek, és könyörûletessége minden mûvei fölött. 
144:10 Adjon hálát neked, Uram, minden alkotmányod, és a te szenteid áldjanak téged. 
144:11 Ôk országod dicsõségét hirdetik, és hatalmasságodat beszélik, 
144:12 hogy tudtúl adják az emberek fiainak hatalmadat, és országod fölséges dicsõségét. 
144:13 A te országod örökkévaló ország, és uralkodásod minden nemzedékrõl nemzedékre száll. 
144:14 Hív az Úr minden igéjében, és szent minden cselekedetében. 
144:15 Fölemeli az Úr mind, a kik elesnek, és föltámaszt minden levertet. 
144:16 Mindenek szemei tebenned bíznak, Uram! és te adsz eledelt azoknak alkalmas idõben. 
144:17 Fölnyitod kezeidet, és betöltesz minden élõ teremtményt áldással. 
144:18 Igazságos az Úr minden útaiban, és szent minden cselekedetében. 
144:19 Közel van az Úr mindazokhoz, kik õt segítségûl híják, mindazokhoz, kik õt segítségûl híják igazságban. 
144:20 Az õt félõk akaratját megcselekszi, és könyörgésöket meghallgatja, és megszabadítja õket. 
144:21 Megõrzi az Úr mindazokat, kik õt szeretik, és elveszít minden bûnöst. 
144:21 Az Úr dicséretét beszélje szám, és áldja minden test az õ szent nevét örökké és mindörökön örökké. 
