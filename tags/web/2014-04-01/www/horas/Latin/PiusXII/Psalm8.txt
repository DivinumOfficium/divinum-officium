8:1 Domine, Domine noster, * quam admirabile est nomen tuum in universa terra,
8:2 Qui extulisti majestatem tuam * super cælos.
8:3 Ex ore infantium et lactentium parasti laudem contra adversarios tuos, * ut compescas inimicum et hostem.
8:4 Quum video cælos tuos, opus digitorum tuorum, * lunam et stellas quæ tu fundasti:
8:5 Quid est homo, quod memor es ejus? * Aut ﬁlius hominis, quod curas de eo?
8:6 Et fecisti eum paulo minorem angelis, gloria et honore coronasti eum; * dedisti ei potestatem super opera manuum tuarum,
8:7 Omnia subjecisti pedibus ejus. * Oves et boves universos, insuper et pecora campi,
8:8 Volucres cæli et pisces maris. * Quicquid perambulat semitas marium.
8:9 Domine, Domine noster, * quam admirabile est nomen tuum in universa terra!
