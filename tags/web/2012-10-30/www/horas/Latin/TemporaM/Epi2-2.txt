[Rank]
Feria III infra Hebdomadam II post Epiphaniam;;Feria;;1;;

[Rule]
Oratio Dominica

[Lectio1]
De epistola secunda ad Corinthios
!2 Cor 5:1-4
1 Scimus enim quoniam si terrestris domus nostra hujus habitationis dissolvatur,~
quod aedificationem ex Deo habemus, domum non manufactam, aeternam in caelis.
2 Nam et in hoc ingemiscimus, habitationem nostram, quae de caelo est,~
superindui cupientes:
3 si tamen vestiti, non nudi inveniamur.
4 Nam et qui sumus in hoc tabernaculo, ingemiscimus gravati: eo quod nolumus~
expoliari, sed supervestiri, ut absorbeatur quod mortale est, a vita.

[Responsory1]
R. Auribus percipe Deus lacrimas meas: ne sileas a me, remitte mihi
* Quoniam incola ego sum apud te, et peregrinus
V. Complaceat tibi, ut eripias me: Domine ad adjuvandum me festina.
R. Quoniam incola ego sum apud te, et peregrinus

[Lectio2]
!2 Cor 5:6-10
6 Audentes igitur semper, scientes quoniam dum sumus in corpore, peregrinamur a~
Domino
7 (per fidem enim ambulamus, et non per speciem):
8 audemus autem, et bonam voluntatem habemus magis peregrinari a corpore, et~
praesentes esse ad Dominum.
9 Et ideo contendimus, sive absentes, sive praesentes, placere illi.
10 Omnes enim nos manifestari oportet ante tribunal Christi, ut referat~
unusquisque propria corporis, prout gessit, sive bonum, sive malum.

[Responsory2]
R. Statuit Dominus supra petram pedes meos, et direxit gressus meos Deus
* Et misit in os meum canticum novum.
V. Exaudivit preces meas: et eduxit me de lacu miseriae.
R. Et misit in os meum canticum novum.

[Lectio3]
!2 Cor 5:11-15
11 Scientes ergo timorem Domini, hominibus suademus, Deo autem manifesti sumus.~
Spero autem et in conscientiis vestris manifestos nos esse.
12 Non iterum commendamus nos vobis, sed occasionem damus vobis gloriandi pro~
nobis: ut habeatis ad eos qui in facie gloriantur, et non in corde.
13 Sive enim mente excedimus Deo: sive sobrii sumus, vobis.
14 Caritas enim Christi urget nos: aestimantes hoc, quoniam si unus pro omnibus~
mortuus est, ergo omnes mortui sunt:
15 et pro omnibus mortuus est Christus: ut, et qui vivunt, jam non sibi vivant,~
sed ei qui pro ipsis mortuus est et resurrexit.

[Responsory3]
R. Ego dixi, Domine miserere mei:
* Sana animam meam, quia peccavi tibi.
V. Ab omnibus iniquitatibus meis eripe me Domine.
R. Sana animam meam, quia peccavi tibi.
&Gloria
R. Sana animam meam, quia peccavi tibi.
