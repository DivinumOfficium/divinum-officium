[Name]
Commune unius Martyris Tempore Paschali; Protextsisti

[Rule]

[Introitus]
!Ps 63:3
v. Protexísti me, Deus, a convéntu malignántium, allelúja: a multitúdine~
operántium iniquitátem, allelúja, allelúja.
!Ps. 63:2
Exáudi, Deus, oratiónem meam, cum déprecor: a timóre inimíci éripe ánimam meam.
&Gloria
v. Protexísti me, Deus, a convéntu malignántium, allelúja: a multitúdine~
operántium iniquitátem, allelúja, allelúja.

[Oratio]
Infirmitátem nostram réspice, omnípotens Deus: et, quia pondus própriæ actiónis~
gravat, beáti N. Mártyris tui atque Pontíficis intercéssio gloriósa nos~
prótegat.
$Per Dominum.

[Oratio1]
Deus, qui nos beáti N. Mártyris tui atque Pontíficis ánnua sollemnitáte~
lætíficas: concéde propítius; ut, cujus natalítia cólímus, de ejúsdem étiam~
protectióne gaudeámus.
$Per Dominum.

[Oratio2]
Præsta, quaesumus, omnípotens Deus: ut, qui beáti N. Mártyris tui natalítia~
cólimus, intercessióne ejus, in tui nóminis amóre roborémur.
$Per Dominum.

[Oratio3]
Præsta, quaesumus, omnípotens Deus: ut, intercedénte beáto N. Mártyre tuo, et a~
cunctis adversitátibus liberémur in córpore, et a pravis cogitatiónibus mundémur~
in mente.
$Per Dominum.

[Lectio]
Léctio libri Sapiéntiæ.
!Sap 5:1-5
Stabunt justi in magna constántia advérsus eos, qui se angustiavérunt et qui abstulérunt labóres eórum. Vidéntes turbabúntur timore horríbili, et mirabúntur in subitatióne insperátæ salútis, dicéntes intra se, poeniténtiam agéntes, et præ angústia spíritus geméntes: Hi sunt, quos habúimus aliquándo in derísum et in similitúdinem impropérii. Nos insensáti vitam illórum æstimabámus insániam, et finem illórum sine honóre: ecce, quómodo computáti sunt inter fílios Dei, et inter Sanctos sors illórum est.

[Graduale]
Allelúja, allelúja
!Ps 88:6.
Confitebúntur coeli mirabília tua, Dómine: étenim veritátem tuam in ecclésia~
sanctórum. Allelúja
!Ps 20:4
Posuísti, Dómine, super caput ejus corónam de lápide pretióso. Allelúja.

[Evangelium]
Sequéntia ++ sancti Evangélii secúndum Joánnem.
!Joannes 15:1-7
In illo témpore: Dixit Jesus discípulis suis: Ego sum vitis vera: et Pater meus~
agrícola est. Omnem pálmitem in me non feréntem fructum, tollet eum: et omnem,~
qui fert fructum, purgábit eum, ut fructum plus áfferat. Jam vos mundi estis~
propter sermónem, quem locútus sum vobis. Mane te in me: et ego in vobis. Sicut~
palmes non potest ferre fructum a semetípso, nisi mánserit in vite: sic nec vos,~
nisi in me manséritis. Ego sum vitis, vos pálmites: qui manet in me, et ego in~
eo, hic fert fructum multum: quia sine me nihil potéstis fácere. Si quis in me~
non mánserit, mittétur foras sicut palmes, et aréscet, et cólligent eum, et in~
ignem mittent, et ardet. Si manséritis in me, et verba mea in vobis mánserint:~
quodcúmque voluéritis, petétis, et fiet vobis.

[Offertorium]
!Ps 88:6 
Confitebúntur coeli mirabília tua, Dómine: et veritátem tuam in ecclésia sanctórum, allelúja, allelúja.

[Secreta]
Hóstias tibi, Dómine, beáti N. Mártyris tui atque Pontíficis dicátas méritis,~
benígnus assúme: et ad perpétuum nobis tríbue proveníre subsídium.
$Per Dominum.

[Secreta1]
Múnera tibi, Dómine, dicáta sanctífica: et, intercedénte beáto N. Mártyre tuo~
atque Pontífice, per éadem nos placátus inténde.
$Per Dominum.

[Secreta2]
Munéribus nostris, quaesumus, Dómine, precibúsque suscéptis: et coeléstibus nos~
munda mystériis, et cleménter exáudi.
$Per Dominum

[Secreta3]
Accépta sit in conspéctu tuo, Dómine, nostra devótio: et ejus nobis fiat~
supplicatióne salutáris, pro cujus sollemnitáte defértur.
$Per Dominum.

[Communio]
!Ps 63:11.
Lætábitur justus in Dómino, et sperábit in eo: et laudabúntur omnes recti corde,~
allelúja, allelúja.

[Postcommunio]
Refécti participatióne múneris sacri, quæsumus, Dómine, Deus noster: ut, cujus~
exséquimur cultum, intercedénte beáto N. Martyre tuo atque Pontifice, sentiámus~
efféctum.
$Per Dominum.

[Postcommunio1]
Hæc nos communio Dómine, purget a crimine: et, intercedénte beáto N. Mártyre tuo~
atque Pontifice, cæléstis remédii fáciat esse consortes.
$Per Dominum

[Postcommunio2]
Da, quæsumus, Dómine, Deus noster: ut, sicut tuorum commemoratione Sanctórum~
temporali gratulámur officio; ita perpetuo lætémur aspéctu.
$Per Dominum

[Postcommunio3]
Refécti participatióne múneris sacri, quæsumus, Dómine, Deus noster: ut, cujus~
exséquimur cultum; intercedénte beáto N. Martyre tuo, sentiámus efféctum.
$Per Dominum
