[Lectio1]
Dalle Parabole di Salomone
!Prov 8:1-6
1 La sapienza non è là che chiama, e la prudenza non alza la sua voce? 
2 In cima alle alture, lungo la strada ai crocicchi delle vie si apposta, 
3 accanto alle porte della città, sulle soglie degli usci così esclama: 
4 A voi, o mortali, io grido, il mio appello va alla umana gente; 
5 o inesperti, imparate accortezza, e voi, sciocchi, state attenti; 
6 udite, perché voglio parlare di cose grandi, e aprir le mie labbra a retta sentenza.

[Responsory1]
@Tempora/081-0:Responsory7

[Lectio2]
!Prov 8:7-11
7 La mia bocca pronunzia la verità, e le mie labbra detesteranno l'empietà; 
8 i miei detti son tutti giusti, in essi non c'è nulla di storto o di perverso: 
9 sono retti per gl'intelligenti e piani per quelli che possiedono la scienza. 
10 Acquistate la mia dottrina anziché il danaro, scegliete la scienza piuttosto che l'oro; 
11 poiché la sapienza vale più di tutte le perle, e tutte le gioie non le stanno a paro.

[Responsory2]
@Tempora/081-1:Responsory2

[Lectio3]
!Prov 8:12-17
12 Io, la sapienza, abito tra i (buoni) consigli, e presiedo ai saggi pensieri; 
13 il timor del Signore fa odiare il male: l'arroganza, la superbia, la via storta e la bocca doppia io la detesto: 
14 a me appartengono il consiglio e l'equità, a me la prudenza, a me la fortezza; 
15 per mezzo mio regnano ire, e i legislatori decretano il giusto; 
16 per mezzo mio i principi comandano, e i magistrati amministrano la giustizia; 
17 io amo quelli che mi amano, e quelli che mi cercano al mattino fin dallo svegliarsi, mi troveranno.

[Responsory3]
@Tempora/081-1:Responsory3
