[Rank]
Sabbato Quattuor Temporum in Adventu;;Feria major;;2

[Rank1960]
Sabbato Quattuor Temporum Adventus;;Feria major;;3

[RankNewcal]
Sabbato infra Hebdomadam III Adventus;;Feria major;;2

[Rule]

[Lectio1]
Lettura del santo Vangelo secondo Luca
!Luc 3:1-6
L'anno decimoquinto dell'impero di Tiberio Cesare, quando Ponzio Pilato era procuratore della Giudea. Eccetera.
_
Omelia di san Gregorio Papa
!Omelia 20 sul Vangelo
In qual tempo il Precursore del nostro Redentore ricevesse l'ufficio di predicare, ci è indicato facendo menzione del capo dell'impero romano, e dei re della Giudea. E siccome egli veniva ad annunziare colui che doveva redimere e alcuni fra i Giudei e molti fra i Gentili; così viene designato il tempo della sua predicazione citando un re dei Gentili e i principi dei Giudei. E perché la Gentilità doveva essere riunita, mentre la nazione Giudaica doveva andare dispersa in punizione della sua perfidia, anche ciò ci viene indicato nella menzione dei capi del potere civile: uno solo, ci si dice, dominava nella Repubblica romana, mentre molti comandavano nel regno della Giudea diviso in quattro parti.

[Responsory1]
R. Uscirà un rampollo dal ceppo di Jesse e sboccerà un fiore dalla sua radice: 
* E la giustizia sarà la fascia dei suoi lombi, e la fedeltà la cintura dei suoi fianchi.
V. E su di esso riposerà lo spirito del Signore: spirito di sapienza e d'intelligenza: spirito di consiglio e di fortezza. 
R. E la giustizia sarà la fascia dei suoi lombi, e la fedeltà la cintura dei suoi fianchi.

[Lectio2]
Difatti la voce del nostro Redentore dice: «Ogni regno diviso in se stesso sarà devastato» (Mt 12,25). È chiaro dunque che la Giudea, divisa e sottomessa a tanti capi, era giunta al suo termine. E con ragione si dice ancora non solo sotto quali re, ma anche sotto quali sacerdoti avvenne il fatto: e siccome Giovanni Battista annunziava colui che doveva essere insieme Re e Sacerdote, così l'Evangelista Luca designa il tempo della sua predicazione menzionando e i capi del potere civile e le autorità sacerdotali.

[Responsory2]
R. Il rampollo di Jesse, che sorgerà per giudicare le Genti, in lui le Genti spereranno: 
* E il suo nome sarà benedetto per i secoli.
V. Davanti a lui i re si tureranno la bocca, lui le Genti invocheranno.
R. E il suo nome sarà benedetto per i secoli.

[Lectio3]
«Ed andò per tutto il paese intorno al Giordano predicando un battesimo di pentimento per la remissione dei peccati» (Lc 3,3). A chiunque legge è evidente che Giovanni non solo predicò un battesimo di pentimento, ma lo amministrò altresì a parecchi: tuttavia non poté dare il suo battesimo per la remissione dei peccati. Poiché la remissione dei peccati ci è conferita soltanto dal battesimo di Cristo. Si noti pertanto ciò che è detto: «Predicando un battesimo di pentimento, per la remissione dei peccati»: perché non potendo dare il battesimo che rimette i peccati, egli lo predicava: così che come colla parola della predicazione precorreva il Verbo del Padre, così col suo battesimo, per il quale non possono essere rimessi i peccati, precorreva il battesimo di pentimento che rimette i peccati.

[Responsory3]
R. Vieni, o Signore, e non voler più tardare: perdona i peccati al tuo popolo, 
* E richiama i dispersi nella loro terra.
V. Scuoti, o Signore, la tua potenza, e vieni a salvarci.
R. E richiama i dispersi nella loro terra.
&Gloria
R. E richiama i dispersi nella loro terra.

[Ant 2]
Come avverrà questo, * Angelo di Dio, se io non conosco uomo? Ascolta, Maria Vergine: Lo Spirito Santo scenderà in te, e la potenza dell'Altissimo ti farà madre.

[Oratio]
O Dio, che ci vedi afflitti per la nostra malizia: concedici benigno, d'essere consolati dalla tua venuta:
$Qui vivis
