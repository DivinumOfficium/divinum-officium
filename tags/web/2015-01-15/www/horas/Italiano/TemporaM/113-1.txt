[Lectio1]
Dal Profeta Daniele
!Dan 2:31-35
31 Tu, o re, hai avuto una visione, ed ecco come una grande statua: una statua grande e dalla forma colossale ti si presentò davanti, e che a vederla faceva paura. 
32 Il capo di questa statua era d'oro finissimo, il petto poi e le braccia d'argento, ma il ventre e le cosce di bronzo, 
33 le gambe di ferro, dei piedi una certa parte era di ferro, un'altra parte di creta. 
34 Questo stavi osservando, quando non per mano dì alcuno si staccò una pietra dal monte e percosse la statua nei piedi ch'eran di ferro e d'argilla e li spezzò. 
35 Allora andarono in frantumi pure il ferro, la creta, il bronzo, l'argento e l'oro, e si ridussero come il tritume d'un'aia nell'estate, che viene disperso dal vento e non rimase più nulla di essi; ma la pietra che aveva percosso la statua, diventò un monte si grande che riempi la terra.

[Responsory1]
@TemporaM/111-1:Responsory1

[Lectio2]
!Dan 2:36-40
36 Questo è il sogno. Ed ora ne daremo l'interpretazione dinanzi a te, o re. 
37 Tu sei il re dei re, e il Dio del cielo t'ha dato il regno e la forza, il dominio e la gloria, 
38 e tutti i luoghi dove abitano i figli degli uomini e le bestie della campagna e gli uccelli dell'aria ha posto nella tua mano e tutto ha collocato sotto il tuo dominio; tu sei dunque il capo d'oro. 
39 E dopo di te sorgerà un altro regno, inferiore al tuo, d'argento, e poi un altro terzo regno, di bronzo, che comanderà a tutta quanta la terra, 
40 e il quarto regno sarà come il ferro. E come il ferro stritola e doma ogni cosa, così questo regno stritolerà e ridurrà in polvere tutte queste cose.

[Responsory2]
@TemporaM/111-1:Responsory2

[Lectio3]
!Dan 2:41-44
41 Ma quanto a ciò che hai visto dei piedi e delle dita che una parte era di creta e una parte di ferro significa che il regno, sebbene abbia origine dal ferro, sarà diviso secondo che hai visto il ferro mescolato colla creta. 
42 E le dita dei piedi parte di ferro e parte di creta (indicano) che il regno in parte sarà saldo e in parte fragile. 
43 E ciò che hai visto del ferro mescolato colla terracotta di creta significa che ci saranno sì mescolanze di razze umane, ma non faran lega tra loro, come il ferro non può far lega colla terracotta. 
44 Ma nei giorni di quei regni il Dio del cielo farà sorgere un regno che non sarà distrutto mai in eterno, e il suo regno non passerà ad altro popolo, ma farà in pezzi e consumerà tutti questi regni ed esso durerà in eterno.

[Responsory3]
@TemporaM/111-1:Responsory3
