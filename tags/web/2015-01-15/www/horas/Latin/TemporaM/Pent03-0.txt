[Rank]
Dominica III Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Ant 1]
Cognoverunt omnes * a Dan usque Bersabee, quod fidelis Samuel Propheta esset~
Domini.

[Versum 1]
V. Vespertina oratio ascendat ad te Domine.
R. Et descendat super nos misericordia tua.

[Oratio]
Protector in te sperantium Deus, sine quo nihil est validum, nihil sanctum:~
multiplica super nos misericordiam tuam; ut te rectore, te duce, sic transeamus~
per bona temporalia, ut non amittamus aeterna. 
$Per Dominum

[Lectio1]
De libro primo Regum.
!1 Sam 9:18-21
18 Accessit autem Saul ad Samuelem in medio portae, et ait: Indica, oro, mihi, ubi est domus videntis.
19 Et respondit Samuel Sauli, dicens: Ego sum videns: ascende ante me in excelsum, ut comedatis mecum hodie, et dimittam te mane: et omnia quae sunt in corde tuo indicabo tibi.
20 Et de asinis quas nudiustertius perdidisti, ne sollicitus sis, quia inventae sunt. Et cujus erunt optima quaeque Israël? nonne tibi et omni domui patris tui?
21 Respondens autem Saul, ait: Numquid non filius Jemini ego sum de minima tribu Israël, et cognatio mea novissima inter omnes familias de tribu Benjamin? quare ergo locutus est mihi sermonem istum?

[Responsory1]
R. Praeparate corda vestra Domino, et servite illi soli:
* Et liberabit vos de manibus inimicorum vestrorum.
V. Convertimini ad eum in toto corde vestro, et auferte deos alienos de medio~
vestri.
R. Et liberabit vos de manibus inimicorum vestrorum.

[Lectio2]
!1 Sam 9:22-25
22 Assumens itaque Samuel Saulem et puerum ejus, introduxit eos in triclinium, et dedit eis locum in capite eorum qui fuerant invitati: erant enim quasi triginta viri.
23 Dixitque Samuel coco: Da partem quam dedi tibi, et praecepi ut reponeres seorsum apud te.
24 Levavit autem cocus armum, et posuit ante Saul. Dixitque Samuel: Ecce quod remansit: pone ante te, et comede, quia de industria servatum est tibi quando populum vocavi. Et comedit Saul cum Samuele in die illa.
25 Et descenderunt de excelso in oppidum, et locutus est cum Saule in solario: stravitque Saul in solario, et dormivit.

[Responsory2]
R. Deus omnium exauditor est: ipse misit Angelum suum, et tulit me de ovibus~
patris mei:
* Et unxit me unctione misericordiae suae.
V. Dominus, qui eripuit me de ore leonis, et de manu bestiae liberavit me.
R. Et unxit me unctione misericordiae suae.

[Lectio3]
!1 Sam 9:26-27; 10:1
26 Cumque mane surrexissent, et jam elucesceret, vocavit Samuel Saulem in solario, dicens: Surge, et dimittam te. Et surrexit Saul: egressique sunt ambo, ipse videlicet, et Samuel.
27 Cumque descenderent in extrema parte civitatis, Samuel dixit ad Saul: Dic puero ut antecedat nos et transeat: tu autem subsiste paulisper, ut indicem tibi verbum Domini.
1 Tulit autem Samuel lenticulam olei, et effudit super caput ejus: et deosculatus est eum, et ait: Ecce unxit te Dominus super hereditatem suam in principem, et liberabis populum suum de manibus inimicorum ejus qui in circuitu ejus sunt. Et hoc tibi signum, quia unxit te Deus in principem.

[Responsory3]
R. Dominus, qui eripuit me de ore leonis, et de manu bestiae liberavit me,
* Ipse me eripiet de manibus inimicorum meorum.
V. Misit Deus misericordiam suam, et veritatem suam: animam meam eripuit de~
medio catulorum leonum.
R. Ipse me eripiet de manibus inimicorum meorum.
&Gloria
R. Ipse me eripiet de manibus inimicorum meorum.

[Lectio4]
De Expositione sancti Gregorii Papae in libros Regum.
!Lib. 4. cap. 5. in I. Eeg. c. 10.
Tulit autem Samuel lenticulam olei, et effundit super caput ejus. Hoc profecto~
hac unctione exprimitur, quod in sancta Ecclesia nunc etiam materialiter~
exhibetur: quia qui in culmine ponitur, sacramenta suscipit unctionis. Quia vero~
ipsa unctio sacramentum est: is qui promovetur, bene foris ungitur, si intus~
virtute sacramenti roboretur. Ipsas ergo olei virtutes prius videamus attentius.~
Oleum quippe liquoribus aliis superfertur: oleum ignem fovet: oleum vulnera~
curare consuevit. Per illud ergo, misericordiae bonum significat, quia scriptum~
de Domino est: Miserationes ejus super orania opera ejus. Quia ignem fovet,~
praedicationis gratiam designat, quae electorum mentes illuminat.

[Responsory4]
R. Percussit Saul mille, et David decem millia:
* Quia manus Domini erat cum illo: percussit Philisthaeum, et abstulit~
opprobrium ex Israël.
V. Nonne iste est David, de quo canebant in choro, dicentes: Saul percussit~
mille, et David decem millia?
R. Quia manus Domini erat cum illo: percussit Philisthaeum, et abstulit~
opprobrium ex Israël.

[Lectio5]
Quia vero vulnera per oleum curantur, hoc profecto insinuat, quod detergenda~
sunt vulnera peccatorum. Ungatur ergo caput regis, quia spiritali gratia mens~
est replenda doctoris. Habeat in unctione sua oleum, habeat misericordiam~
abundantem, quae sibi virtutibus aliis praeferatur. Habeat oleum, ut dura~
ardorem sancti Spiritus in se nutrit, lucere vehementer aliis per verbum possit.~
Habeat nihilominus oleum medicinae: ut sapienter disponat, qualiter~
peccatorum factores tergat, et aegras mentes saluti restituat.

[Responsory5]
R. Montes Gelboe, nec ros nec pluvia veniant super vos,
* Ubi ceciderunt fortes Israël.
V. Omnes montes, qui estis in circuitu ejus, visitet Dominus: a Gelboe autem~
transeat.
R. Ubi ceciderunt fortes Israël.

[Lectio6]
Sed lenticula Saul lingitur, non pro praesignanda doctrina, sed ad exprimenda~
futura. Lenticula quidem parvum est vas. Quid ergo est, quod lenticula olei~
Saul lingitur, nisi quia in fine reprobatur? Nara quia obedire Deo postea noluit, a~
Samuele audivit: Quia projecisti sermonem Domini, projecit te Dominus, ne sis~
rex. Velut enim lenticula olei parum habuit, qui spiritualem gratiam~
projiciendus accepit. Quod in rectoribus quoque sanctae Ecclesiae convenienter~
accipitur. Plerumque enim culmen praelationis accipiunt, qui in caritate Dei et~
proximi perfecti non sunt.

[Responsory6]
R. Ego te tuli de domo patris tui, dicit Dominus, et posui te pascere gregem~
populi mei:
* Et fui tecum in omnibus ubicumque ambulasti, firmans regnum tuum in aeternum.
V. Fecique tibi nomen grande, juxta nomen magnorum, qui sunt in terra: et~
requiem dedi tibi ab omnibus inimicis tuis.
R. Et fui tecum in omnibus ubicumque ambulasti, firmans regnum tuum in aeternum.
&Gloria
R. Et fui tecum in omnibus ubicumque ambulasti, firmans regnum tuum in aeternum.

[Lectio7]
Lectio sancti Evangelii secundum Lucam. 
!Luc 15 
In illo tempore:~
Erant appropinquantes ad Jesum publicani, et peccatores, ut audirent illum. Et~
reliqua.
_
Homilia sancti Gregorii Papae.
!Homilia 34. in Evangelium, post initium.
Audistis in lectione evangelica, fratres mei, quia peccatores et publicani~
accesserunt ad Redemptorem nostrum: et non solum ad colloquendum, sed etiam ad~
convescendum recepti sunt. Quod videntes pharisaei dedignati sunt. Ex qua re~
colligite, quia vera justitia compassionem habet, falsa justitia dedignationem:~
quamvis et justi soleant recte peccatoribus dedignari. Sed aliud est quod agitur~
typo superbiae, aliud quod zelo disciplinae.

[Responsory7]
@TemporaM/Pent01-3:Responsory1

[Lectio8]
Dedignantur etenim, sed non dedignantes: desperant, sed non desperantes:~
persecutionem commovent, sed amantes: quia etsi foris increpationes per~
disciplinam exaggerant, intus tamen dulcedinem per caritatem servant. Praeponunt~
sibi in animo ipsos plerumque quos corrigunt: meliores existimant eos quoque~
quos judicant. Quod videlicet agentes, et per disciplinam subditos, et per~
humilitatem custodiunt semetipsos.

[Responsory8]
R. Domine, si conversus fuerit populus tuus, et oraverit ad sanctuarium tuum:
* Tu exaudies de caelo Domine, et libera eos de manibus inimicorum suorum.
V. Si peccaverit in te populus tuus, et conversus egerit poenitentiam,~
veniensque oraverit in isto loco.
R. Tu exaudies de caelo Domine, et libera eos~
de manibus inimicorum suorum.

[Lectio9]
At contra, hi qui de falsa justitia - superbire solent, ceteros quosque~
despiciunt, nulla infirmantibus misericordia condescendunt: quo se peccatores~
esse non credunt, eo deterius peccatores fiunt. De quorum profecto numero~
pharisaei exstiterant, qui diiudicantes Dominum quod peccatores susciperet,~
arenti corde ipsum fontem misericordiae reprehendebant. Sed quia aegri erant,~
ita ut aegros se esse nescirent; quatenus quod erant agnoscerent, caelestis eos~
medicus blandis fomentis curat, benignum paradigma objicit, et in eorum corde~
vulneris tumorem premit.

[Responsory9]
R. Duo Seraphim clamabant alter ad alterum:
* Sanctus, sanctus, sanctus Dominus Deus Sabaoth: * Plena est omnis terra gloria~
ejus.
V. Tres sunt qui testimonium dant in caelo, Pater, Verbum, et Spiritus sanctus:~
et hi tres unum sunt.
R. Sanctus, sanctus, sanctus Dominus Deus Sabaoth:
&Gloria
R. Plena est omnis terra gloria ejus.


[Ant 2]
Quis ex vobis * homo, qui habet centum oves, et si perdiderit unam ex illis,~
nonne dimittit nonaginta novem in deserto, et vadit ad illam quae perierat,~
donec inveniat eam? alleluia.

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 3]
Quae mulier * habens drachmas decem, et si perdiderit drachmam unam, nonne~
accendit lucernam, et everrit domum, et quaerit diligenter donec inveniat?

[Versum 3]
V. Dirigatur Domine oratio mea.
R. Sicut incensum in conspectu tuo.

[LectioE]
Sequentia Sancti Evangelii secundum Lucam
!Luc 15:1-10
15:1 Erant autem appropinquantes ei publicani, et peccatores ut audirent illum. 
15:2 Et murmurabant pharisaei, et scribae, dicentes: Quia hic peccatores recipit, et manducat cum illis. 
15:3 Et ait ad illos parabolam istam dicens: 
15:4 Quis ex vobis homo, qui habet centum oves, et si perdiderit unam ex illis, nonne dimittit nonaginta novem in deserto, et vadit ad illam quae perierat, donec inveniat eam? 
15:5 Et cum invenerit eam, imponit in humeros suos gaudens:
15:6 et veniens domum convocat amicos et vicinos, dicens illis : Congratulamini mihi, quia inveni ovem meam, quæ perierat. 
15:7 Dico vobis quod ita gaudium erit in cælo super uno peccatore pœnitentiam agente, quam super nonaginta novem justis, qui non indigent pœnitentia.
15:8 Aut quæ mulier habens drachmas decem, si perdiderit drachmam unam, nonne accendit lucernam, et everrit domum, et quærit diligenter, donec inveniat ? 
15:9 Et cum invenerit convocat amicas et vicinas, dicens : Congratulamini mihi, quia inveni drachmam quam perdideram. 
15:10 Ita, dico vobis, gaudium erit coram angelis Dei super uno peccatore pœnitentiam agente.
$Te decet
 
