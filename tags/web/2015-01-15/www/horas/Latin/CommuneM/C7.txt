[Name]
Commune non Virginum Martyrum

[Rule]
Psalmi Dominica
Antiphonas horas

[Ant Vespera]
Dum esset Rex * in accubitu suo, nardus mea dedit odorem suavitatis;;109
In odorem * unguentorum tuorum currimus; adolescentulae dilexerunt te nimis;;112
Jam hiems transiit, * imber abiit, et recessit: surge amica mea, et veni;;121
Ista est speciosa * inter filias Jerusalem;;147

[Capitulum Vespera]
!Sir 51:1-3
v. Confitebor tibi, Domine Rex, et collaudabo te Deum Salvatorem meum.~
Confitebor nomini tuo: quoniam adjutor et protector factus es mihi, et liberasti~
corpus meum a perditione.
$Deo gratias.
_
R.br. Adjuvabit eam * Deus vultu suo.
R. Adjuvabit eam * Deus vultu suo.
V. Deus in medio ejus, non commovebitur.
R. Deus vultu suo
&Gloria
R. Adjuvabit eam * Deus vultu suo.

[Hymnus Vespera]
{:H-Tristeserantapostoli:}v. Fortem virili pectore
Laudemus omnes feminam,
Quae sanctitatis gloria
Ubique fulget inclyta.
_
Haec sancto amore saucia,
Dum mundi amorem noxium
Horrescit, ad caelestia
Iter peregit arduum.
_
Carnem domans jejuniis,
Dulcique mentem pabulo
Orationis nutriens,
Caeli potitur gaudiis.
_
Rex Christe virtus fortium,
Qui magna solus efficis,
Hujus precatu, quaesumus,
Audi benignus supplices.
_
* Deo Patri sit gloria,
Ejusque soli Filio,
Cum Spiritu Paraclito,
Nunc et per omne saeculum.
Amen.

[Versum 1]
V. Specie tua et pulchritudine tua.
R. Intende, prospere procede, et regna.

[Ant 1]
Simile est regnum caelorum * homini negotiatori quaerenti bonas margaritas:~
inventa una pretiosa, dedit omnia sua, et comparavit eam.

[Invit]
Laudemus Deum nostrum, * In confessione beatae N.

[Hymnus Matutinum]
{:H-Virginisproles:}v. Hujus oratu Deus alme nobis
Debitas poenas scelerum remitte:
Ut tibi puro resonemus almum
Pectore carmen.
_
Sit decus Patri, genitusque Proli,
Et tibi compar utriusque virtus
Spiritus semper, Deus unus omni
Temporis aevo.
Amen.

[Ant Matutinum]
Quam pulchra * est casta generatio cum claritate;;8
Leva ejus * sub capite meo, et dextera illius amplexabitur me;;18
Revertere, * revertere Sunamitis: revertere, revertere, ut intueamur te;;23
Specie tua * et pulchritudine tua intende, prospere procede, et regna;;44
Adjuvabit eam * Deus vultu suo: Deus in medio ejus, non commovebitur;;45
Aquae multae * non potuerunt exstinguere caritatem;;47
V. Specie tua et pulchritudine tua.
R. Intende, prospere procede, et regna.
Nigra sum, * sed formosa, filiae Jerusalem: ideo dilexit me Rex, et introduxit me in cubiculum suum;;84
Trahe me post te, * in odorem curremus unguentorum tuorum: oleum effusum nomen tuum;;86
Veni sponsa Christi, * accipe coronam, quam tibi Dominus praeparavit in aeternum;;95
Unguentum effusum * nomen tuum; ideo adulescentulae dilexerunt te nimis;;96
Pulchra es * et decore filia Jerusalem, terribilis ut castrorum acies ordinate;;97
Accinxit * fortitudine lumbos suos, et roboravit brachium suum; ideoque lucerna eius non exstinguetur in sempiternum;;98
V. Adjuvabit eam Deus vultu suo.
R. Deus in medio ejus, non commovebitur.
Inventa bona margarita * dedit omnia sua, et comparavit eam;;249;250;251
V. Elegit eam Deus, et praeelegit eam.
R. In tabernaculo suo habitare facit eam.

[Lectio1]
De Parabolis Salomonis
!Prov 31:10-17
10 Mulierem fortem quis inveniet? procul et de ultimis finibus pretium ejus.
11 Confidit in ea cor viri sui, et spoliis non indigebit.
12 Reddet ei bonum, et non malum, omnibus diebus vitae suae.
13 Quaesivit lanam et linum, et operata est consilia manuum suarum.
14 Facta est quasi navis institoris, de longe portans panem suum.
15 Et de nocte surrexit, deditque praedam domesticis suis, et cibaria ancillis suis.
16 Consideravit agrum, et emit eum; de fructu manuum suarum plantavit vineam.
17 Accinxit fortitudine lumbos suos, et roboravit brachium suum.


[Responsory1]
R. Veni electa mea, et ponam in te thronum meum:
* Quia concupivit Rex speciem tuam.
V. Specie tua et pulchritudine tua intende, prospere procede, et regna.
R. Quia concupivit Rex speciem tuam.

[Lectio2]
!Prov 3:18-24
18 Gustavit, et vidit quia bona est negotiatio ejus; non exstinguetur in nocte lucerna ejus.
19 Manum suam misit ad fortia, et digiti ejus apprehenderunt fusum.
20 Manum suam aperuit inopi, et palmas suas extendit ad pauperem.
21 Non timebit domui suæ a frigoribus nivis; omnes enim domestici ejus vestiti sunt duplicibus.
22 Stragulatam vestem fecit sibi; byssus et purpura indumentum ejus.
23 Nobilis in portis vir ejus, quando sederit cum senatoribus terræ.
24 Sindonem fecit, et vendidit, et cingulum tradidit Chananæo.


[Responsory2]
R. Diffusa est gratia in labiis tuis:
* Propterea benedixit te Deus in aeternum.
V. Specie tua et pulchritudine tua intende prospere procede, et regna.
R. Propterea benedixit te Deus in aeternum.

[Lectio3]
!Prov 31:25-31
25 Fortitudo et decor indumentum ejus, et ridebit in die novissimo.
26 Os suum aperuit sapientiae, et lex clementiae in lingua ejus.
27 Consideravit semitas domus suae, et panem otiosa non comedit.
28 Surrexerunt filii ejus, et beatissimam praedicaverunt; vir ejus, et laudavit eam.
29 Multae filiae congregaverunt divitias; tu supergressa es universas.
30 Fallax gratia, et vana est pulchritudo: mulier timens Dominum, ipsa laudabitur.
31 Date ei de fructu manuum suarum, et laudent eam in portis opera ejus.


[Responsory3]
R. Specie tua et pulchritudine tua
* Intende, prospere procede, et regna.
V. Diffusa est gratia in labiis tuis, propterea benedixit te Deus in aeternum.
R. Intende, prospere procede, et regna.
&Gloria
R. Intende, prospere procede, et regna.

[MM Capitulum]
!Prov 31:20-21
Manum suam aperuit inopi, et palmas suas extendit ad pauperem. Non timebit domui suae a frigoribus nivis. 
$Deo gratias
_
V. Dilexisti justitiam et odisti iniquitatem
R. Propterea unxit te Deus, Deus tuus oleo laetitiae

[Lectio4]
Ex Libro Sancti Ambrosii Episcopi de Viduis
!prope finem
Aegrum hunc Ecclesiae fertilem cerno, nunc integritatis flore vernantem, nunc~
viduitatis gravitate pollentem, nunc etiam conjugii fructibus redundantem. Nam~
etsi diversi, unius tamen agri fructus sunt: nec tanta hortorum lilia, quantae~
aristae segetum, messium spicae: compluriumque spatia camporum recipiendis~
aptantur seminibus, quam redditis novales fructibus feriantur. Bona ergo~
viduitas, quae toties apostolico judicio praedicatur. Haec enim magistra fidei,~
magistra est castitatis.

[Responsory4]
R. Propter veritatem, et mansuetudinem, et justitiam:
* Et deducet te mirabiliter dextera tua.
V. Specie tua et pulchritudine tua intende, prospere procede, et regna.
R. Et deducet te mirabiliter dextera tua.

[Lectio5]
Unde et illi qui deorum suorum adulteria et probra venerantur, caelibatus et~
viduitatis statuere poenas, ut aemuli criminum mulctarent studia virtutum, specie~
quidem, qua fecunditatem quaererent, sed studio, quo propositum castitatis~
abolerent. Nam confectis et miles stipendiis arma deponit, et relicto officio~
quod gerebat, ad propria veteranus rura dimittitur, ut et ipse exercitae~
laboribus vitae requiem consequatur; et alios spes futurae quietis subeundis~
faciat operibus promptiores. Agricola quoque maturior torquendam aliis stivam~
committit, et juvenili gravatus opere providentiam curae senilis explorat: vitem~
facilius tondere, quam premere, ut juvenescentem luxuriam reprimat, et~
adulescentem lasciviam falce succidat: parcorum quamdam partuum castitatem~
docens etiam in vitibus expetendam.

[Responsory5]
R. Dilexisti justitiam, et odisti iniquitatem:
* Propterea unxit te Deus, Deus tuus oleo laetitiae.
V. Propter veritatem, et mansuetudinem, et justitiam.
R. Propterea unxit te Deus, Deus tuus oleo laetitiae.

[Lectio6]
Similis huic vidua velut emeritis veterana stipendiis castitatis, et si conjugii~
arma deponat, domus tamen totius pacem gubernat: et si vehendis oneribus otiosa,~
maritandis tamen junioribus provida, ubi cultus utilior, ubi fructus uberior sit,~
quarum copulam aptiorem, senili gravitate disponit. Itaque si maturioribus quam~
junioribus committitur ager, cur putes utiliorem nuptam esse quam viduam? Quod~
si persecutores fidei persecutores fuerunt etiam viduitatis: utique fidem~
sequentibus viduitas non pro supplicio fugienda est, sed tenenda pro praemio.

[Responsory6]
R. Fallax gratia, et vana est pulchritudo:
* Mulier timens Deum, ipsa laudabitur.
V. Date ei de fructu manuum suarum, et laudent eam in portis opera ejus.
R. Mulier timens Deum, ipsa laudabitur.
&Gloria
R. Mulier timens Deum, ipsa laudabitur.

[Lectio7]
Lectio Sancti Evangelii secundum Matthaeum
!Matt 13:44-52
In illo tempore: Dixit Jesus discipulis suis parabolam hanc: Simile est regnum~
caelorum thesauro abscondito in agro. Et reliqua.
_
Homilia sancti Gregorii Papae.
!Homil. 11. in Evang.
Caelorum regnum, fratres carissimi, idcirco terrenis rebus simile dicitur, ut ex~
his quae animus novit, surgat ad incognita quae non novit: quatenus exemplo~
visibilium se ad invisibilia rapiat, et per ea, quae usu didicit, quasi~
confricatus incalescat: ut per hoc, quod scit notum diligere, discat et~
incognita amare. Ecce enim caelorum regnum thesauro abscondito in agro~
comparatur: quem qui invenit homo, abscondit, et prae gaudio illius vadit, et~
vendit universa quae habet, et emit agrum illum.

[Responsory7]
R. Os suum aperuit sapientiae, et lex clementiae in lingua ejus: consideravit~
semitas domus suae,
* Et panem otiosa non comedit.
V. Gustavit et vidit quia bona est negotiatio ejus: non exstinguetur in nocte~
lucerna ejus.
R. Et panem otiosa non comedit.

[Lectio8]
Qua in re hoc quoque notandum est, quod inventus thesaurus absconditur, ut~
servetur: quia studium caelestis desiderii a malignis spiritibus custodire non~
sufficit, qui hoc ab humanis laudibus non abscondit. In praesenti etenim vita,~
quasi in via sumus, qua ad patriam pergimus. Maligni autem spiritus iter nostrum~
quasi quidam latrunculi obsident. Depraedari ergo desiderat, qui thesaurum~
publice portat in via. Hoc autem dico, non ut proximi opera nostra bona non~
videant, cum scriptum sit: Videant opera vestra bona, et glorificent Patrem~
vestrum, qui in caelis est: sed ut per hoc, quod agimus, laudes exterius non~
quaeramus. Sic autem sit opus in publico quatenus intentio maneat in occulto:~
ut et de bono opere proximis praebeamus exemplum, et tamen per intentionem, qua~
Deo soli placere quaerimus, semper optemus secretum.

[Responsory8]
R. Regnum mundi, et omnem ornatum saeculi contempsi, propter amorem Domini mei~
Jesu Christi:
* Quem vidi, quem amavi, in quem credidi, quem dilexi.
V. Eructavit cor meum verbum bonum: dico ego opera mea regi.
R. Quem vidi, quem amavi, in quem credidi, quem dilexi.
&Gloria
R. Quem vidi, quem amavi, in quem credidi, quem dilexi.

[Lectio9]
Thesaurus autem caeleste est desiderium: ager vero, in quo thesaurus absconditur,~
disciplina studii caelestis. Quem profecto agrum venditis omnibus comparat, qui~
voluptatibus carnis renuntians, cuncta sua terrena desideria per disciplinae~
caelestis custodiam calcat: ut nihil jam, quod caro blanditur, libeat; nihil~
quod carnalem vitam trucidat, spiritus perhorrescat.

[Responsory9]
R. Beata es N. quae propter Deum mundum odisti
* Propterea datum est tibi regnum caelorum
V. Dilexisti justitiam et odisti iniquitatem
R. Propterea datum est tibi regnum caelorum
&Gloria
R. Propterea datum est tibi regnum caelorum

[Ant Laudes]
Dum esset Rex * in accubitu suo, nardus mea dedit odorem suavitatis
In odorem * unguentorum tuorum currimus; adolescentulae dilexerunt te nimis
Jam hiems transiit, * imber abiit, et recessit: surge amica mea, et veni
Veni electa mea, * et ponam in te thronum meum, alleluia
Ista est speciosa * inter filias Jerusalem

[Capitulum Laudes]
!Sir 51:1-3
v. Confitebor tibi, Domine Rex, et collaudabo te Deum Salvatorem meum.~
Confitebor nomini tuo: quoniam adjutor et protector factus es mihi, et liberasti~
corpus meum a perditione.
$Deo gratias.
_
R.br. Specie tua * Et pulchritudine tua.
R. Specie tua * Et pulchritudine tua.
V. Intende, prospere procede, et regna.
R. Et pulchritudine tua.
&Gloria
R. Specie tua * Et pulchritudine tua.

[Hymnus Laudes]
@Commune/C7:Hymnus Vespera

[Versum 2]
V. Diffusa est gratia in labiis tuis.
R. Propterea benedixit te Deus in aeternum.

[Ant 2]
Date ei * de fructu manuum suarum, et laudent eam in portis opera ejus.

[Oratio]
Exaudi nos Deus salutaris noster: ut sicut de beatae N. festivitate gaudemus;~
ita pise devotionis erudiamur affectu.
$Per Dominum

[Oratio1]
Deus, qui inter cetera potentiae tuae miracula, etiam in sexu fragili victoriam~
martyrii contulisti: concede propitius; ut qui beatae N. Martyris tuae natalitia~
colimus, per ejus ad te exempla gradiamur.
$Per Dominum.

[Oratio2]
Da nobis, quaesumus Domine Deus noster, sanctarum Martyrum tuarum N. et N.palmas~
incessabili devotione venerari: ut quas digna mente non possumus celebrare,~
humilibus saltem frequentemus obsequiis.
$Per Dominum

[Lectio Prima]
!Sir 51:8; 51:12
v. Laudabit usque ad mortem anima mea Dominum, quoniam eruis sustinentes te, et~
liberas eos de manu angustias, Domine Deus noster.

[Capitulum Tertia]
!Sir 51:1-3
v. Confitebor tibi, Domine Rex, et collaudabo te Deum Salvatorem meum.~
Confitebor nomini tuo: quoniam adjutor et protector factus es mihi, et liberasti~
corpus meum a perditione.
$Deo gratias.

[Responsory Tertia]
V. Adjuvabit eam Deus vultu suo.
R. Deus in medio ejus, non commovebitur.

[Capitulum Sexta]
!Sir 51:4-5
v. Liberasti me secundum multitudinem misericordiae nominis tui a rugientibus,~
praeparatis ad escam, de manibus quaerentium animam meam, et de multis~
tribulationibus quae circumdederunt me.
$Deo gratias.

[Responsory Sexta]
V. Elegit eam Deus, et praeelegit eam.
R. In tabernaculo suo habitare facit eam.

[Capitulum Nona]
!Sir 51:8; 51:12
v. Laudabit usque ad mortem anima mea Dominum, quoniam eruis sustinentes te, et~
liberas eos de manu angustias, Domine Deus noster.
$Deo gratias.

[Responsory Nona]
V. Diffusa est gratia in labiis tuis.
R. Propterea benedixit te Deus in aeternum.

[Versum 3]
V. Diffusa est gratia in labiis tuis.
R. Propterea benedixit te Deus in aeternum.

[Ant 3]
Manum suam * aperuit inopi, et palmas suas extendit ad pauperem, et panem otiosa~
non comedit.

[LectioE]
v. Sequentia Sancti Evangelii secundum Matthaeum
!Matt 13:44-52
13:44 Simile est regnum caelorum thesauro abscondito in agro: quem qui invenit homo, abscondit, et prae gaudio illius vadit, et vendit universa quae habet, et emit agrum illum.
13:45 Iterum simile est regnum caelorum homini negotiatori, quaerenti bonas margaritas.
13:46 Inventa autem una pretiosa margarita, abiit, et vendidit omnia quae habuit, et emit eam.
13:47 Iterum simile est regnum caelorum sagenae missae in mare, et ex omni genere piscium congreganti.
13:48 Quam, cum impleta esset, educentes, et secus littus sedentes, elegerunt bonis in vasa, malos autem foras miserunt.
13:49 Sic erit in consummatione saeculi: exibunt angeli, et separabunt malos de medio justorum,
13:50 et mittent eos in caminum ignis: ibi erit fletus, et stridor dentium.
13:51 Intellexistis haec omnia? Dicunt ei: Etiam.
13:52 Ait illis: Ideo omnis scriba doctus in regno caelorum, similis est homini patrifamilias, qui profert de thesauro suo nova et vetera.
$Te decet
