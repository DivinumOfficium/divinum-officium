[Lectio1]
Dal secondo libro dei Maccabei
!2 Mac 15:7-11
7 Maccabeo però confidava sempre con tutta speranza che Dio gli avrebbe mandato soccorso, 
8 ed esortava i suoi a non temere l'assalto delle nazioni, ma avessero a mente gli aiuti già ricevuti dal cielo, e quindi sperassero anche ora che dall'Onnipotente verrebbe loro la vittoria. 
9 E ripetendo loro le parole della legge e dei profeti, e ricordando anche le battaglie già prima sostenute, li rese più animosi. 
10 E sollevati così i loro animi, ricordava anche la perfidia dei Gentili e i giuramenti violati. 
11 Cosi armò ciascuno di essi non munendoli di scudi e di lancie, ma di ottimi ragionamenti ed esortazioni, e riferendo una visione degna di fede, che li riempì di allegrezza.

[Responsory1]
@TemporaM/101-0:Responsory7

[Lectio2]
!2 Mac 15:12-16
12 Or la visione era questa: Onia, ch'era stato sommo sacerdote, uomo dabbene e benigno, pudico nel volto, modesto nel portamento, aggraziato nel favellare e che fin da fanciullo era stato esercitato nelle virtù, levando le mani pregava per tutto il popolo dei Giudei; 
13 e di poi era apparso un altro uomo venerabile per età e gloria, cinto di magnifica maestà. 
14 E che Onia, rispondendo aveva detto: Questi è l'amico dei fratelli e del popolo d’Israele: questi è colui che prega molto per il popolo e per tutta la città santa, Geremia profeta di Dio; 
15 e che Geremia aveva stesa la destra, e aveva data a Giuda una spada d'oro dicendo: 
16 Prendi questa spada santa, dono di Dio, colla quale abbatterai nemici del mio popolo d'Israele.

[Responsory2]
@TemporaM/101-1:Responsory2

[Lectio3]
!2 Mac 15:17-19
17 Così incoraggiati dalle eccellenti esortazioni di Giuda capaci di ravvivare l'ardore e confortare gli animi della gioventù, risolverono di assalire e combattere da forti, così che il valore decidesse della causa, dacché e la città santa e il tempio erano in pericolo. 
18 Infatti minore era il pensiero che si davano per le mogli e i figli, i fratelli e i parenti; ma il massimo e principal timore era per la santità del tempio. 
19 Ma anche quelli ch'erano in città, erano non poco in pena per quelli che dovevano combattere.

[Responsory3]
@TemporaM/101-1:Responsory3
