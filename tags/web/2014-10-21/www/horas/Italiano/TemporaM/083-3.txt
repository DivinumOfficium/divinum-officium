[Lectio1]
Dal libro della Sapienza
!Sap 7:1-6
1 Sono bene anch'io un uomo mortale come tutti gli altri, e disceso da quel primo che di terra fu plasmato, e nel seno di mia madre fui formato di carne, 
2 nello spazio di dieci mesi condensato col sangue, dal seme virile e dal piacere compagno del sonno; 
3 ed anch'io, nato che fui, respirai l'aria comune e caddi sulla medesima terra emettendo per prima voce, pari a tutti gli altri, un vagito; 
4 fui allevato nelle fasce, e con grandi cure. 
5 Nessun re infatti ebbe altro principio d'esistenza; 
6 unico per tutti è l'ingresso alla vita, e uguale l'uscita.

[Responsory1]
@TemporaM/081-0:Responsory7

[Lectio2]
!Sap 7:7-10
7 Per questo supplicai, e mi fu dato il senno; invocai, e venne in me lo spirito di sapienza; 
8 e la preferii ai regni ed ai troni, e le ricchezze stimai un nulla a paragone di lei. 
9 Neppure ho paragonato con essa le pietre preziose, perché tutto l'oro di fronte a lei non è che un po' d'arena, e l'argento non merita più stima del fango dinanzi a lei. 
10 L'amai più che la sanità e la bellezza, e preferii posseder lei piuttosto che la luce; perché il suo splendore è inestinguibile.

[Responsory2]
@TemporaM/081-1:Responsory2

[Lectio3]
!Sap 7:11-14
11 E mi vennero insieme con lei tutti i beni, e ricevei dalle sue mani incalcolabile ricchezza; 
12 tutto questo ho goduto, perché questa sapienza mi guidava, ma ignoravo che di tutte queste cose ella n'è la madre. 
13 E l'appresi senza secondi fini, e la comunico senza invidia, e non tengo nascosta la sua ricchezza. 
14 Perché essa è un tesoro inesauribile per gli uomini; e quelli che ne fanno uso, diventano amici di Dio, raccomandandosi per le doti d'una buona formazione.

[Responsory3]
@TemporaM/081-1:Responsory3
