[Lectio1]
Dal libro di Giuditta
!Jdt 15:1-3
1 Or quando tutto l’esercito apprese che Oloferne era stato decapitato, perdettero la ragione ed il senno, e spinti solo dalla paura e dallo spavento, cercarono scampo nella fuga, 
2 così che nessuno fiatava col suo vicino, ma a capo basso, abbandonato tutto, si affrettavano a salvarsi dagli Ebrei che sentivano venir loro addosso armati, e fuggivano per le vie delle campagne e per i sentieri delle colline. 
3 Onde i figli d'Israele vedendoli fuggire, li inseguirono, e calarono suonando le trombe e urlando dietro ad essi.

[Responsory1]
@Tempora/094-0:Responsory4

[Lectio2]
!Jdt 15:5-7
5 Pertanto Ozia spedì messi in tutte le città e paesi d'Israele. 
6 E ogni paese e ogni città mandò il fiore della gioventù armata ad inseguirli; e li inseguirono passandoli a fil di spada sino all'estremità dei loro confini. 
7 Quelli poi ch'erano rimasti in Betulia, entrarono negli accampamenti degli Assiri, ne portaron via la preda che gli Assiri fuggendo avevano abbandonata e se ne caricarono grandemente.

[Responsory2]
@Tempora/094-0:Responsory5

[Lectio3]
!Jdt 15:9-12
9 Joachim poi, sommo pontefice, da Gerusalemme si portò a Betulia con tutti gli anziani per vedere Giuditta. 
10 La quale essendo andata ad incontrarli, la benedissero tutti ad una voce dicendo: Tu (sei) la gloria di Gerusalemme, tu l'allegrezza di Israele, tu l'onore del nostro popolo. 
11 Poiché hai agito virilmente, ed hai avuto un cuore intrepido in quanto che hai amata la castità e, dopo il tuo marito, non hai conosciuto altro uomo, perciò ancora la mano del Signore t'ha sorretta, e perciò sarai benedetta in eterno. 
12 E tutto il popolo disse: Così sia, così sia.

[Responsory3]
@Tempora/094-0:Responsory6
