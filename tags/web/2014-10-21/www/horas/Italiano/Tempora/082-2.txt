[Lectio1]
Dal libro dell'Ecclesiaste
!Eccl 3:1-8
1 Ogni cosa ha il suo tempo, e d'ogni faccenda viene la sua ora sotto il cielo. 
2 Tempo di nascere e tempo di morire, tempo di piantare e tempo di svellere il piantato, 
3 tempo di uccidere e tempo di guarire, tempo di demolire e tempo di fabbricare, 
4 tempo di piangere e tempo di ridere, tempo di lutto e tempo di danza, 
5 tempo di gettar via le pietre e tempo d'ammucchiarle, tempo di abbracci e tempo di distacco, 
6 tempo di guadagnare e tempo di mandare a male, tempo di conservare e tempo di buttare, 
7 tempo di stracciare e tempo di cucire, tempo di tacere e tempo di parlare, 
8 tempo di amore e tempo di odio, tempo di guerra e tempo di pace.

[Responsory1]
@Tempora/081-2:Responsory1

[Lectio2]
!Eccl 3:9-13
9 Qual vantaggio ha l'uomo dal suo lavoro? 
10 Mirai la triste occupazione data da Dio ai figli degli uomini per consumarsi in essa. 
11 Ogni cosa fece buona a suo tempo ed ha abbandonato il mondo alle loro investigazioni, così però che l'uomo non valga a scoprir l'opera che Dio ha fatta dal principio alla fine. 
12 Ed io riconobbi che non c'è di meglio (per l'uomo) che stare allegri e fare del bene in vita sua; 
13 infatti che uno mangi e beva e vegga il frutto del suo lavoro, è dono di Dio.

[Responsory2]
@Tempora/081-0:Responsory5

[Lectio3]
!Eccl 3:14-17
14 Riconobbi che quanto fa Iddio, dura in perpetuo; nulla ci si può aggiungere, né nulla levare, e Dio fa così per esser temuto. 
15 Quel che già fu, è ancora, e quel che sarà, già è stato, e Dio rinnova quello ch'è passato. 
16 Vidi ancora sotto il sole al posto del diritto l'empietà e al posto della giustizia l'iniquità, 
17 e perciò dissi in cuor mio: Iddio giudicherà il giusto e l'empio, e allora sarà il tempo d'ogni cosa.

[Responsory3]

@Tempora/081-0:Responsory6
