85:1 Porgi, o Signore, il tuo orecchio ed esaudiscimi, * perché sono misero e povero.
85:2 Custodisci l'anima mia, perché sono santo: * salva, o Dio, il tuo servo, che spera in te.
85:3 Abbi pietà di me, o Signore, perché tutto il giorno ho gridato a te: * allieta l'anima del tuo servo, perché a te, o Signore, ho innalzata l'anima mia.
85:4 Poiché tu, o Signore, sei dolce e benigno: * e pieno di misericordia per quei che t'invocano.
85:5 Porgi orecchio, o Signore, alla mia preghiera: * e presta attenzione alla voce della mia supplica.
85:6 Ho gridato a te nel giorno della mia tribolazione, * perché tu mi hai esaudito.
85:7 Niuno tra gli dèi è simile a te, o Signore: * e non vi è nulla come le opere tue.
85:8 Tutte le genti che hai fatte verranno, e adoreranno davanti a te, o Signore, * e daranno gloria al nome tuo.
85:9 Perché tu sei grande, e fai meraviglie: * tu solo sei Dio.
85:10 Conducimi, o Signore, nella tua via, e io camminerò nella tua verità: * si rallegri il mio cuore nel temere il tuo nome.
85:11 Io ti loderò, o Signore Dio mio, con tutto il mio cuore, * e glorificherò il tuo nome in eterno.
85:12 Perché grande è la tua misericordia verso di me: * e hai tratta fuori l'anima mia dall'inferno profondo.
85:13 Dio, gl'iniqui si son levati contro di me, e una turba di potenti ha cercato l'anima mia: * e non ti hanno avuto presente davanti ai loro occhi.
85:14 Ma tu, o Signore, sei un Dio pietoso e benigno: * paziente e di molta misericordia e verace.
85:15 Volgiti a me, e abbi di me pietà: * dona la tua forza al tuo servo, e salva il figlio della tua ancella.
85:16 Dammi un segno di benevolenza affinché quei che mi odiano, veggano e restino confusi, * perché tu, o Signore, mi hai dato aiuto e mi hai consolato.
