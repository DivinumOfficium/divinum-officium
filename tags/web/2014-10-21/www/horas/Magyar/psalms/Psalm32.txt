32:1 Ujjongjatok az Úrban, igazak, a hívõkhöz illik a dicséret!
32:2 Dicsõítsétek az Urat citerával, tízhúrú hárfán zengjétek fölségét!
32:3 Énekeljetek új dalt az Úrnak, daloljatok neki szép öröméneket zengve!
32:4 Mert az Úr szava igaz, minden tette hûségét tükrözi.
32:5 Az igazságot és a rendet szereti, a földkerekség telve az Úr kegyelmével.
32:6 Az Úr szavára lettek az egek, s szája lehelletére az ég seregei.
32:7 Mint tömlõben, összegyûjti a tengerek vizét, az áradatot gát közé szorítja.
32:8 Az egész föld félje az Urat, s remegjenek elõtte, kik lakják a földkerekséget!
32:9 Mivel szólt és lettek, rendelkezett és létrejöttek.
32:10 Az Úr letöri a pogányok támadását, a népek terveit meghiúsítja.
32:11 Örök érvényû az Úr határozata, nemzedékrõl nemzedékre száll szívének gondolata.
32:12 Boldog a nép, melynek az Úr az Istene, a nép, amelyet örökségül választott.
32:13 Az Úr az égbõl letekint, s látja az emberek fiait mind.
32:14 Hajlékából látja mindazokat, kik a földön élnek.
32:15 O alkotta mindnyájuk szívét és ismeri minden tettüket.
32:16 A király nem erõs hadsereggel gyõz, a királyt nem hatalmas ereje menti meg.
32:17 Téved, ki lovától várja gyõzedelmét, bármilyen erõs is az, nem menti meg.
32:18 De nézd, az Úrnak szeme az igazakon nyugszik, azokon, akik bíznak kegyelmében,
32:19 hogy lelküket a halálból kimentse és táplálja éhségükben.
32:20 Lelkünk remél az Úrban. O a mi segítségünk és a pajzsunk.
32:21 Szívünk õbenne ujjong, szent nevében bizakodunk.
32:22 Kegyelmed õrködjék fölöttünk, Uram, ahogy tebenned remélünk!
