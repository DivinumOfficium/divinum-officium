28:1 Tribuite Domino, ﬁlii Dei, * tribuite Domino gloriam et potentiam!
28:2 Tribuite Domino gloriam nominis ejus, * adorate Dominum in ornatu sacro.
28:3 Vox Domini super aquas! Deus majestatis intonuit: * Dominus super aquas multas!
28:4 Vox Domini cum potentia! * Vox Domini cum magniﬁcentia!
28:5 Vox Domini confringit cedros, * Dominus confringit cedros Libani.
28:6 Facit subsilire, ut vitulum, Libanum, * Et Šarjonem, ut pullum bubalorum.
28:7 Vox Domini elicit flammas ignis, * Vox Domini concutit desertum, Dominus concutit desertum Cadeši.
28:8 Vox Domini contorquet quercus et decorticat silvas: * Et in templo ejus omnes dicunt: Gloria!
28:9 Dominus super diluvium sedit, * et Dominus sedebit rex in æternum.
28:10 Dominus fortitudinem populo suo dabit, * Dominus benedicet populo suo cum pace.
