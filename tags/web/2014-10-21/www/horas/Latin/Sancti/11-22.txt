[Rank]
S. Caeciliae Virginis et Martyris;;Duplex;;3;;vide C6b

[Rank1570]
S. Caeciliae Virginis et Martyris;;Semiduplex;;2;;vide C6b

[Rule]
vide C6b;
9 lectiones

[Ant Vespera]
Cantantibus organis * Caecilia Domino decantabat, dicens: Fiat cor meum immaculatum, ut non confundar.;;109
Valerianus * in cubiculo Caeciliam cum Angelo orantem invenit.;;112
Caecilia famula tua, * Domine, quasi apis tibi argumentosa deservit.;;121
Benedico te * Pater Domini mei Jesu Christi, quia per Filium tuum ignis exstinctus est a latere meo.;;126
Triduanas * a Domino poposci inducias, ut domum meam ecclesiam consecrarem.;;147

[Ant 1]
Est secretum * Valeriane, quod tibi volo dicere: Angelum Dei habeo amatorem, qui~
nimio zelo custodit corpus meum.

[Oratio]
Deus, qui nos annua beatae Caeciliae Virginis et Martyris tuae solemnitate~
laetificas: da, ut quam veneramur officio, etiam piae conversationis sequamur~
exemplo.
$Per Dominum

[Ant Matutinum]
Cæcília virgo * Almáchium superábat: Tibúrtium et Valeriánum ad corónas vocábat.;;8
Expánsis mánibus * orábat ad Dóminum, ut eam eríperet de inimícis.;;18
Cilício * Cæcília membra domábat, Deum gemítibus exorábat.;;23
V. Specie tua et pulchritudine tua.
R. Intende, prospere procede, et regna.
Dómine Jesu Christe, * seminátor casti consílii, súscipe séminum fructus, quos in Cæcília seminásti.;;44
Beáta Cæcília * dixit ad Tibúrtium: Hódie te fáteor meum cognátum, quia amor Dei te fecit esse contemptórem idolórum.;;45
Fiat, Dómine, * cor meum et corpus meum immaculátum, ut non confúndar.;;47
V. Adjuvabit eam Deus vultu suo.
R. Deus in medio ejus, non commovebitur.
Crédimus Christum * Fílium Dei verum Deum esse, qui sibi talem elégit fámulam.;;95
Nos sciéntes * sanctum nomen eius, omníno negáre non póssumus.;;96
Tunc Valeriánus * perréxit, et signo quod accéperat, invénit sanctum Urbánum.;;97
V. Elegit eam Deus, et praeelegit eam.
R. In tabernaculo suo habitare facit eam.

[Lectio1]
De Epistola prima beati Pauli Apostoli ad Corinthios.
!1 Cor 7:25-31
25 De virginibus praeceptum Domini non habeo: consilium autem do, tamquam misericordiam consecutus a Domino, ut sim fidelis.
26 Existimo ergo hoc bonum esse propter instantem necessitatem, quoniam bonum est homini sic esse.
27 Alligatus es uxori? noli quaerere solutionem. Solutus es ab uxore? noli quaerere uxorem.
28 Si autem acceperis uxorem, non peccasti. Et si nupserit virgo, non peccavit: tribulationem tamen carnis habebunt hujusmodi. Ego autem vobis parco.
29 Hoc itaque dico, fratres: tempus breve est: reliquum est, ut et qui habent uxores, tamquam non habentes sint:
30 et qui flent, tamquam non flentes: et qui gaudent, tamquam non gaudentes: et qui emunt, tamquam non possidentes:
31 et qui utuntur hoc mundo, tamquam non utantur: praeterit enim figura hujus mundi.

[Responsory1]
R. Cantantibus organis Caecilia virgo in corde suo soli Domino decantabat,~
dicens:
* Fiat, Domine, cor meum et corpus meum immaculatum, ut non confundar.
V. Biduanis et triduanis jejuniis orans, commendabat Domino quod timebat.
R. Fiat, Domine, cor meum et corpus meum immaculatum, ut non confundar.

[Lectio2]
!1 Cor 7:32-35
32 Volo autem vos sine sollicitudine esse. Qui sine uxore est, sollicitus est quae Domini sunt, quomodo placeat Deo.
33 Qui autem cum uxore est, sollicitus est quae sunt mundi, quomodo placeat uxori, et divisus est.
34 Et mulier innupta, et virgo, cogitat quae Domini sunt, ut sit sancta corpore, et spiritu. Quae autem nupta est, cogitat quae sunt mundi, quomodo placeat viro.
35 Porro hoc ad utilitatem vestram dico: non ut laqueum vobis injiciam, sed ad id, quod honestum est, et quod facultatem praebeat sine impedimento Dominum obsecrandi.

[Responsory2]
R. O beata Caecilia, quae duos fratres convertisti, Almachium judicem superasti,
* Urbanum episcopum in vultu angelico demonstrasti.
V. Quasi apis argumentosa Domino deservisti.
R. Urbanum episcopum in vultu angelico demonstrasti.

[Lectio3]
!1 Cor 7:36-40
36 Si quis autem turpem se videri existimat super virgine sua, quod sit superadulta, et ita oportet fieri: quod vult faciat: non peccat, si nubat.
37 Nam qui statuit in corde suo firmus, non habens necessitatem, potestatem autem habens suae voluntatis, et hoc judicavit in corde suo, servare virginem suam, bene facit.
38 Igitur et qui matrimonio jungit virginem suam, bene facit: et qui non jungit, melius facit.
39 Mulier alligata est legi quanto tempore vir ejus vivit, quod si dormierit vir ejus, liberata est: cui vult nubat, tantum in Domino.
40 Beatior autem erit si sic permanserit secundum meum consilium: puto autem quod et ego Spiritum Dei habeam.

[Responsory3]
R. Virgo gloriosa semper Evangelium Christi gerebat in pectore, et non diebus~
neque noctibus vacabat
* A colloquiis divinis et oratione.
V. Expansis manibus orabat ad Dominum, et cor ejus igne coelesti ardebat.
R. A colloquiis divinis et oratione.
&Gloria
R. A colloquiis divinis et oratione.

[Lectio4]
Caecilia, virgo Romana, nobili genere nata, a prima aetate christianae fidei~
praeceptis instituta, virginitatem suam Deo vovit. Sed cum postea contra suam~
voluntatem data esset in matrimonium Valeriano, prima nuptiarum nocte hunc cum~
eo sermonem habuit: Ego, Valeriane, in Angeli tutela sum, qui virginitatem meam~
custodit: quare ne quid in me committas, quo ira Dei in te concitetur. Quibus~
verbis commotus Valerianus, illam attingere non est ausus: quin etiam addidit,~
se in Christum crediturum, si eum Angelum videret. Cui Caecilia, cum sine~
baptismo negaret id fieri posse, incensus cupiditate videndi Angelum, se~
baptizari velle respondit. Quare hortatu virginis ad Urbanum Papam, qui propter~
persecutionem in Martyrum sepulchris via Appia latebat, veniens, ab eo~
baptizatur.

[Responsory4]
R. Cilicio Caecilia membra domabat, Deum gemitibus exorabat:
* Tiburtium et Valerianum ad coronas vocabat.
V. Haec est Virgo sapiens, et una de numero prudentum.
R. Tiburtium et Valerianum ad coronas vocabat.

[Lectio5]
Inde ad Caeciliam reversus, orantem et cum ea Angelum divino splendore fulgentem~
invenit. Quo aspectu obstupefactus, ut primum ex timore confirmatus est,~
Tiburtium fratrem suum accersit: qui a Caecilia Christi fide imbutus, et ab~
eodem Urbano baptizatus, ipse etiam eiusdem Angeli, quem frater ejus viderat,~
aspectu dignatus est. Uterque autem paulo post Almachio praefecto constanter~
martyrium subiit. Qui mox Caeciliam comprehendi imperat, ab eaque primum, ubi~
Tiburtii et Valeriani facultates sint, exquirit.

[Responsory5]
R. Caeciliam intra cubiculum orantem invenit, et juxta eam stantem Angelum~
Domini:
* Quem videns Valerianus, nimio terrore correptus est.
V. Angelus Domini descendit de coelo, et lumen refulsit in habitaculo.
R. Quem videns Valerianus, nimio terrore correptus est.

[Lectio6]
Cui cum virgo omnia illorum pauperibus distributa esse respondisset, eo furore~
concitatus est, ut eam in ipsius aedes reductam, in balneo comburi jusserit. Quo~
in loco cum diem noctemque ita fuisset, ut ne flamma quidem illam attingeret; eo~
immissus est carnifex, qui ter securi ictam, cum caput abscindere non potuisset,~
semivivam reliquit. Illa triduo post, decimo Kalendas Decembris Alexandro~
imperatore duplici virginitatis et martyrii palma decorata, evolavit in coelum.~
Cujus corpus ab ipso Urbano Papa in Callisti coemeterio sepultum est, in ejus~
aedibus ecclesia ipsius Caeciliae nomine consecrata. Ejus et Urbani ac Lucii~
Pontificum, Tiburtii, Valeriani et Maximi corpora a Paschali primo Pontifice~
inde translata in Urbem, in eadem sanctae Caeciliae ecclesia condita sunt.

[Responsory6]
R. Domine Jesu Christe, pastor bone, seminator casti consilii, suscipe seminum~
fructus quos in Caecilia seminasti:
* Caecilia famula tua quasi apis tibi argumentosa deservit.
V. Nam sponsum, quem quasi leonem ferocem accepit, ad te quasi agnum~
mansuetissimum destinavit.
R. Caecilia famula tua quasi apis tibi argumentosa deservit.
&Gloria
R. Caecilia famula tua quasi apis tibi argumentosa deservit.

[Lectio94]
Cæcília, Virgo Romána, nóbili génere nata, a prima ætáte virginitátem suam Deo vovit.  Sed, cum invíta núptui data esset Valeriáno, huic persuásit, ut ipsam illibátam relínqueret et ad beátum Urbánum Papam iret, ut, accépto baptísmate, dignus fieret, qui Angelum Cæcíliæ protectórem vidéret.  Quod cum Valeriánus obtinuísset, fratrem suum Tibúrtium convértit ad Christum, ita ut ambo paulo post sub Almáchio præfécto martyrium subíerint.  Cæcília autem ab eódem Almáchio comprehénsa, quod illórum facultátes in páuperes distribuísset, in bálneo combúri jussa est.  Sed, cum flamma eam attíngere non audéret, ibídem secúri ter percússa et semivíva relícta, post tríduum virginitátis et martyrii palmam est consecúta, et in coemetério Callísti sepúlta.  Ejus et Urbáni ac Lúcii Pontíficum, Tibúrtii, Valeriáni et Máximi córpora, a Pascháli Papa primo in Urbem transláta, in ecclésia, ipsíus sanctæ Cæcíliæ nómine consecráta, cóndita sunt.
&teDeum

[Lectio7]
Lectio sancti Evangelii secundum Matthaeum.
!Matt 25:1-13
In illo tempore: Dixit Jesus discipulis suis parabolam hanc: Simile erit regnum~
coelorum decem virginibus: quae accipientes lampades suas, exierunt obviam~
sponso, et sponsae. Et reliqua.
_
Homilia sancti Joannis Chrysostomi.
!Homilia 79. in Matth., post init.
Quam ob causam in persona virginum hanc parabolam profert, nec qualemcumque~
personam sine discrimine subjicit? Magna quaedam de virginitate disseruerat,~
dicens: Sunt eunuchi, qui seipsos castraverunt propter regnum coelorum; et, Qui~
potest capere, capiat. Nec ignorabat, de virginitate magnam esse vulgo~
existimationem, quippe cum sit ea res natura sublimis: quod inde patet, quia~
neque in veteri testamento a priscis illis sanctisque viris culta fuit, et in~
novo nulla legis necessitate jubetur: non enim id imperavit, sed fidelium~
voluntati permisit. Unde et Paulus ait: De virginibus autem praeceptum Domini non~
habeo: et laudo quidem eum, qui hoc sectatur institutum; nolentem autem non cogo,~
neque eam rem praeceptum facio.

[Responsory7]
R. Beata Caecilia dixit Tiburtio: Hodie te fateor meum esse cognatum, quia amor~
Dei te fecit esse
* Contemptorem idolorum.
V. Sicut enim amor Dei mihi tuum fratrem conjugem fecit, ita te mihi cognatum~
fecit esse.
R. Contemptorem idolorum.

[Lectio8]
Quoniam igitur et magna res erat, ac de ea apud multos magna erat existimatio,~
ne quis ea perfecta se totum perfecisse putaret, ac cetera negligeret, hanc~
parabolam posuit, ut ostenderet, virginitatem, quamvis cetera habeat, si~
misericordiae bonis caruerit, cum fornicatoribus ejici. Ac merito quidem~
inhumanum ac misericordia carentem cum illis collocat. Fornicator enim corporum,~
istae vero pecuniarum cupiditate vincuntur. Non est autem corporum et pecuniae~
par cupiditas: sed acrior multo atque vehementior illa corporum est. Quanto~
igitur cum imbecilliore luctantur, tanto minus venia dignae sunt, si vincantur.~
Idcirco etiam fatuas appellavit: quoniam majori certamine superato, in faciliore~
totum perdiderunt.

[Responsory8]
R. Caecilia me misit ad vos, ut ostendatis mihi sanctum antistitem:
* Quia ad ipsum habeo secreta, quae perferam.
V. Tunc Valerianus perrexit, et signo quod acceperat, invenit sanctum Urbanum.
R. Quia ad ipsum habeo secreta, quae perferam.
&Gloria
R. Quia ad ipsum habeo secreta, quae perferam.

[Lectio9]
Lampades autem hoc loco illud ipsum virginitatis donum appellat, et sanctimoniae~
puritatem: oleum vero benignitatem, eleemosynam, impensum indigentibus auxilium.~
Tardante autem sponso, dormitaverunt omnes, et dormierunt. Non parvum temporis~
rursus spatium interjectum ostendit, ut discipulos regnum ipsius mox futurum~
exspectantes, ab ea opinione deduceret; id enim illi sperabant: quapropter~
crebro ab hujusmodi eos spe revocat. Ad hoc, illud quoque indicat, somnum~
quemdam esse mortem: Dormierunt, inquit; media autem nocte clamor factus est:~
vel, ut in eadem parabola persistat, vel rursus ostendit in nocte futuram esse~
resurrectionem. Clamorem etiam Paulus commemorat, dicens: In jussu, in voce~
Archangeli, in novissima tuba descendet de coelo.
&teDeum

[Ant Laudes]
Cantantibus organis * Caecilia Domino decantabat, dicens: Fiat cor meum immaculatum, ut non confundar.
Valerianus * in cubiculo Caeciliam cum Angelo orantem invenit.
Caecilia famula tua, * Domine, quasi apis tibi argumentosa deservit.
Benedico te, * Pater Domini mei Jesu Christi, quia per Filium tuum ignis exstinctus est a latere meo.
Triduanas * a Domino poposci inducias, ut domum meam ecclesiam consecrarem.

[Ant 2]
Dum auróra * finem daret, Cæcília exclamávit dicens: Eia, mílites Christi, abícite ópera tenebrárum et induímini arma lucis.

[Ant Vespera 3]
Cantantibus organis * Caecilia Domino decantabat, dicens: Fiat cor meum immaculatum, ut non confundar.;;109
Valerianus * in cubiculo Caeciliam cum Angelo orantem invenit.;;112
Caecilia * famula tua, Domine, quasi apis tibi argumentosa deservit.;;121
Benedico te, * Pater Domini mei Jesu Christi, quia per Filium tuum ignis exstinctus est a latere meo.;;126
Triduanas * a Domino poposci inducias, ut domum meam ecclesiam consecrarem.;;147

[Ant 3]
Virgo gloriósa * semper Evangélium Christi gerébat in péctore suo, et non diébus neque nóctibus a collóquiis divínis et oratióne cessábat.
