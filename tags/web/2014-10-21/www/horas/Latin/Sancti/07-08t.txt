[Rank]
S. Elisabeth Reg. Portugaliae Viduae;;Semiduplex;;2;;vide C7

[Rule]
vide C7;
9 lectiones

[Ant Vespera]
Dum esset Rex * in accubitu suo, nardus mea dedit odorem suavitatis.
Et concupiscet Rex * decorem tuum, quia ipse est Dominus Deus tuus.
Potens in opere * et sermone, lenivit iracundiam Domini, et conciliavit cor patris ad filium.
Quasi arcus refulgens * inter nebulas gloriae, et quasi flos rosarum in diebus vernis.
Quasi stella matutina * in medio nebulæ, et quasi luna plena in diebus suis.

[Hymnus Vespera]
v. Domare cordis impetus Elisabeth
Fortis, inopsque Deo
Servire, regno praetulit.
_
En fulgidis recepta coeli sedibus,
Sidereaeque domus
Ditata sanctis gaudiis.
_
Nunc regnat inter coelites beatior,
Et premit astra, docens
Quae vera sint regni bona.
_
Patri potestas, Filioque gloria,
Perpetuumque decus
Tibi sit alme Spiritus.
Amen.

[Versum 1]
V. Ora pro nobis beata Elisabeth.
R. Ut digni efficiamur promissionibus Christi.

[Ant 1]
Et nunc * reges intelligite, erudimini qui judicatis terram.

[Oratio]
Clementissime Deus, qui beatam Elisabeth reginam, inter ceteras egregias dotes,~
bellici furoris sedandi praerogativa decorasti: da nobis ejus intercessione post~
mortalis vitae, quam suppliciter petimus, pacem, ad aeterna gaudia pervenire.
$Per Dominum

[Invit]
Laudemus Deum nostrum * In sanctis operibus beatae Elisabeth.

[Hymnus Matutinum]
@Sancti/07-08:Hymnus Vespera

[Ant Matutinum]
Elevata est * magnificentia Elisabeth super caelos;;8
Veni electa mea, * et ponam in te thronum meum, quia concupivit Rex speciem tuam;;18
Accepit benedictionem * a Domino, et misericordiam a Deo salutari suo;;23
V. Multae filiae congregaverunt divitias.
R. Tu supergressa es universas.
Propter veritatem, * et mansuetudinem, et justitiam deducet te mirabiliter dextera tua;;44
Arcum conteret * et confringet arma, et scuta comburet igni;;45
Justitia * et misericordia plena est dextera tua;;47
V. Virga tua, et baculus tuus.
R. Ipsa me consolata sunt.
Confessio, * et pulchritudo in conspectu ejus, sanctitas et magnificentia in sanctificatione ejus;;95
Annuntiaverunt * coeli justitiam ejus, et viderunt omnes populi gloriam ejus;;96
Judicabit * in justitia, et populos in aequitate;;97
V. Ignis ante ipsum praecedet.
R. Et inflammabit in circuitu inimicos ejus.

[Responsory1]
R. Regali exorta progenie triumphat in caelis Elisabeth, triplici circumdata~
varietate meritorum:
* Nam in terra in triplici vitae gradu posteris imitanda virtutum reliquit~
exempla.
V. Virginalem statum, conjugalem, et vidualem inoffenso pede cucurrit.
R. Nam in terra in triplici vitae gradu posteris imitanda virtutum reliquit~
exempla.

[Responsory2]
R. Os suum aperuit sapientiæ,
* Et lex clementiae in lingua ejus.
V. Quoniam praevenisti eam in benedictionibus dulcedinis.
R. Et lex clementiae in lingua ejus.

[Responsory3]
R. Desiderium animae ejus tribuisti ei,
* Et voluntate labiorum ejus non fraudasti eam.
V. Scuto bonae voluntatis tuae coronasti eam Domine.
R. Et voluntate labiorum ejus non fraudasti eam.
&Gloria
R. Et voluntate labiorum ejus non fraudasti eam.

[Lectio4]
Elisabeth Aragoniae regibus ortam, Christi anno millesimo ducentesimo~
septuagesimo primo, in praesagium futurae sanctimoniae parentes, praeter morem,~
relicto matris aviaeque nomine, a magna ejus matertera, Thuringiae domina,~
sancta Elisabeth, in baptismo nominatam voluere. Ubi nata est, statim patuit,~
quam felix regum regnorumque esset futura pacatrix: natalitia enim ejus laetitia~
perniciosas avi patrisque dissensiones in concordiam convertit. Pater vero~
crescentis postea filiae admiratus indolem, affirmabat fore, ut una~
Elisabeth reliquas Aragoniorum regum sanguine creatas feminas virtute longe~
superaret. Sic caelestem ipsius vitam in contemnendo corporis ornatu, in~
fugiendis voluptatibus, in jejuniis frequentandis, in divinis precibus assidue~
recitandis, in caritatis operibus exercendis, veneratus, rerum suarum regnique~
felicitatem unius filiae meritis referebat acceptam. Tandem ubique nota, et a~
multis principibus exoptata, Dionysio Lusitaniae regi christianis ceremoniis~
rite est in matrimonium collocata.

[Lectio5]
Juncta conjugio, non minorem excolendis virtutibus, quam liberis educandis~
operam dabat, viro placere studens, sed magis Deo. Mediam fere anni partem solo~
pane tolerabat et aqua: quae in quodam ipsius morbo divinitus versa est in vinum~
cum id a medicis praescriptum bibere recusasset. Pauperis feminas ulcus~
horrendum exosculata, derepente sanavit. Pecunias pauperibus distribuendas, ut~
regem laterent, hiberno tempore in rosas convertit Virginem caecam a nativitate~
illuminavit: multos alios solo crucis signo a gravissimis morbis liberavit:~
plurima id genus miracula patravit. Monasteria, collegia, et templa non modo~
exstruxit, sed etiam magnifice dotavit. In regum discordiis componendis~
admirabilis fuit: in privatis publicisque mortalium sublevandis calamitatibus~
indefessa.

[Lectio6]
Defuncto rege Dionysio, sicut virginibus in prima aetate, in matrimonio~
conjugibus, ita viduis in solitudine fuit omnium virtutum exemplar. Illico enim~
religiosis sanctae Clarae vestibus induta, regio funeri constanter interfuit, ac~
paulo post Compostellam proficiscens, multa ex holoserico, argento, auro,~
gemmisque donaria pro regis anima obtulit. Inde reversa domum, quidquid sibi~
carum aut pretiosum supererat, in sacros ac pios usus convertit: absolvendoque~
suo vere regio Conimbricensi virginum coenobio, et alendis pauperibus, et~
protegendis viduis, defendendis pupillis, miseris omnibus juvandis intenta, non~
sibi, sed Deo, et mortalium omnium commodis vivebat. Reges duos filium et~
generum pacificatura, Stremotium nobile oppidum veniens, morbo ex itinere~
contracto, ibidem a Virgine Deipara visitata sanctissime obiit, anno millesimo~
trecentesimo trigesimo sexto die quarta Julii. Post mortem multis miraculis~
claruit, praesertim suavissimo corporis jam per annos fere trecentos incorrupti~
odore; semper etiam reginae sanctae cognomento celebris. Tandem anno jubilaei,~
et nostrae salutis millesimo sexcentesimo vigesimo quinto, totius christiani~
orbis concursu et applausu, ab Urbano octavo rite inter Sanctos adscripta est.

[Ant Laudes]
Dum esset Rex * in accubitu suo, nardus mea dedit odorem suavitatis.
Et concupiscet Rex * decorem tuum, quia ipse est Dominus Deus tuus.
Potens in opere * et sermone, lenivit iracundiam Domini, et conciliavit cor patris ad filium.
Quasi arcus refulgens * inter nebulas gloriae, et quasi flos rosarum in diebus vernis.
Quasi stella matutina * in medio nebulæ, et quasi luna plena in diebus suis.

[Capitulum Laudes]
!Prov 31:10-11
v. Mulierem fortem quis inveniet? procul, et de ultimis finibus pretium ejus.~
Confidit in ea cor viri sui, et spoliis non indigebit.
$Deo gratias

[Hymnus Laudes]
v. Opes decusque regium reliqueras
Elisabeth, Dei dicata numini:
Recepta nunc bearis inter angelos:
Libens ab hostium tuere nos dolis.
_
Praei, viamque dux salutis indica:
Sequemur: O sit una mens fidelium,
Odor bonus sit omnis actio, tuis
Id innuit rosis operta caritas.
_
Beata caritas, in arce siderum
Potens locare nos per omne saeculum:
Patrique, Filioque summa gloria,
Tibique laus perennis alme Spiritus.
Amen.

[Versum 2]
V. Meritis et precibus beatae Elisabeth.
R. Propitius esto Domine populo tuo.

[Ant 2]
Tu gloria Jerusalem, * tu laetitia Israel, tu honorificentia populi tui.

[Capitulum Vespera 3]
!Prov 31:10-11
v. Mulierem fortem quis inveniet? procul, et de ultimis finibus pretium ejus.~
Confidit in ea cor viri sui, et spoliis non indigebit.
$Deo gratias

[Versum 3]
V. Ora pro nobis beata Elisabeth.
R. Ut digni efficiamur promissionibus Christi.

[Ant 3]
Elisabeth * pacis et patriae mater, in coelo triumphans, dona nobis pacem.
