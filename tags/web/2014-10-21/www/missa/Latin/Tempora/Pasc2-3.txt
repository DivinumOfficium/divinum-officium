[Rank]
Patrocinii St. Joseph Confessoris Sponsi B.M.V. confessoris;;Duplex I classis;;6;;

[Rule]
proper
Gloria
Credo
Prefatio=Joseph

[Introitus]
!Ps 32:20-21
v. Adjútor et protéctor noster est Dominus: in eo lætábitur cor nostrum, et in~
nómine sancto ejus sperávimus, allelúja, allelúja
Qui regis Israël, inténde: qui dedúcis, velut ovem, Joseph. 
&Gloria
v. Adjútor et protéctor noster est Dominus: in eo lætábitur cor nostrum, et in~
nómine sancto ejus sperávimus, allelúja, allelúja

[Oratio]
Deus, qui ineffabili providéntia beátum Joseph sanctíssimæ Genetrícis tuæ~
sponsum elígere dignátus es: præsta, quaesumus; ut, quem protectórem venerámur~
in terris, intercessórem habére mereámur in coelis:
$Qui vivis

[Lectio]
Léctio libri Génesis
!Gen 49:22-26
Fílius accréscens Joseph, fílius accréscens, et decórus aspéctu: fíliæ discurrérunt super murum. Sed exasperavérunt eum, et jurgáti sunt, inviderúntque illi habéntes jácula. Sedit in forti arcus ejus, et dissolúta sunt víncula brachiórum et mánuum illíus per manus poténtis Jacob: inde pastor egréssus est, lapis Israël. Deus patris tui erit adjútor tuus, et Omnípotens benedícet tibi benedictiónibus coeli désuper, benedictiónibus abýssi jacéntis deórsum, benedictiónibus úberum et vulvæ. Benedictiónes patris tui confortátæ sunt benedictiónibus patrum ejus, donec veníret Desidérium cóllium æternórum: fiant in cápite Joseph, et in vértice Nazaraei inter fratres suos.

[Graduale]
Allelúja, allelúja.
v. De quacúmque tribulatióne clamáverint ad me, exáudiam eos, et ero protéctor~
eórum semper. Allelúja.
V. Fac nos innócuam, Joseph, decúrrere vitam: sitque tuo semper tuta patrocínio.~
Allelúja.

[Evangelium]
Sequéntia ++ sancti Evangélii secúndum Lucam.
!Luke 3:21-23
In illo témpore: Factum est autem, cum baptizarétur omnis pópulus, et Jesu~
baptizáto et oránte, apértum est coelum: et descéndit Spíritus Sanctus corporáli~
spécie sicut colúmba in ipsum: et vox de coelo facta est: Tu es Fílius meus~
diléctus, in te complácui mihi. Et ipse Jesus erat incípiens quasi annórum~
trigínta, ut putabátur, fílius Joseph.

[Offertorium]
!Ps 147:12; 147:13
Lauda, Jerúsalem, Dóminum: quóniam confortávit seras portárum tuárum, benedíxit~
fíliis tuis in te, allelúja, allelúja.

[Secreta]
Sanctíssimæ Genetrícis tuæ sponsi patrocínio suffúlti, rogámus, Dómine,~
cleméntiam tuam: ut corda nostra fácias terréna cuncta despícere, ac te verum~
Deum perfécta caritáte dilígere:
$Qui vivis

[Communio]
!Matt 1:16
Jacob autem génuit Joseph, virum Maríæ, de qua natus est Jesus, qui vocátur~
Christus, allelúja, allelúja.

[Postcommunio]
Divíni múneris fonte refécti, quaesumus, Dómine, Deus noster: ut, sicut nos~
facis beáti Joseph protectióne gaudére; ita, ejus méritis et intercessióne,~
coeléstis glóriæ fácias esse partícipes.
$Per Dominum
