[Rank]
Feria Quinta infra Hebdomadam II in Quadragesima;;Feria major;;2

[Rule]
no Gloria
Suffragium=Sanctorum;Vivis;;
Super popul

[Introitus]
!Ps 69:2; 69:3
v. Dio, vieni presto a liberarmi, Dio, vieni presto ad aiutarmi. Abbiano vergogna e disonore quelli che attentano la mia vita.
!Ps 69:4
Tornino indietro e siano confusi coloro che godono del mio male.
&Gloria
v. Dio, vieni presto a liberarmi, Dio, vieni presto ad aiutarmi. Abbiano vergogna e disonore quelli che attentano la mia vita.

[Oratio]
Signore, concedici benigno la forza della tua grazia; affinché, convenientemente intenti al digiuno ed alla preghiera, siamo liberati dai nemici dell'anima e del corpo.
$Per Dominum

[Lectio]
Dal libro del profeta Geremia.
!Jer 17:5-10
Queste cose dice il Signore: «Maledetto l'uomo che confida nell'uomo e fa suo appoggio un braccio di carne, e allontana il suo cuore dal Signore. Egli sarà come un tamarisco nel deserto: non godrà il bene quando venga; ma starà nell'aridità del deserto, in terre salse e inabitabili. Benedetto l'uomo che confida nel Signore, e di cui Dio sarà la speranza. Egli sarà come albero piantato lungo le acque, che distende verso l'umore le sue radici e non temerà, al sopraggiungere del caldo. Le sue foglie saran verdeggianti, senza darsi pena della siccità, e non cesserà mai di dar frutti. Tutti hanno un cuore malvagio e inscrutabile, chi lo potrà conoscere? Ma io, il Signore, io scruto i cuori, io distinguo gli affetti: e dò a ciascuno secondo le sue opere, secondo il frutto dei suoi pensieri». Cosi dice il Signore onnipotente.

[Graduale]
!Ps 78:9; 78:10
Perdona i nostri errori, Signore, perché le nazioni non dicano: «Dov'è il loro Dio?».
V. Aiutaci, o Dio della salvezza, e per la gloria del tuo nome, liberaci, Signore.

[Evangelium]
Seguito ++ del Santo Vangelo secondo Luca.
!Luc 6:19-31
In quel tempo Gesù disse ai Farisei: «C'era un uomo ricco, il quale vestiva porpora e bisso e tutti i giorni banchettava splendidamente. E c'era un mendico, chiamato Lazzaro, il quale, pieno di piaghe, stava buttato al portone di lui, bramoso di sfamarsi con le briciole che cadevano dalla tavola del ricco, ma nessuno gliele dava: venivano invece i cani a leccare le sue piaghe. Or avvenne che il mendico morì, e fu portato dagli Angeli nel seno di Abramo. Morì anche il ricco e fu sepolto nell'inferno. Allora alzando gli occhi, mentre era nei tormenti, egli vide lontano Abramo, e Lazzaro nel suo seno. E disse, gridando: “Padre Abramo, abbi pietà di me e manda Lazzaro a bagnar la punta del suo dito nell'acqua, per rinfrescarmi la lingua, perché io spasimo in questa fiamma”. Ma Abramo gli disse: “Figliolo, ricordati che tu avesti i beni in vita, mentre Lazzaro allora ebbe dei mali: e quindi ora lui è consolato e tu soffri. E poi, tra noi e voi c'è un grande abisso, tale che quelli che vogliono di qui passare a voi non possono, né di costà a noi possono valicare”. E quello replicò: “Allora, o padre, ti prego, che tu lo mandi a casa del padre mio, ché ho cinque fratelli, affinché li avverta di queste cose e non vengano anch'essi in questo luogo di tormenti”. E Abramo gli rispose: “Hanno Mosè ed i profeti: ascoltino quelli”. Replicò l'altro: “No, padre Abramo, ma se uno dai morti andrà presso di loro, si convertiranno”. Ma Abramo gli rispose: “Se non ascoltano Mosè ed i profeti, non crederanno nemmeno se uno risuscitasse da morte”».

[Offertorium]
!Exod 32:11; 32:13; 32:14
Davanti al Signore suo Dio, Mosè pregava dicendo: «Perché irritarti contro il popolo tuo? Calma la tua collera, Signore; ricorda Abramo, Isacco e Giacobbe, ai quali hai giurato di donare la terra dove scorrono latte e miele». E il Signore si ritrasse dal male che aveva minacciato al popolo suo.

[Secreta]
Per questi doni, o Signore, i digiuni a te dedicati ci santifichino; affinché quanto esternamente esprime l'osservanza quaresimale interiormente lo produca.
$Per Dominum

[Communio]
!Joann 6:57
Dice il Signore: Chi mangia la mia carne e beve il mio sangue, rimane in me, e io rimango in lui.

[Postcommunio]
O Signore, mai ci abbandoni la tua grazia, ma ci renda intenti al tuo servizio e sempre ci procuri il tuo soccorso.
$Per Dominum

[Super populum]
!Orazione sul popolo
v. Preghiamo.
v. Inchinatevi davanti a Dio.
v. O Signore, sii presente ai tuoi servi supplici con la tua misericordia; affinché a coloro che si gloriano di averti Creatore e Reggitore, Tu i beni concessi rinnovi, ed i rinnovati conservi.
$Per Dominum

