[Rank]
S. Joannis Apostoli ante Portam Latinam;;Duplex majus;;4;;ex C1

[Rule]
ex C1;
9 lectiones
StJamesRule=John,Rev

[Ant 1]
In ferventis olei * doluum missus beatus Joannes Apostolus, divina se protegente gratia illaesus exivit, alleluia.

[Oratio]
Deus, qui conspicis, quia nos undique mala nostra perturbant: praesta quaesumus; ut beati Joannis Apostoli tui et Evangelistae intercessio gloriosa nos protegat.
$Per Dominum

[Lectio1]
@Sancti/12-27:Lectio1

[Lectio2]
@Sancti/12-27:Lectio2

[Lectio3]
@Sancti/12-27:Lectio3

[Lectio4]
Ex libro sancti Hieronymi Presbyteri contra Jovinianum.
!Lectio iv. Lib. 1.
Joannes Apostolus, imus ex discipulis Domini, qui minimus natu traditur fuisse inter Apostolos et quem fides Christi virginem repererat, virgo permansit: et ideo plus amatur a Domino, et recumbit super pectus Jesu: et quod Petrus, qui uxorem habuerat, interrogare non audet, illum rogat ut interroget; et post resurrectionem, nuntiante Maria Magdalene quod Dominus resurrexisset, uterque cucurrit ad sepulcrum, sed ille praevenit: cumque essent in navi, et piscarentur in lacu Genesareth, Jesus stabat in littore, nec sciebant Apostoli quem viderent: solus virgo virginem agnoscit, et dicit Petro: Dominus est.

[Lectio5]
Fuit autem Joannes et Apostolus, et Evangelista, et Propheta: Apostolus, quia scripsit ad Ecclesias ut magister: Evangelista, quia librum Evangelii condidit, quod excepto Matthaeo, alii ex duodecim Apostoli non fecerunt: Propheta, vidit enim in Patmos insula, in qua fuerat a Domitiano principe ob Domini martyrium relegatus, Apocalypsim, infinita futurorum mysteria continentem. Refert autem Tertullianus quod Romae missus in ferventis olei dolium, purior et vegetior exiverit, quam intraverit.

[Lectio6]
Sed et ipsum ejus Evangelium multum distat a ceteris. Matthaeus quasi de homine incipit scribere, Liber generationis Jesu Christi, filii David, filii Abraham: Lucas a sacerdotio Zachariae: Marcus a prophetia Malachiae et Isaiae. Primus habet faciem hominis, propter genealogiam; secundus faciem vituli, propter sacerdotium; tertius faciem leonis, propter vocem clamantis in deserto, Parate viam Domini, rectas facite semitas ejus. Joannes vero noster quasi aquila ad superna volat, et ad ipsum Patrem pervenit, dicens In principio erat Verbum, et Verbum erat apud Deum, et Deus erat Verbum.

[Lectio7]
Lectio sancti Evangelii secundum Matthaeum.
!Matt 20:20-23
In illo tempore: Accessit ad Jesum mater filiorum Zebedaei cum filiis suis, adorans et petens aliquid ab eo. Et reliqua.
_
Homilia sancti Hieronymi Presbyteri.
!Lib. 3. Comm. in Matth. c. 20.
Unde opinionem regni habet mater filiorum Zebedsei, ut cum Dominus dixerit: Filius hominis tradetur principibus sacerdotum et scribis, et condemnabunt eum morte, et tradent Gentibus ad illudendum, et flagellandum, et crucifigendum; et ignominiam passionis timentibus discipulis nuntiaret, illa gloriam postulet triumphantis? Hac, ut reor, ex causa, quia post omnia dixerat Dominus: Et tertia die resurget; putavit eum mulier post resurrectionem illico regnaturum et hoc quod in secundo adventu promittitur, in primo esse complendum; et aviditate feminea praesentia cupit, immemor futurorum.

[Lectio8]
Mater postulat, et Dominus discipulis loquitur: intelligens preces ejus ex filiorum descendere voluntate. Potestis bibere calicem, quem ego bibiturus sum? Calicem in Scripturis divinis passionem intelligimus, juxta illud: Pater, si possibile est, transeat a me calix iste. Et in Psalmo: Quid retribuam Domino pro omnibus quae retribuit mihi? Calicem salutaris accipiam, et nomen Domini invocabo. Statimque infert quis iste sit calix: Pretiosa in conspectu Domini mors sanctorum ejus.

[Lectio9]
Quaeritur, quomodo calicem martyrii filii Zebedaei, Jacobus videlicet et Joannes, biberint: cum Scriptura narret, Jacobum tantum Apostolum ab Herode capite truncatum, Joannes autem propria morte vitam finierit. Sed si legamus ecclesiasticas historias, in quibus fertur, quod et ipse propter martyrium sit missus in ferventis olei dolium, et inde ad suscipiendam coronam Christi athleta processerit, statimque relegatus in Patmos insulam sit: videbimus martyrio animum non defuisse, et bibisse Joannem calicem confessionis, quem et tres pueri in camino ignis biberunt, licet persecutor non fuderit sanguinem.
&teDeum

[Ant 3]
In ferventis olei * dolum missus beatus Joannes Apostolus, divina se protegente gratia, illaesus exivit, alleluia.

[Lectio94]
Ex libro sancti Hierónymi Presbyteri contra Joviniánum Joánnes Apóstolus, unus ex discípulis Dómini, qui mínimus natu tráditur fuísse inter Apóstolos, et quem fides Christi vírginem repérerat, virgo permánsit; et ídeo plus amátur a Dómino, et recúmbit super pectus Jesu; et, quod Petrus, qui uxórem habúerat, interrogáre non audet, illum rogat, ut intérroget; et post resurrectiónem, nuntiánte María Magdaléne quod Dóminus resurrexísset, utérque cucúrrit ad sepúlcrum, sed ille prævénit; cumque essent in navi, et piscaréntur in lacu Genésareth, Jesus stabat in líttore, nec sciébant Apóstoli quem vidérent; solus virgo Vírginem agnóscit, et dicit Petro: Dóminus est. Fuit autem Joánnes et Apóstolus, et Evangelísta, et Prophéta. Refert autem Tertulliánus, quod Romæ missus in fervéntis ólei dólium, púrior et vegétior exíverit, quam intráverit.
&teDeum
