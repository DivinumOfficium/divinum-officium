9:1 (A karvezetõnek, oboára és hárfára - Dávid zsoltára.)
9:2 Szívem mélyébõl dicsõítlek, Uram, hirdetem nagy tetteidet.
9:3 Ujjongok és benned van örömöm, s magasztalom neved, ó Fölséges.
9:4 Mert ellenségeim meghátráltak, elestek és eltûntek színed elõtt.
9:5 Magadévá tetted igazságomat és ügyemet, mint igazságos bíró ültél trónodra.
9:6 A népeket megfenyítetted, a gonoszokat megsemmisítetted, s örökre eltörölted a nevüket.
9:7 Eltûnt az ellenség, végleg megsemmisült, feldúltad városait, még emlékük sem maradt. De lám,
9:8 az Úr mindörökké trónol, bírói széke ítéletre készen áll.
9:9 Igazságosan ítéli meg a földkerekséget, a népek fölött törvény szerint tart ítéletet.
9:10 Az elnyomottnak az Úr lesz menedéke, a szükség napjaiban egyetlen mentsége.
9:11 Akik ismerik nevedet, reménykednek benned, Uram, soha nem hagyod el a téged keresõket,
9:12 Dicsõítsétek az Urat, aki Sionban lakik, hirdessétek nagy tetteit a népek között!
9:13 Mert mint a vér bosszulója gondolt rájuk, nem feledkezett el a szegények sóhajáról.
9:14 Könyörülj rajtam, Uram, lásd meg szorultságom, a halál kapujából szabadíts ki engem!
9:15 Hadd hirdessem dicsõségedet Sion leányának kapuiban, és örüljek, hogy megsegítettél!
9:16 A népek a maguk ásta verembe estek, s a hálóba, amelyet vetettek, az õ lábuk botlott.
9:17 Az Úr hírt adott magáról az ítéleten, s a gonoszt önkeze mûvével kötötte meg.
9:18 Tûnjenek el a holtak világába az álnokok, s mind a népek, amelyek elfelejtik Istent!
9:19 De õ nem feledkezik meg soha a szegényrõl, s aki bajban is remél, nem csalódik soha.
9:20 Kelj fel, Uram, nehogy elbízza magát az ember, szólítsd ítéletre a népeket magad elé!
9:21 Uram, töltsd el õket rettegéssel, tudják meg a népek, hogy õk is csak emberek!
9:22 Uram, miért vagy oly messze? Miért rejtõzöl el a szükség idején?
9:23 A gonosz hetvenkedik, a szegény meg retteg, rászedve a cseltõl, amit az kieszelt.
9:24 A bûnös dicsekszik kedvteléseivel, a rabló káromkodik, az istentelen semmibe veszi az Urat:
9:25 Haragja fenn a magasban, bosszút nem áll, Isten nincs! - ez minden gondolata.
9:26 Mivel útjai mindig sikeresek, s ítéleteid túl messzinek tûnnek neki, gúnyolja összes ellenfelét.
9:27 Így beszél szívében: Nemzedékeken át nem ingok meg soha.
9:28 Átkot szór és nem éri baj, szája álnoksággal és hazugsággal tele, nyelve alatt romlás és gazság rejtõzik.
9:29 A nádba bújva les, hogy az ártatlant orvul megölje, szeme a szegényt fürkészi.
9:20 Úgy bújik meg a lesen, mint az oroszlán a sûrûben: várja, hogy ráronthasson a védtelenre, megragadja és hálójába húzza a szegényt.
9:31 Figyel, rejtõzik, a földre lapul, s a gyenge áldozatul esik hatalmának.
9:32 Ezt mondja szívében: Isten elfelejtett, elfordította tekintetét, nem látja, mit teszek.
9:33 Kelj fel, Uram, ó Istenem, emeld föl kezed, ne feledd el a szenvedõt!
9:34 Miért vetheti meg a gonosz az Istent? Miért mondogatja szívében: Úgysem áll bosszút!?
9:35 De te látsz, ismersz jajszót és szükséget, és mindent a kezedben tartasz. A szegény rád bízza magát, az árvának te vagy gyámola.
9:36 Törd el a bûnösnek, az álnoknak karját, torold meg gonoszságát, hadd szünjön meg élni!
9:37 Az Úr király örökre. Országából eltûntek a pogányok.
9:38 A szegények kívánságát meghallgattad, Uram, megerõsítetted szívüket. Figyelmedet feléjük fordítottad.
9:39 Az árvának és elnyomottnak igazságot szerzel, hogy az ember, a földbõl alkotott, ne rettegjen többé soha.
