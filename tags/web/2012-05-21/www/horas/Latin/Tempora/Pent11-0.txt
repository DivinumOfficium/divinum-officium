[Rank]
Dominica XI Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Ant 1]
Obsecro Domine, * memento quaeso, quomodo ambulaverim coram te in veritate, et in corde perfecto, et quod placitum est coram te, fecerim.

[Versum 1]
V. Vespertina oratio ascendat ad te Domine.
R. Et descendat super nos misericordia tua.

[Oratio]
Omnipotens sempiterne Deus, qui abundantia pietatis tuae, et merita supplicum excedis et vota: effunde super nos misericordiam tuam; ut dimittas quae conscientia metuit, et adjicias quod oratio non praesumit.
$Per Dominum

[Lectio1]
De libro quarto Regum.
!2 Kgs 20:1-3
1 In diebus illis aegrotavit Ezechias usque ad mortem: et venit ad eum Isaias filius Amos propheta, dixitque ei: Haec dicit Dominus Deus: Praecipe domui tuae: morieris enim tu, et non vives.
2 Qui convertit faciem suam ad parietem, et oravit Dominum, dicens:
3 Obsecro, Domine: memento, quaeso, quomodo ambulaverim coram te in veritate, et in corde perfecto, et quod placitum est coram te fecerim. Flevit itaque Ezechias fletu magno.

[Responsory1]
@Tempora/Pent01-1:Responsory1

[Lectio2]
!2 Kgs 20:4-7
4 Et antequam egrederetur Isaias mediam partem atrii, factus est sermo Domini ad eum, dicens:
5 Revertere, et dic Ezechiae duci populi mei: Haec dicit Dominus Deus David patris tui: Audivi orationem tuam, et vidi lacrimas tuas, et ecce sanavi te: die tertio ascendes templum Domini,
6 et addam diebus tuis quindecim annos: sed et de manu regis Assyriorum liberabo te, et civitatem hanc: et protegam urbem istam propter me, et propter David servum meum.
7 Dixitque Isaias: Afferte massam ficorum. Quam cum attulissent, et posuissent super ulcus ejus, curatus est.

[Responsory2]
@Tempora/Pent01-1:Responsory2

[Lectio3]
!2 Kgs 20:8-11
8 Dixerat autem Ezechias ad Isaiam: Quod erit signum, quia Dominus me sanabit, et quia ascensurus sum die tertia templum Domini?
9 Cui ait Isaias: Hoc erit signum a Domino quod facturus sit Dominus sermonem quem locutus est: vis ut ascendat umbra decem lineis, an ut revertatur totidem gradibus?
10 Et ait Ezechias: Facile est umbram crescere decem lineis: nec hoc volo ut fiat, sed ut revertatur retrorsum decem gradibus.
11 Invocavit itaque Isaias propheta Dominum, et reduxit umbram per lineas quibus jam descenderat in horologio Achaz, retrorsum decem gradibus.

[Responsory3]
@Tempora/Pent01-1:Responsory3

[Lectio4]
De Expositione sancti Hieronymi Presbyteri in Isaiam Prophetam.
!Lib. 11. in Isaias cap. 38.
Ne elevaretur cor Ezechiae post incredibiles triumphos, et de media captivitate victoriam, infirmitate corporis sui visitatur, et audit se esse moriturum: ut conversus ad Dominum flectat sententiam ejus. Quod quidem et in Jona propheta legimus, et in comminationibus contra David: quae dicuntur futura, nec facta sunt, non Deo mutante sententiam, sed provocante humanum genus ad notitiam sui. Dominus enim poenitens est super malitiis. Convertitque Ezechias faciem suam ad parietem, quia ad templum ire non poterat. Ad parietem autem templi, juxta quod Salomon palatium exstruxerat: vel absolute ad parietem, ne lacrimas suas assidentibus ostentare videretur.

[Responsory4]
@Tempora/Pent01-2:Responsory1

[Lectio5]
Audiensque se esse moriturum, non precatur vitam et annos plurimos, sed in Dei judicio quid velit praestare, dimittit. Noverat enim idcirco Deo placuisse Salomonem, quod annos vitae non petierit ampliores: sed iturus ad Dominum narrat opera sua, quomodo ambulaverit coram eo in veritate et in corde perfecto. Felix conscientia, quae afflictionis tempore bonorum operum recordatur. Beati enim mundo corde: quoniam ipsi Deum videbunt. Et quomodo alibi scribitur: Quis gloriabitur purum habere se cor? Quod ita solvitur, perfectionem cordis in eo nunc dici quod idola destruxerit, templi valvas aperuerit, serpentem aeneum comminuerit, et cetera fecerit, quae Scriptura commemorat

[Responsory5]
@Tempora/Pent01-2:Responsory2

[Lectio6]
Flevit autem fletu magno, propter promissionem Domini ad David, quam videbat in sua morte perituram. Eo enim tempore Ezechias filios non habebat: nam post mortem ejus Manasses, cum duodecim esset annorum, regnare coepit in Judaea: ex quo perspicuum est, post tertium annum concessae vitae Manassen esse generatum. Ergo iste omnis est fletus, quod desperabat Christum de suo semine nasciturum. Alii asserunt, quamvis sanctos viros morte terreri, propter incertum judicii, et ignorationem sententiae Dei, quam sedem habituri sint.

[Responsory6]
@Tempora/Pent01-2:Responsory3

[Lectio7]
Lectio sancti Evangelii secundum Marcum.
!Mark 7:31-37
In illo tempore: Exiens Jesus de finibus Tyri, venit per Sidonem ad mare Galilaeae, inter medios fines Decapoleos. Et reliqua.
_
Homilia sancti Gregorii Papae.
!Homilia 10. liber 1. in Ezech., ante med.
Quid est, quod creator omnium Deus, cum surdum et mutum sanare voluisset, in aures illius suos digitos misit, et exspuens linguam ejus tetigit? Quid per digitos Redemptoris, nisi dona Sancti Spiritus designantur? Unde cum in alio loco ejecisset daemonium, dixit: Si in digito Dei ejicio daemonia, profecto pervenit in vos regnum Dei. Qua de re per Evangelistam alium dixisse describitur: Si ego in Spiritu Dei ejicio daemones, igitur pervenit in vos regnum Dei. Ex quo utroque loco colligitur, quia digitus Spiritus vocatur. Digitos ergo in auriculas mittere est per dona Spiritus Sancti mentem surdi ad obediendum aperire.

[Responsory7]
@Tempora/Pent01-3:Responsory1

[Lectio8]
Quid est vero, quod exspuens linguam ejus tetigit? Saliva nobis est ex ore Redemptoris, accepta sapientia in eloquio divino. Saliva quippe ex capite defluit in ore. Ea ergo sapientia, quae ipse est, dum lingua nostra tangitur, mox ad praedicationis verba formatur. Qui suspiciens in caelum, ingemuit: non quod ipse necessarium gemitum haberet, qui dabat quod postulabat: sed nos ad eum gemere, qui caelo praesidet, docuit: ut et aures nostrae per donum Spiritus Sancti aperiri, et lingua per salivam oris, id est, per scientiam divinae locutionis, solvi debeat ad verba praedicationis.

[Responsory8]
@Tempora/Pent01-0:Responsory8

[Lectio9]
Cui mox, Ephphetha, id est, Adaperire dicitur: et statim apertae sunt aures ejus, et solutum est vinculum linguae ejus. Qua in re notandum est, quia propter clausas aures dictum est: Adaperire. Sed cui aures cordis ad obediendum apertae fuerint, ex subsequenti procul dubio etiam linguae ejus vinculum solvitur: ut bona quae ipse fecerit, etiam facienda aliis loquatur. Ubi bene additur: Et loquebatur recte. Ille enim recte loquitur, qui prius obediendo fecerit, quae loquendo admonet esse facienda.
&teDeum

[Ant 2]
Cum transisset Dominus * fines Tyri, surdos fecit audire, et mutos loqui.

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 3]
Bene omnia fecit, * et surdos fecit audire, et mutos loqui.

[Versum 3]
V. Dirigatur Domine oratio mea.
R. Sicut incensum in conspectu tuo.

