[Rank]
S. Cosmae et Damiani Martyrum;;Simplex;;1;;vide C3

[Rule]
vide C3;

[Oratio]
Praesta, quaesumus omnipotens Deus: ut qui sanctorum Martyrum tuorum Cosmae et~
Damiani natalitia colimus, a cunctis malis imminentibus, eorum intercessionibus~
liberemur.
$Per Dominum

[Lectio4]
Cosmas et Damianus, fratres Arabes, in Aegea urbe nati, nobiles medici,~
imperatoribus Diocletiano et Maximiano, non magis medicinae scientia quam~
Christi virtute, morbis etiam insanabilibus medebantur. Quorum religionem cum~
Lysias praefectus cognovisset, adduci eos ad se jubet, ac de vivendi instituto~
et de fidei professione interrogatos, cum se et Christianos esse, et christianam~
fidem esse ad salutem necessariam, libere praedicarent, deos venerari imperat;~
et si id recusent, minatur cruciatus et necem acerbissimam.

[Lectio5]
Verum ut se frustra haec illis proponere intelligit: Colligate, inquit, manus et~
pedes istorum, eosque exquisitis torquete suppliciis. Quibus jussa exsequentibus,~
nihilominus Cosmas et Damianus in sententia persistebant. Quare ut erant vincti,~
in profundum mare jaciuntur: unde cum salvi ac soluti essent egressi, magicis~
artibus praefectus factum assignans, in carcerem tradit, ac postridie eductos~
in ardentem rogum injici jubet: ubi cum ab ipsis flamma refugeret, varie et~
crudeliter tortos securi percuti voluit. Itaque in Jesu Christi confessione~
martyrii palmam acceperunt.

[Lectio6]
@CommuneM/C3:Lectio4
