[Lectio1]
De Ezechiele Propheta
!Ezek 7:1-4
1 Et factus est sermo Domini ad me, dicens:
2 Et tu, fili hominis, haec dicit Dominus Deus terrae Israël: Finis venit: venit finis super quatuor plagas terrae.
3 Nunc finis super te, et immittam furorem meum in te: et judicabo te juxta vias tuas, et ponam contra te omnes abominationes tuas.
4 Et non parcet oculus meus super te, et non miserebor: sed vias tuas ponam super te, et abominationes tuae in medio tui erunt, et scietis quia ego Dominus.


[Responsory1]
R. Indicabo tibi homo, quid sit bonum: aut quid Dominus requirat a te:
* Facere judicium et justitiam, et sollicitum ambulare cum Deo tuo.
V. Spera in Domino, et fac bonitatem, et inhabita terram.
R. Facere judicium et justitiam, et sollicitum ambulare cum Deo tuo.

[Lectio2]
!Ezek 7:5-9
5 Haec dicit Dominus Deus: Afflictio una, afflictio ecce venit.
6 Finis venit, venit finis: evigilavit adversum te, ecce venit.
7 Venit contritio super te, qui habitas in terra: venit tempus, prope est dies occisionis, et non gloriae montium.
8 Nunc de propinquo effundam iram meam super te, et complebo furorem meum in te: et judicabo te juxta vias tuas, et imponam tibi omnia scelera tua,
9 et non parcet oculus meus, nec miserebor: sed vias tuas imponam tibi, et abominationes tuae in medio tui erunt, et scietis quia ego sum Dominus percutiens.


[Responsory2]
@TemporaM/111-1:Responsory2

[Lectio3]
!Ezek 7:10-13
10 Ecce dies, ecce venit: egressa est contritio, floruit virga, germinavit superbia,
11 iniquitas surrexit in virga impietatis: non ex eis, et non ex populo, neque ex sonitu eorum: et non erit requies in eis.
12 Venit tempus, appropinquavit dies: qui emit, non laetetur, et qui vendit, non lugeat: quia ira super omnem populum ejus.
13 Quia qui vendit, ad id quod vendidit non revertetur: et adhuc in viventibus vita eorum: visio enim ad omnem multitudinem ejus non regredietur, et vir in iniquitate vitae suae non confortabitur.


[Responsory3]
@TemporaM/111-1:Responsory3
