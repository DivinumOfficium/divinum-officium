[Rank]
Dominica XX Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Largire, quaesumus Domine, fidelibus tuis indulgentiam placatus, et pacem: ut~
pariter ab omnibus mundentur offensis, et secura tibi mente deserviant.
$Per Dominum

[Lectio7]
Lectio sancti Evangelii secundum Joannem.
!John 4:46-53
In illo tempore: Erat quidam regulus, cujus filius infirmabatur Capharnaum. Et~
reliqua.
_
Homilia sancti Gregorii Papae.
!Homilia 28. in Evangelia.
Lectio sancti Evangelii, quam modo, fratres, audistis, expositione non indiget:~
sed ne hanc taciti praeterusae videamur, exhortando potius, quam exponendo in ea~
aliquid loquamur. Hoc autem nobis solummodo de expositione video esse~
requirendum, cur is qui ad salutem filio petendam venerat, audivit: Nisi signa~
et prodigia videritis, non creditis. Qui enim salutem filio quaerebat,~
proculdubio credebat: neque enim ab eo quaereret salutem, quem non crederet~
Salvatorem. Quare ergo dicitur: Nisi signa et prodigia videritis, non creditis:~
qui ante credidit, quam signa videret?

[Lectio8]
Sed mementote quid petiit: et aperte cognoscetis, quia in fide dubitavit.~
Poposcit namque, ut descenderet et sanaret filium ejus. Corporalem ergo~
praesentiam Domini quaerebat, qui per spiritum nusquam deerat. Minus itaque in~
illum credidit, quem non putavit posse salutem dare, nisi praesens esset et~
corpore. Si enim perfecte credidisset proculdubio sciret quia non esset~
locus ubi non esset Deus.

[Lectio9]
Ex magna ergo parte diffisus est, qui virtutem non dedit majestati, sed~
praesentiae corporali. Salutem itaque filio petiit, et tamen in fide dubitavit:~
quia eum ad quem venerat, et potentem ad curandum credidit, et tamen morienti~
filio esse absentem putavit. Sed Dominus, qui rogatur ut vadat: quia non desit~
ubi invitatur, indicat: solo jussu salutem reddidit, qui voluntate omnia~
creavit.

[Ant 2]
Erat quidam regulus, * cujus filius infirmabatur Capharnaum: hic cum audisset~
quod Jesus veniret in Galilaeam, rogabat eum, ut sanaret filium ejus.

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 3]
Cognovit autem pater, * quia illa hora erat, in qua dixit Jesus: Filius tuus~
vivit: et credidit ipse, et domus ejus tota.

[Versum 3]
V. Dirigatur Domine oratio mea.
R. Sicut incensum in conspectu tuo.

[LectioE]
v. Sequentia Sancti Evangelii secundum Johannem
!John 4:46-53
4:46 Venit ergo iterum in Cana Galilaeae, ubi fecit aquam vinum. Et erat quidam regulus, cujus filius infirmabatur Capharnaum.
4:47 Hic cum audisset quia Jesus adveniret a Judaea in Galilaeam, abiit ad eum, et rogabat eum ut descenderet, et sanaret filium ejus: incipiebat enim mori.
4:48 Dixit ergo Jesus ad eum: Nisi signa et prodigia videritis, non creditis.
4:49 Dicit ad eum regulus: Domine, descende priusquam moriatur filius meus.
4:50 Dicit ei Jesus: Vade, filius tuus vivit. Credidit homo sermoni quem dixit ei Jesus, et ibat.
4:51 Jam autem eo descendente, servi occurrerunt ei, et nuntiaverunt dicentes, quia filius ejus viveret.
4:52 Interrogabat ergo horam ab eis in qua melius habuerit. Et dixerunt ei: Quia heri hora septima reliquit eum febris.
4:53 Cognovit ergo pater, quia illa hora erat in qua dixit ei Jesus: Filius tuus vivit; et credidit ipse et domus ejus tota.
$Te decet
