(Canticum Habacuc * Hab 3:2-33)
15:1 Cantábo Dómino, quia excélsus, excélsus est : * equum et currum dejécit in mare.
15:2 Robur meum, et fortitudo mea Dóminus, * et factus est mihi salvátor.
15:3 Hic est Deus meus, et prædicábo eum; * Déus patris mei. et laudábo eum.
15:4 Dóminus bellátor est : * Dóminus nomen ejus.
15:5 Cúrrus Pharaónis et exércitum ejus projécit in mare, * et duces ejus elécti demérsi sunt in Mari Rubro.
15:6 Fluctus operuérunt eos; * descendérunt in profúndum ut lapis.
15:7 Déxtera túa Dómine, qui excélis poténtia, * déxtera tua Dómine, percússit inimícum.
15:8 Et summa majestáte tua destruxísti adversários tuos; * misísti iram tuam, quæ eos devorávit ut stípulam.
15:9 Et flatu furóris tui coacervátæ sunt aquæ, steterunt ut agger fluénta, * coaguláti sunt fluctus in médio mari.
15:10 Dixit inimícus : Pérsequar, cápiam, * dívidam spólia, satiábitur furor meus.
15:11 Evaginábo gládium meum, * spoliábit eos manus mea.
15:12 Flavísti vento tuo : opéruit eos mare; * submérsi sunt ut plumbum in aquis veheméntibus.
15:13 Quis tibi par inter deos, Dómine, quis tibi par, qui excéllis sanctitáte * veneránde præcónio, mirabília patrans?
15:14 Extendísti déxteram tuam : * devorávit eos terra.
15:15 Duxísti grátia tua pópulum quem redemísti; duxísti eum poténtia tua * ad habitáculum sanctum tuum.
15:16 Audiérunt populi, tremuérunt : * íncolas Philistǽæ corrípuit pavor.
15:17 Tune pertérriti sunt príncipes Edom, * duces Moab corrípuit tremor;
15:18 Contabuérunt omnes habitatóres Chánaan, * írruit super eos formído et horror.
15:19 Propter fortitúdinem bráchii tui * obriguérunt ut lapis,
15:20 Donec pertránsiit populus tuus, Dómine, * donec pertránsiit populus, quem acquisísti.
15:21 Introduxísti et plantásti eos in monte possessiónis tuæ, in loco quem ad habitándum parásti, Dómine, * in sanctuário, Domine, quod fundárunt manus tuæ.
15:22 Dóminus regnábit * in ætérnum et semper.
