125:1 Cum reduceret Dominus captivos Sion, * fuimus sicut somniantes.
125:2 Tunc repletum est risu os nostrum, * et lingua nostra exsultatione.
125:3 Tunc dixerunt inter gentes: * magnifice fecit Dominus cum eis.
125:4 Magnifice fecit Dominus nobiscum: * facti sumus laetantes!
125:5 Verte, Domine, sortem nostram, * sicut torrentes in terra australi.
125:6 Qui seminant in lacrimis, * in exsultatione metent.
125:7 Euntes eunt et plorant, * semen spargendum portantes:
125:8 Venientes venient cum exsultatione, * portantes manipulos suos.
