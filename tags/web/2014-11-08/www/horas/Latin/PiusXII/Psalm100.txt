100:1 Gratiam et iustitiam cantabo; * tibi, Domine, psallam.
100:2 Incedam in via immaculata: * quando venies ad me?
100:3 Ambulabo in innocentia cordis meii * in domo mea.
100:4 Non ponam ante oculos meos rem iniustam; * facientem praevaricationes odio habeo: non adhaerebit mihi.
100:5 Cor pravum erit procul a me; * Quod malum est, non cognoscam.
100:6 Detrahentem occulte proximo suo: * Hunc perdam.
100:7 Superbum oculis et inflatum corde: * hunc non tolerabo.
100:8 Oculi mei respiciunt fideles terrae, ut habitent mecum. * Qui ambulat in via immaculata, hic mihi ministrabit.
100:9 Non habitabit in domo mea, qui facit dolum. * Qui loquitur mendacia, non subsistet coram oculis meis.
100:10 Cotidie perdam omnes peccatores terrae, * exterminans de civitate Domini omnes male agentes.
