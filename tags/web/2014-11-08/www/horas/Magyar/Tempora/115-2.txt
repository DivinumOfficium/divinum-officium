[Lectio1]
Habakuk Próféta könyvének kezdete
!Hab 1:1-4
1 Látomás, amelyet Habakuk próféta látott. 
2 Meddig kell még Uram, segítségért folyamodnom anélkül, hogy meghallgatnál? Hozzád kiáltanom: "Erőszak!", anélkül, hogy megszabadítanál? 
3 Miért feded fel előttem a gonoszságot, és mutatod meg a nyomorúságot? Csupa fosztogatást, csupa rablást látok magam előtt; a vádaskodás és civakodás egyre fokozódik. 
4 Csorbát szenved a törvény, a jog nem érvényesül. Üldözi a gonosz az igazat, a jogot kicsavarják. 

[Responsory1]
@Tempora/111-2:Responsory1

[Lectio2]
!Hab 1:5-7
5 Tekintsetek a népekre és lássátok, ámuljatok és csodálkozzatok: mert olyan dolgot viszek majd végbe napjaitokban, hogy el sem hinnétek, ha elbeszélnék. 
6 Lám, idehozom a káldeusokat, ezt a vad és kegyetlen nemzetet, amely messze földeket bejár, hogy elfoglalja mások hajlékát. 
7 Borzalmas és rettenetes nép, ereje szab neki törvényt és hatalmat. 

[Responsory2]
@Tempora/111-2:Responsory2

[Lectio3]
!Hab 1:8-10
8 Lovai gyorsabbak a párducnál, mérgesebbek az esti farkasnál. Lovasai özönlenek, lovasai messziről jönnek, repülnek, mint a sas, amely lecsap a zsákmányra. 
9 Fosztogatni jön valamennyi, izzik az arcuk, mint a keleti szél, annyi rabot ejtenek, mint a fövény. 
10 Ez a nép gúnyt űz a királyokból, a fejedelmeket nevetségessé teszi; fittyet hány minden erődre, töltést emel és beveszi őket. 

[Responsory3]
@Tempora/111-2:Responsory3
