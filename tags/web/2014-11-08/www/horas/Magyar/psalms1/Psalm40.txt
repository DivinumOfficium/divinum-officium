40:1 Boldog, kinek gondja van a szűkölködőre és szegényre; a rosz napon megszabadítja őt az Úr. 
40:2 Az Úr tartsa meg és éltesse őt, és tegye boldoggá a földön, és ne adja őt ellenei kivánságára. 
40:3 Az Úr segítse meg őt fájdalma ágyán; az ő egész ágyát megfordítod betegségében. 
40:4 Én mondám: Uram! könyörűlj rajtam; gyógyítsd meg lelkemet, mert vétkeztem ellened. 
40:5 Ellenségeim roszat mondottak felőlem: Mikor hal meg, és vesz el az ő neve? 
40:7 És ha bejött egy, hogy meglátogasson, hiábavalókat beszélt, szive gonoszságot gyüjtött magának. 
40:7 Kiment és beszélt ugyanarról. 
40:8 Ellenem suttogott minden ellenségem; ellenem roszat gondoltak. 
40:9 Istentelen szót végeztek ellenem. Vajjon a ki aluszik, nem kel-e föl többé? 
40:10 De még az ember is, kivel békeségem volt, kiben bíztam, ki kenyeremet ette, nagy csalárdságot tett rajtam. 
40:11 Te pedig, Uram! könyörűlj rajtam, és emelj föl engem, és megfizetek nekik. 
40:12 Ebből ismerem meg, hogy kedvelsz engem, mert ellenségem nem fog örűlni rajtam. 
40:13 Engem pedig az ártatlanságért fölvettél, és megerősítettél engem szined előtt mindörökké. 
40:14 Áldott legyen Izrael Ura Istene öröktől és mindörökké. Úgy legyen, úgy legyen! 
