75:1 Ismeretes az Isten Judeában; Izraelben nagy az ő neve. 
75:2 És békeségben vagyon az ő helye, és lakása Sionban. 
75:3 Ott törte össze a kézívek hatalmát, a paizst, kardot és hadat. 
75:4 Midőn te csodálatosképen világítottál az örök hegyekről, a balgatag szivűek mind megháborodtak. 
75:5 Aludták álmukat, és a gazdagság férfiai semmit sem találtak kezeikben a te feddésedtől, 
75:6 Jákob Istene! elaludtak, kik lovon ültek. 
75:8 Te rettenetes vagy; és ki áll ellened, mihelyest haragszol? 
75:9 Mennyből hallattad az itéletet; a föld megrendűlt és elcsendesedett, 
75:10 midőn az Isten fölkelt itéletre, hogy megszabadítson a földön minden szelídet. 
75:11 Az ember bősz gondolata is dicsér téged, és még fogytig tartó haragja is ünnepnapot szerez neked. 
75:12 Tegyetek fogadást és teljesítsétek azt a ti Uratok- Isteneteknek, mindnyájan, kik köröskörűl ajándékokat hoztok a rettenetesnek, 
75:13 ki elveszi a fejedelmek lelkét, ki rettenetes a föld királyainál. 
