70:1 Tebenned bízom, Uram! soha ne szégyenűljek meg; a te igazságod által szabadíts meg engem, és ments meg engem. 
70:2 Hajtsd hozzám füledet, és szabadíts meg engem. 
70:3 Légy nekem oltalmazó Istenem és erős helyem, hogy megszabadíts engem; 
70:4 mert erősségem és oltalmam te vagy. 
70:5 Én Istenem! ments meg engem a bűnös kezéből, és a törvény ellen cselekvő és a gonosz kezéből. 
70:6 Mert te vagy az én béketűrésem, Uram! Uram! én reményem ifjuságomtól. 
70:7 Teáltalad erősödtem meg anyám méhétől; anyám méhétől fogva vagy az én oltalmazóm. 
70:8 Felőled van éneklésem mindenkoron, mintegy csodája lettem soknak, és te erős segítő voltál. 
70:9 Teljék meg az én szám dicsérettel, hogy énekeljem dicsőségedet, egész nap a te nagy voltodat. 
70:10 Ne vess el engem a vénség idején; midőn megfogyatkozik erőm, ne hagyj el engem. 
70:11 Mert szólanak rólam ellenségeim; és kik életemre leselkednek, együtt tartanak tanácsot, 
70:12 mondván: Az Isten elhagyta őt, űldözzétek és fogjátok meg őt; mert nincs, ki megmentse. 
70:12 Isten! ne légy távol tőlem; én Istenem! tekints segítségemre. 
70:13 Szégyenűljenek meg és enyészszenek el az én lelkem rágalmazói; boríttassanak be gyalázattal és szégyennel, kik nekem roszat akarnak. 
70:14 Én pedig mindenkor bízom, és még többet teszek minden dicséretedre. 
70:15 Az én szám hirdeti igazságodat, egész nap a te szabadításodat, melynek számát nem tudom. 
70:16 Bemegyek az Úr hatalmasságába; Uram! egyedűl a te igazságodról fogok emlékezni. 
70:17 Isten! te tanítottál engem ifjuságomtól; és mind ez ideig beszélem csodáidat. 
70:18 És vénségemig és őszkoromig, Isten, ne hagyj el engem, míg minden jövendő nemzedéknek 
70:19 hirdetem a te karodat, hatalmadat, és igazságodat, mely a magasságig ér, 
70:20 Isten! mely nagyokat cselekedtél. Isten! ki hasonló hozzád? 
70:21 Mily sok és gonosz szorongatást mutattál nekem! De megfordúlván, fölélesztettél engem, és a föld mélységeiből ismét visszahoztál engem. 
70:22 Megsokasítottad nagyvoltodat; és megfordúlván, megvigasztaltál engem. 
70:23 Én is dicsérni fogom hangszerekkel a te hűségedet, Isten! énekelni fogok neked hárfával, Izrael Szente! 
70:24 Örvendezni fognak ajkaim, midőn éneklek neked, és lelkem, melyet megváltottál. 
70:24 De nyelvem is egész nap beszélni fogja igazságodat; mert megszégyenűlnek és megpirúlnak, kik nekem roszat akarnak. 
