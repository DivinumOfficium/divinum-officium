113:1 Kijövén Izrael Egyiptomból, * Jákob háza az idegen nép közől, 
113:2 lőn Judea az ő szenthelyévé, * Izrael az ő birodalmává. 
113:3 A tenger látta ezt, és futott; * a Jordán visszafordúlt. 
113:4 A hegyek szökdeltek, mint a kosok, * és a halmok, mint a juhok bárányai. 
113:5 Mi lelt téged, tenger, hogy futottál? * és téged, Jordán, hogy visszafordúltál? 
113:6 és titeket hegyek, hogy szökdeltetek, mint a kosok, * ti halmok, mint a juhok bárányai? 
113:7 az Úr színe előtt megrendűlt a föld, * Jákob Istene előtt, 
113:8 Ki a sziklát tavakká változtatta, * és a kőszirtet vízforrásokká. 
113:9 Ne nekünk, Uram! ne nekünk, * hanem a te nevednek adj dicsőséget, 
113:10 a te irgalmad és igazságod miatt, * nehogy valaha mondják a pogányok: Hol vagyon az ő Istenök? 
113:11 Mert a mi Istenünk mennyben vagyon; * a mit akar, mindent végbevisz. 
113:12 A pogányok bálványai ezűst és arany, * emberi kezek alkotványai. 
113:13 Szájok vagyon, és nem szólnak; * szemök vagyon, és nem látnak. 
113:14 Fülök vagyon, és nem hallanak; * orruk vagyon, és nem szagolnak. 
113:15 Kezeik vannak, és nem tapintanak; * lábaik vannak, és nem járnak; nem kiáltanak torkukkal. 
113:16 Hasonlók legyenek hozzájok, kik azokat csinálják, * és mind, kik azokban bíznak. 
113:17 Izrael háza az Úrban bízik; * ő segítőjök és oltalmazójok. 
113:18 Áron háza az Úrban bizik; * ő segítőjök és oltalmazójok. 
113:19 Kik az Urat félik, az Úrban bíznak; * ő segítőjök és oltalmazójok. 
113:20 Az Úr megemlékezett rólunk, * és megáldott minket; 
113:21 megáldotta Izrael házát, * megáldotta Áron házát. 
113:22 Megáldotta mind, kik félik az Urat, * a kicsinyeket a nagyokkal. 
113:23 Gyarapítson az Úr titeket, * titeket és fiaitokat. 
113:24 Áldottak legyetek ti az Úrtól, * ki a mennyet és földet teremtette. 
113:25 Az egek ege az Úré; * a földet pedig az emberek fiainak adta. 
113:26 Nem a holtak dicsérnek téged Uram! * sem azok, kik a föld alá szállanak. 
113:27 Hanem mi, kik élünk, áldjuk az Urat, * mostantól és mindörökké. 
