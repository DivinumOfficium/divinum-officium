78:1 Isten! pogányok jöttek örökségedbe, megfertőztették szent templomodat, őrkunyhóvá tették Jerusalemet. 
78:2 Szolgáid holttestét eledelűl adták az égi madaraknak, szenteid húsát a föld vadainak. 
78:3 Véröket mint a vizet ontották Jerusalem körűl, és nem volt, ki eltemesse. 
78:4 Gyalázattá lettünk szomszédainknak, nevetséggé és csúfsággá azoknak, kik körülünk vannak. 
78:5 Meddig haragszol, Uram, egészen? fölgerjed-e, mint a tűz, boszankodásod? 
78:6 Öntsd ki haragodat a pogányokra, kik téged nem ismernek, és az országokra, melyek a te nevedet nem hítták segítségűl, 
78:7 mert megemésztették Jákobot, és az ő helyét elpusztították. 
78:8 Ne emlékezzél meg régi gonoszságinkról, hamar előzzön meg minket a te irgalmasságod: mert igen szegények lettünk. 
78:9 Segíts meg minket, szabadító Istenünk! és a te neved dicsőségeért, Uram, szabadíts meg minket; és légy kegyelmes bűneinknek a te nevedért, 
78:10 nehogy azt mondják a pogányok között: Hol vagyon az ő Istenök? legyen nyilvános a nemzetek között szemeink előtt a boszúállás szolgáid kiontott véreért. 
78:11 Jusson színed elé a foglyok fohászkodása; 
78:12 a te karod nagyvolta szerint tartsd meg a megöltek fiait, 
78:13 és fizesd vissza szomszédainknak keblökbe hétszerte szidalmokat, melylyel, Uram, téged szidalmaztak. 
78:14 Mi pedig, te néped, és a te legelőd juhai, hálát adunk neked mindörökké,
78:15 nemzedékről nemzedékre hirdetni fogjuk dicséretedet. 
