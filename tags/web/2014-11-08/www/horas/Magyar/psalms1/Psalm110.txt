110:1 Hálát adok neked, Uram, teljes szivemből * az igazak tanácsában és gyűlekezetében. 
110:2 Nagyok az Úr cselekedetei, * tökéletesek egészen az ő akaratja szerint. 
110:3 Dicséret és dicsőség az ő cselekedete, * és igazsága megmarad örökön örökké. 
110:4 Emléket szerzett csoda-tetteinek az irgalmas és könyörűlő Úr, * eledelt adott az őt félőknek.
110:5 Szövetségéről megemlékezik mindörökké, cselekedeteinek hatalmát hirdeti az ő népének. 
110:6 Hogy nekik adta a pogányok örökségét. * Az ő kezeinek cselekedetei valóság és itélet; 
110:7 Bizonyosak minden parancsai, megerősítvék örökön örökre, * valóságban és igazságban lettek. 
110:8 Váltságot küldött az ő népének, * örökre szerzette szövetségét; 
110:9 Szent és rettenetes az ő neve * a bölcseség kezdete az Úr félelme. 
110:10 Jó értelműek mindazok, kik e szerint cselekesznek; * az ő dicsérete örökön örökké megmarad. 
