(Esekias eneke * Isa 38:10-24)
10 Én mondám: Az én napjaim közepén megyek az alvilág kapuihoz, 
11 keresve esztendeim maradványát mondám: Nem látom az Úr Istent az élők földén; 
12 nem látok többé embert és nyugalomban lakót. 
13 Életem elvétetik, és összegöngyöltetik, mint a pásztorok sátora; 
14 elmetszetik, mint a szövőtől, életem; még mikor kezdeném, elmetsz engem; reggeltől estig végemre jársz. 
15 Bíztam a reggelhez, és mint az oroszlán, úgy összetörte csontaimat;
16 reggeltől estig végemre jársz, mint a fiók fecske, úgy kiáltok; nyögök, mint a galamb; 
17 meggyengűltek szemeim, nézvén a magasba. 
18 Uram! erőszakot szenvedek, fogd fel ügyemet, Mit mondjak? vagy mit felel nekem ő, holott maga cselekedte?
19 Átgondolom előtted minden esztendőmet lelkem keserűségében. 
20 Uram! ha így kell élni, és ilyenekben áll az én lelkem élete, megfeddhetsz engem, és megeleveníthetsz engem. Ime békeségeműl lett legkeservesebb keserűségem; 
21 te megszabadítottad lelkemet, hogy el ne veszszen, hátad mögé vetetted minden bűnömet. 
22 Mert nem az alvilág teszen rólad vallást, sem a halál nem dicsér téged; nem várnak, kik a sírgödörbe leszállnak, a te hűségedre; 
23 az élő, az élő teszen rólad vallást, mint én is ma; az atya a fiaknak adja tudtúl a te hűségedet. 
24 Uram! szabadíts meg engem, és zsoltárainkat énekelni fogjuk életünk teljes napjain az Úr házában
