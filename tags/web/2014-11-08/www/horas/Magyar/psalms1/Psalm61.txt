61:1 Nemde az Istennek lesz alávetve az én lelkem, miután tőle vagyon szabadúlásom? 
61:2 Mert ő Istenem és szabadítóm; én oltalmazóm, s nem fogok többé ingadozni. 
61:3 Meddig rohantok az emberre, mint egy meghajlott falra és eldőlt kerítésre, hogy megöljétek őt mindnyájan? 
61:4 Meg akarnak fosztani becsületemtől, én szomjazva futok; ők szájokkal áldanak, és szivökben átkoznak. 
61:5 Mindazáltal, én lelkem! engedelmeskedjél az Istennek; mert tőle vagyon az én béketűrésem. 
61:6 Mert ő Istenem és üdvözítőm; én segítőm, nem fogok eltérni. 
61:7 Istenben az én szabadúlásom és dicsőségem, ő segítségem Istene; és reményem Istenben vagyon. 
61:8 Bízzatok benne, a nép minden gyülekezete! öntsétek ki előtte sziveteket; Isten a mi segítőnk mindörökké. 
61:9 De hiúk az emberek fiai hazugok az emberek fiai a mérlegben; úgy hogy önmagokat csalják meg a hiúságban. 
61:10 Ne bízzatok a gonoszságban, és ne kivánjátok meg a ragadományokat; ha bővelkedtek gazdagsággal, sziveteket ahhoz ne tegyétek. 
61:11 Egyszer szólott az Isten, s e kettőt hallottam: hogy a hatalom Istené, és tied, Uram, az irgalmasság; mert te megfizetsz kinekkinek az ő cselekedetei szerint. 
