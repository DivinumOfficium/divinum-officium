83:1 Mely kellemesek a te hajlékaid, erők Ura! * Kivánkozik és eped lelkem az Úr tornáczai után. 
83:2 Szivem és testem * örvendeznek az élő Istenben. 
83:3 Mert a veréb talál magának házat, * és a gerlicze fészket, hova fiait helyezze, 
83:4 én a te oltáraidat, erők Ura, * királyom és Istenem! 
83:5 Boldogok, kik a te házadban laknak, Uram! * örökön örökké dicsérnek tégedet. 
83:6 Boldog a férfiú, kinek tőled vagyon segítsége. * Fölmenetekről gondolkodik szivében, a könyhullatások völgyén, ama helyre, melyet magának kitűzött. 
83:7 Mert áldást ad a törvényszerző, erényről erényre mennek, * míg meglátják az istenek Istenét Sionban. 
83:9 Erők Ura Istene! hallgasd meg imádságomat; * vedd füleidbe, Jákob Istene! 
83:10 Mi oltalmazó Istenünk! * tekints és nézz a te fölkented orczájára; 
83:11 mert jobb egy nap a te tornáczaidban * ezereknél. 
83:12 Inkább akarok utolsó lenni az én Istenem házában, * mint lakni a bűnösök hajlékiban. 
83:13 Mert Isten az irgalmasságot és igazságot szereti; * kegyelmet és dicsőséget ád az Úr; 
83:13 nem vonja meg a jókat azoktól, kik ártatlanságban járnak. * Oh erők Ura! boldog ember az, ki benned bízik. 
