33:1 Áldom az Urat minden időben; az ő dicsérete számban lesz mindenkoron. 
33:2 Az Úrban dicsekedik az én lelkem; hallják meg ezt a szelídek, és vígadjanak. 
33:3 Magasztaljátok az Urat velem; és dicsőítsük az ő nevét egyetemben. 
33:4 Kerestem az Urat, és meghallgatott engem, és minden szorongásomból megmentett engem. 
33:5 Járúljatok hozzája és megvilágosodtok, és orczátok nem szégyenűl meg. 
33:6 Ez a szegény kiáltott, és az Úr meghallgatta őt, és minden szorongásából kiszabadította őt. 
33:7 Az Úr angyala az őt félők körűl lakozik, és megmenti őket. 
33:8 Ízleljétek és lássátok, mily édes az Úr; boldog ember, ki őbenne bízik. 
33:9 Féljétek az Urat, minden szentei! mert nincs fogyatkozásuk az őt félőknek. 
33:10 A gazdagok szűkölködtek és éheztek; de kik az Urat keresik, semmi jóban meg nem fogyatkoznak. 
33:12 Jőjetek, fiaim! halljatok engem, az Úr félelmére tanítlak titeket. 
33:13 Ki az az ember, ki életet óhajt, és jó napokat szeret látni? 
33:14 Tiltsd el nyelvedet a gonosztól, és ajakid ne szóljanak csalárdságot. 
33:15 Távozzál a gonosztól, és cselekedjél jót; keresd a békét és kövesd azt. 
33:16 Az Úr szemei az igazakon, és fülei azok könyörgésein. 
33:17 Az Úr orczája pedig a gonosztevőkön van, hogy elveszítse a földről azok emlékezetét. 
33:18 Az igazak kiáltottak, és az Úr meghallgatta őket, és minden szorongásukból kiszabadította őket. 
33:19 Közel van az Úr azokhoz, kik töredelmes szivűek, és az alázatos lelkűeket megsegíti. 
33:20 Sok az igazak szorongása, de mindazokból kiszabadítja őket az Úr. 
33:21 Az Úr megőrzi minden csontjokat, egy sem törik el azok közől. 
33:22 A bűnösök halála igen gonosz; és kik gyűlölik az igazat, vétkeznek. 
33:23 Az Úr megváltja szolgái lelkeit; és mindazok, kik benne bíznak, nem vétkeznek. 
