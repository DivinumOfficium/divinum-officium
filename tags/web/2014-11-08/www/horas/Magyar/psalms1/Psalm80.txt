80:1 Örvendezzetek a mi segitő Istenünknek; örűljetek Jákob Istenének. 
80:2 Kezdjetek éneket, és hozzatok dobot, kellemes hárfát czitarával. 
80:3 Fujjatok harsonát az újhold napján, a ti ünneptek jeles napján. 
80:4 Mert parancsolat ez Izraelben, és törvény Jákob Istenétől. 
80:5 Bizonyságúl rendelte ezt Józsefben, midőn kijött Egyiptom földéről; hol nyelvet hallott, melyet nem értett. 
80:6 Elfordította hátát a terhektől, midőn kezei kosárral szolgáltak. 
80:7 A szorongatásban segítségűl híttál engem, és megszabadítottalak tégedet; meghallgattalak a förgeteg homályából, megpróbáltalak az ellenmondás vizénél. 
80:8 Halljad, én népem! és bizonyságot teszek neked; Izrael! ha engem hallgatsz, nem leszen nálad új Isten, sem idegen Istent nem fogsz imádni. 
80:9 Mert én vagyok a te Urad Istened, ki téged kihoztalak Egyiptom földéről; tátsd föl szádat, és betöltöm azt. 
80:10 De az én népem nem hallgatott szavamra, és nem figyelmezett rám Izrael. 
80:11 És az ő szivök kivánságaira hagytam őket, és öntanácsaink szerint jártak. 
80:12 Ha az én népem rám hallgatandott, ha Izrael utaimon járandott, 
80:13 igen könnyen megaláztam volna az ő ellenségeit, és szorongatóira vetettem volna kezemet. 
80:14 Az Úr ellenségei hizelegnének neki; és jólétök ideje örökké tartana; 
80:15 és a gabona javával táplálná őket, és a kősziklából mézzel elégítené meg őket. 
