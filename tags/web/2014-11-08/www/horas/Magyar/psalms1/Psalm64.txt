64:1 Téged illet a dicséret, Isten! Sionban; és neked teljesítik a fogadást Jerusalemben. 
64:2 Mert te meghallgatod az imádságot; tehozzád folyamodik minden ember. 
64:3 A gonosz cselekedetek hatalmat vettek rajtunk; de te megkegyelmezesz istentelenségeinknek. 
64:4 Boldog az, kit kiválasztasz és magadhoz fogadsz; a te tornáczaidban fog lakni; 
64:5 eltelünk házad javaival; szent a te templomod, csodálatos az igazságban. 
64:6 Hallgass meg minket, szabadító Istenünk! te reménye a föld minden határának, és a messze tengernek. 
64:7 Te alapítád meg a hegyeket erőddel, ki fel vagy övezve hatalmassággal; 
64:8 fölháborítod a tenger mélységét, az ő habjai zúgását. Zavarba jőnek a nemzetek, 
64:9 és félni fognak jeleidtől, kik a határokon laknak; hol a nap felköltét és lenyugtát örvendetessé teszed. 
64:10 Megtekinted a földet és elárasztod; nagyon gazdaggá teszed azt. Isten folyója tele van vizekkel, te készíted el nekik az élelmet; mert így van a föld elrendezve. 
64:11 Barázdáit megáztatod, termését megsokasítod; az eső csorgásán örvendez a termő föld. 
64:12 Megáldod kegyességeddel az esztendő koszorúját; és mezeid megtelnek bőséggel. 
64:13 Megkövérednek a puszták legelői, és a halmok vigasággal övezkednek körűl. 
64:14 A legelőt juhnyájak lepik el, és a völgyek bővelkednek gabonával; minden örvend és éneket zengedez. 
