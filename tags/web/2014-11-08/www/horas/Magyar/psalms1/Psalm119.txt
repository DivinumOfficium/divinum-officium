119:1 Az Úrhoz kiálték, midőn szorongattatám: * és meghallgata engem, 
119:2 Uram! szabadítsd meg lelkemet a csalárd ajkaktól * és az álnok nyelvtől. 
119:3 Mi adatik neked, vagy mi lesz jutalmad * az álnok nyelvért? 
119:4 mely olyan, mint a hatalmasnak éles nyilai, * és pusztító széntűz. 
119:5 Jaj nekem, mert zarándokságom meghosszabbíttatott, * Cédár lakóival lakom, oly sokáig zarándok az én lelkem. 
119:6 A békegyűlölőkkel békeséges vagyok; * mégis ha szólok nekik, ok nélkül ostromolnak engemet. 
