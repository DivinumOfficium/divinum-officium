[Name]
Missa Defunctorum Quotidianis

[Rule]
no Gloria
no Credo
Prefatio=Defunctorum
Sequentia
Requiem gloria

[Introitus]
!4 Esdr 2:34; 2:35
v. Réquiem ætérnam dona eis, Dómine: et lux perpétua lúceat eis.
!Ps 64:2-3
Te decet hymnus, Deus, in Sion, et tibi reddétur votum in Jerúsalem: exáudi~
oratiónem meam, ad te omnis caro véniet.
v. Réquiem ætérnam dona eis, Dómine: et lux perpétua lúceat eis.

[Oratio1] Pro defunctis Episcopis seu Sacerdotibus.
Deus, qui inter apostólicos Sacerdotes fámulos tuos pontificáli seu sacerdotáli~
fecísti dignitáte vigére: præsta, quaesumus; ut eórum quoque perpetuo~
aggregéntur consórtio.
$Per Dominum

[Oratio2] Pro defunctis fratribus, propinquis et benefactoribus.
Deus, véniæ largítor et humánæ salútis amátor: quaesumus cleméntiam tuam; ut~
nostræ congregatiónis fratres, propínquos et benefactóres, qui ex hoc saeculo~
transiérunt, beáta María semper Vírgine intercedénte cum ómnibus Sanctis tuis,~
ad perpétuæ beatitúdinis consórtium perveníre concédas.
$Per Dominum.

[Oratio] Pro omnibus fidelibus defunctis
Fidélium, Deus, ómnium Cónditor et Redémptor: animábus famulórum famularúmque~
tuárum remissiónem cunctórum tríbue peccatórum; ut indulgéntiam, quam semper~
optavérunt, piis supplicatiónibus consequántur:
$Qui vivis

[Lectio]
Léctio libri Apocalýpsis beáti Joánnis Apóstoli
!Apoc 14:13
In diébus illis: Audívi vocem de coelo, dicéntem mihi: Scribe: Beáti mórtui, qui in Dómino moriúntur. Amodo jam dicit Spíritus, ut requiéscant a labóribus suis: ópera enim illórum sequúntur illos.

[Graduale]
!4 Esdr 2:34 et 35.
Réquiem ætérnam dona eis, Dómine: et lux perpétua lúceat eis.
!Ps 111:7.
V. In memória ætérna erit justus: ab auditióne mala non timébit.
_
!Tractus.
Absólve, Dómine, ánimas ómnium fidélium ab omni vínculo delictórum.
V. Et grátia tua illis succurrénte, mereántur evádere judícium ultiónis.
V. Et lucis ætérnæ beatitúdine pérfrui.

[Sequentia]
!De praecepto in Missa exsequiali
Dies iræ, dies illa
Solvet sæclum in favílla:
Teste David cum Sibýlla.
_
Quantus tremor est futúrus,
Quando judex est ventúrus,
Cuncta stricte discussúrus!
_
Tuba mirum spargens sonum
Per sepúlcra regiónum,
Coget omnes ante thronum.
_
Mors stupébit et natúra,
Cum resúrget creatúra,
Judicánti responsúra.
_
Liber scriptus proferétur,
In quo totum continétur,
Unde mundus judicétur.
_
Judex ergo cum sedébit,
Quidquid latet, apparébit:
Nil multum remanébit.
_
Quid sum miser tunc dictúrus?
Quem patrónum rogatúrus,
Cum vix justus sit secúrus?
_
Rex treméndæ majestátis,
Qui salvándos salvas gratis,
Salva me, fons pietátis.
_
Recordáre, Jesu pie,
Quod sum causa tuæ viæ:
Ne me perdas illa die.
_
Quærens me, sedísti lassus:
Redemísti Crucem passus:
Tantus labor non sit cassus.
_
Juste judex ultiónis,
Donum fac remissiónis
Ante diem ratiónis.
_
Ingemísco, tamquam reus:
Culpa rubet vultus meus:
Supplicánti parce, Deus.
_
Qui Maríam absolvísti,
Et latrónem exaudísti,
Mihi quoque spem dedísti.
_
Preces meæ non sunt dignæ:
Sed tu bonus fac benígne,
Ne perénni cremer igne.
_
Inter oves locum præsta,
Et ab hoedis me sequéstra,
Státuens in parte dextra.
_
Confutátis maledíctis,
Flammis áctibus addíctis:
Voca me cum benedíctis.
_
Oro supplex et acclínis,
Cor contrítum quasi cinis:
Gere curam mei finis.
_
Lacrimósa dies illa,
Qua resúrget ex favílla
Judicándus homo reus.
_
Huic ergo parce, Deus:
Pie Jesu Dómine,
Dona eis réquiem.
Amen.

[Evangelium]
Sequéntia ++ sancti Evangélii secúndum Joánnem.
!John 6:51-55
In illo témpore: Dixit Jesus turbis Judæórum: Ego sum panis vivus, qui de coelo~
descéndi. Si quis manducáverit ex hoc pane, vivet in ætérnum: et panis, quem ego~
dabo, caro mea est pro mundi vita. Litigábant ergo Judaei ad ínvicem, dicéntes:~
Quómodo potest hic nobis carnem suam dare ad manducándum? Dixit ergo eis Jesus:~
Amen, amen, dico vobis: nisi mandu-cavéritis carnem Fílii hóminis et bibéritis~
ejus sánguinem, non habébitis vitam in vobis. Qui mánducat meam carnem et bibit~
meum sánguinem, habet vitam ætérnam: et ego resuscitábo eum in novíssimo die.

[Offertorium]
Dómine Jesu Christe, Rex glóriæ, líbera ánimas ómnium fidélium defunctórum de~
poenis inférni et de profúndo lacu: líbera eas de ore leónis, ne absórbeat eas~
tártarus, ne cadant in obscúrum: sed sígnifer sanctus Míchaël repræséntet eas in~
lucem sanctam: 
* Quam olim Abrahæ promisísti et sémini ejus.
V. Hóstias et preces tibi, Dómine, laudis offérimus: tu súscipe pro animábus~
illis, quarum hódie memóriam fácimus: fac eas, Dómine, de morte transíre ad~
vitam. 
* Quam olim Abrahæ promisísti et sémini ejus.

[Secreta1] Pro defunctis Episcopis seu Sacerdotibus.
Súscipe, Dómine, quaesumus, pro animábus famulórum tuórum Pontíficum seu~
Sacerdótum, quas offérimus, hóstias: ut, quibus in hoc saeculo pontificále seu~
sacerdotále donásti méritum, in coelésti regno Sanctórum tuórum júbeas jungi~
consórtio.
$Per Dominum

[Secreta2] Pro defunctis fratribus, propinquis et benefactoribus.
Deus, cujus misericórdiæ non est númerus, súscipe propítius preces humilitátis~
nostræ: et animábus fratrum, propinquórum et benefactórum nostrórum, quibus tui~
nóminis dedísti confessiónem, per hæc sacraménta salútis nostræ, cunctórum~
remissiónem tríbue peccatórum.
$Per Dominum.

[Secreta] Pro omnibus fidelibus defunctis.
Hóstias, quaesumus, Dómine, quas tibi pro animábus famulórum famularúmque tuárum~
offérimus, propitiátus inténde: ut, quibus fídei christiánæ méritum contulísti,~
dones et praemium.
$Per Dominum

[Communio]
!4 Esdr 2:35; 2:34
Lux ætérna lúceat eis, Dómine: 
* Cum Sanctis tuis in ætérnum: quia pius es.
V. Requiem ætérnam dona eis, Dómine: et lux perpétua lúceat eis. 
* Cum Sanctis tuis in ætérnum: quia pius es.

[Postcommunio1] Pro defunctis Episcopis seu Sacerdotibus.
Prosit, quaesumus, Dómine, animábus famulórum tuórum Pontíficum seu Sacerdótum~
misericórdiæ tuæ imploráta cleméntia: ut ejus, in quo speravérunt et credidérunt,~
ætérnum cápiant, te miseránte, consórtium.
$Per Dominum

[Postcommunio2] Pro defunctis fratribus, propinquis et benefactoribus.
Præsta, quaesumus, omnípotens et miséricors Deus: ut ánimæ fratrum, propinquórum~
et benefactórum nostrórum, pro quibus hoc sacrifícium laudis tuæ obtúlimus~
majestáti; per hujus virtútem sacraménti a peccátis ómnibus expiátæ, lucis~
perpétuæ, te miseránte, recípiant beatitúdinem.
$Per Dominum

[Postcommunio] Pro omnibus fidelibus defunctis.
Animábus, quaesumus, Dómine, famulórum famularúmque tuárum orátio profíciat~
supplicántium: ut eas et a peccátis ómnibus éxuas, et tuæ redemptiónis fácias~
esse partícipes:
$Qui vivis
