[Rank]
Feria Quinta infra Hebdomadam Passionis;;Feria major;;2

[Rule]
no Gloria
Suffragium=Ecclesiae,Papa;;
Prefatio=Quad5
Super popul

[Introitus]
!Dan 3:31
v. Omnia, quæ fecísti nobis,
Dómine, in vero
judício fecísti: quia
peccávimus tibi, et mandátis
tuis non oboedívimus: sed da
glóriam nómini tuo, et fac nobíscum
secúndum multitúdinem
misericórdiæ tuæ. 
!Ps 118:1
Beáti
immaculáti in via: qui ámbulant
in lege Dómini. 
v. Omnia, quæ fecísti nobis,
Dómine, in vero
judício fecísti: quia
peccávimus tibi, et mandátis
tuis non oboedívimus: sed da
glóriam nómini tuo, et fac nobíscum
secúndum multitúdinem
misericórdiæ tuæ. 

[Oratio]
Præsta, quaesumus, omnípotens
Deus: ut dígnitas condiciónis
humánæ, per immoderántiam
sauciáta, medicinális
parsimóniæ stúdio reformétur.
$Per Dominum

[Lectio]
Léctio Daniélis Prophétæ
!Dan 3:25, 34-45
In diébus illis: Orávit Azarías
Dóminum, dicens: Dómine,
Deus noster: ne, quaesumus,
tradas nos in perpétuum propter
nomen tuum, et ne díssipes
testaméntum tuum: neque áuferas
misericórdiam tuam a nobis
propter Abraham diléctum
tuum, et Isaac servum tuum,
et Israël sanctum tuum: quibus
locútus es, póllicens, quod multiplicáres
semen eórum sicut
stellas coeli et sicut arénam,
quæ est in lítore maris: quia,
Dómine, imminúti sumus plus
quam omnes gentes, sumúsque
húmiles in univérsa terra hódie
propter peccáta nostra. Et non
est in témpore hoc princeps,
et dux, et prophéta, neque holocáustum,
neque sacrifícium,
neque oblátio, neque incénsum,
neque locus primitiárum coram
te, ut póssimus inveníre misericórdiam
tuam: sed in ánimo
contríto et spíritu humilitátis
suscipiámur. Sicut in holocáusto
aríetum et taurórum, et sicut
in mílibus agnórum pínguium:
sic fiat sacrifícium nostrum in
conspéctu tuo hódie, ut pláceat
tibi: quóniam non est confúsio
confidéntibus in te. Et nunc
séquimur te in toto corde, et timémus
te, et quaerimus fáciem
tuam. Ne confúndas nos: sed
fac nobíscum juxta mansuetúdinem
tuam et secúndum multitúdinem
misericórdiæ tuæ.
Et érue nos in mirabílibus tuis,
et da glóriam nómini tuo, Dómine:
et confundántur omnes,
qui osténdunt servis tuis mala,
confundántur in omni poténtia
tua: et robur eórum conterátur:
et sciant, quia tu es Dóminus,
Deus solus, et gloriósus super
orbem terrárum, Dómine, Deus
noster.

[Graduale]
!Ps 95:8-9
Tóllite
hóstias, et introíte in átria ejus:
adoráte Dóminum in aula sancta
ejus 
!Ps 28:9
Revelávit Dóminus
condénsa: et in templo
ejus omnes dicent glóriam.

[Evangelium]
Sequéntia ++ sancti Evangélii secúndum Lucam.
!Luc 7:36-50
In illo témpore: Rogábat Jesum
quidam de pharisaeis, ut manducáret
cum illo. Et ingréssus
domum pharisaei, discúbuit. Et
ecce múlier, quæ erat in civitáte
peccátrix, ut cognóvit, quod
accubuísset in domo pharisaei,
áttulit alabástrum unguénti: et
stans retro secus pedes ejus,
lácrimis coepit rigáre pedes
ejus, et capíllis cápitis sui tergébat,
et osculabátur pedes ejus,
et unguénto ungébat. Videns
autem pharisaeus, qui vocáverat
eum, ait intra se, dicens: Hic si
esset Prophéta, sciret útique,
quæ et qualis est múlier, quæ
tangit eum: quia peccátrix est.
Et respóndens Jesus, dixit ad
illum: Simon, hábeo tibi áliquid
dícere. At ille ait: Magíster, dic.
Duo debitóres erant cuidam fæneratóri: unus debébat denários
quingéntos, et álius quinquagínta.
Non habéntibus illis,
unde rédderent, donávit utrísque.
Quis ergo eum plus díligit?
Respóndens Simon, dixit: Æstimo,
quia is, cui plus donávit. At
ille dixit ei: Recte judicásti. Et
convérsus ad mulíerem, dixit
Simóni: Vides hanc mulíierem?
Intrávi in domum tuam, aquam
pédibus meis non dedísti: hæc
autem lácrimis rigávit pedes
meos et capíllis suis tersit. Osculum
mihi non dedísti: hæc
autem, ex quo intrávit, non cessávit
osculári pedes meos. Oleo
caput meum non unxísti: hæc
autem unguénto unxit pedes
meos. Propter quod dico tibi:
Remittúntur ei peccáta multa,
quóniam diléxit multum. Cui
autem minus dimíttitur, minus
díligit. Dixit autem ad illam:
Remittúntur tibi peccáta. Et coepérunt,
qui simul accumbébant,
dícere intra se: Quis est hic, qui
étiam peccáta dimíttit? Dixit
autem ad mulíerem: Fides tua
te salvam fecit: vade in pace.

[Offertorium]
!Ps 136:1
Super
flúmina Babylónis illic sédimus
et flévimus: dum recordarémur
tui, Sion.

[Secreta]
Dómine, Deus noster, qui in
his pótius creatúris, quas
ad fragilitátis nostræ subsídium
condidísti, tuo quoque nómini
múnera jussísti dicánda constítui:
tríbue, quaesumus; ut et
vitæ nobis præséntis auxílium
et æternitátis effíciant sacraméntum.
$Per Dominum

[Communio]
!Ps 118:49-50
Meménto
verbi tui servo tuo, Dómine,
in quo mihi spem dedísti:
hæc me consoláta est in humilitáte
mea.

[Postcommunio]
Quod ore súmpsimus, Dómine,
pura mente capiámus:
et de munere temporáli, fiat
nobis remédium sempitérnum.
$Per Dominum

[Super populum]
!Oratio super populum
v. Orémus. 
Humiliáte
cápita vestra Deo.
v. Esto, quaesumus, Dómine,
propítius plebi tuæ: ut, quæ
tibi non placent, respuéntes;
tuórum pótius repleántur delectatiónibus
mandatórum. 
$Per Dominum


