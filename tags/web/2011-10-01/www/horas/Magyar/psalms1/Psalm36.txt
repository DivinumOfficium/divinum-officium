36:1 Ne boszankodjál a gonosztevõkre, ne irígykedjél a hamisságot cselekvõkre. 
36:2 Mert mint a fû, hamar elszáradnak, és mint a zöld paréj, hamar elhullnak. 
36:3 Bízzál az Úrban, és cselekedjél jót; lakjál a földön, és annak gazdagságaival tápláltatni fogsz. 
36:4 Gyönyörködjél az Úrban, és megadja neked szived kivánságait. 
36:5 Nyilatkoztasd ki az Úrnak útadat, és bízzál benne: és õ megcselekszi. 
36:6 És világosságra hozza igazságodat, és itéletedet délifényre * hódolj az Úrnak, és könyörögj neki. 
36:7 Ne boszankodjál arra, ki szerencsés az õ útjában, a gonoszt cselekvõ emberre. 
36:8 Szûnj meg a haragtól, és hagyd el a búsulást; ne boszankodjál, hogy roszat is cselekedjél. 
36:9 Mert a kik gonoszt cselekszenek, kiírtatnak; a kik pedig az Urat várják, azok fogják a földet örökleni. 
36:10 Még egy kissé, és nem lesz a bûnös; keresed helyét, és nem találod. 
36:11 A szelídek pedig örökleni fogják a földet, és gyönyörködnek a béke sokaságában. 
36:12 Az igazra vigyáz a bûnös, és fogait csikorgatja rája. 
36:13 Az Úr pedig kineveti õt, mert látja, hogy eljõ napja. 
36:14 Kardot húznak a bûnösök, megvonják kézívöket, 
36:15 hogy elejtsék a szegényt és szûkölködõt, hogy megöljék az igaz szivûeket. 
36:15 De fegyverök hasson szivökbe, és kézívök töressék el. 
36:16 Jobb az igaznak a kevés a bûnösök sok gazdagságánál. 
36:17 Mert a bûnösök karjai eltöretnek; az igazakat pedig megerõsíti az Úr. 
36:18 Az Úr ismeri az ártatlanok napjait; és örökségök megmarad mindörökké. 
36:19 Nem szégyenûlnek meg a gonosz idõben, és az éhség napján megelégíttetnek; 
36:20 mert a bûnösök elvesznek; és az Úr ellenségei mihelyt megtiszteltetnek és fölmagasztaltatnak, elfogyván, mint a füst, elfogynak. 
36:21 Kölcsön vesz a bûnös, és nem fizeti meg; az igaz pedig könyörûl és adakozik. 
36:22 Mert az õt áldók a földet örökleni fogják; az õt átkozók pedig elvesznek. 
36:23 Az Úrtól igazgattatnak az ember lépései, és útját kedveli. 
36:24 Mikor elesik, nem sérûl meg, mert az Úr alája teszi kezét. 
36:25 Ifjú voltam és megöregedtem: de nem láttam, hogy az igaz elhagyatott, sem hogy az õ ivadéka kenyeret kéregetett volna. 
36:26 Napestig könyörûl és kölcsön ad; és ivadéka áldásban leszen. 
36:27 Távozzál a gonosztól, és cselekedjél jót, és megmaradsz örökön örökké. 
36:28 Mert az Úr szereti az igazat, és nem hagyja el az õ szenteit, mindörökké megtartatnak; 
36:29 az igazságtalanok megbûntettetnek, és az istentelenek ivadéka elvesz. 
36:29 Az igazak pedig örökleni fogják a földet, és azon laknak mindörökön örökké. 
36:30 Az igaz szája bölcseséget szól, és nyelve igazat beszél. 
36:31 Istene törvénye az õ szivében, és lépései nem fognak megtántoríttatni. 
36:32 A bûnös szemléli az igazat, és halálra keresi õt; 
36:33 de az Úr nem hagyja õt annak kezeiben, sem nem kárhoztatja õt, mikor amattól megitéltetik. 
36:34 Várjad az Urat és õrizd meg az õ útját, és fölmagasztal téged, hogy örökségûl vedd a földet; látni fogod, mikor elvesznek a bûnösök. 
36:35 Láttam az istentelent fölmagasztalva és fölemelkedve, mint a Libanon czedrusait. 
36:36 És átmenék, és ime nem volt; és kerestem õt, és helye sem találtatott. 
36:37 Ôrizd meg az ártatlanságot, és nézd az igazságot: mert vannak maradékai a békeséges embernek. 
36:38 Az igazságtalanok pedig mindenestül elvesznek; az istentelenek maradékai semmivé lesznek. 
36:39 De az igazak segedelme az Úrtól vagyon, s õ azok oltalmazója a szorongatás idején. 
36:40 És megsegíti õket az Úr és megszabadítja a bûnösöktõl, és megtartja õket, mert benne bíztak. 
