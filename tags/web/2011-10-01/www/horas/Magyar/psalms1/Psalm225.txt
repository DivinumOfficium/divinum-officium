(Habacuc eneke * Hab 3:2-33)
3:2 Uram! hallottam a mit hirdettél, és féltem. 
3:3 Uram! a te munkádat az esztendõk folytán újítsd meg; 
3:4 az esztendõk folytán jelentsd ki azt, és mikor megharagszol, az irgalmasságról emlékezzél meg. 
3:5 Az Isten eljõ dél felõl, és a Szent Fárán hegyérõl; 
3:6 dicsõsége elborítja az egeket, és dicséretével teljes a föld. 
3:7 Az õ fényessége, mint a világosság; szarvakat tart kezében; 
3:8 ott van elrejtve erõssége, orczája elõtt megyen a halál; 
3:9 és a gonosz jár lábai elõtt, megáll és megméri a földet; 
3:10 széttekint, és szétszórja a nemzeteket; összeomlanak a világ hegyei, 
3:11 lesülyednek a világ halmai az õ örökkévaló léptei alatt. 
3:12 A gonoszság miatt látom reszketni Szerecsenország sátorait s Mádián földének bõrhajlékait. 
3:13 Vajjon a folyóvizek ellen haragudtál-e meg? Uram! A folyóvizek ellen van-e a te búsulásod, vagy a tenger ellen a te boszankodásod? 
3:14 ki felülsz lovaidra és szekereidre, hogy megszabadíts. 
3:15 Felvonván felvonod kézijadat, a mint megesküdtél a nemzetségeknek; 
3:16 a földbõl folyóvizeket hasítasz, látnak téged, és megrendûlnek a hegyek; a vizek árja özönlik; 
3:17 a mélység szózatát adja, a magasság fölemeli kezeit. 
3:18 A nap és hold megállanak hajlékukban, a te nyilaid csillámánál mennek õk, és villogó dárdád fényénél. 
3:19 Búsulásodban eltapodod a földet; haragodban elrémíted a nemzeteket. 
3:20 Te kijösz néped szabadítására, szabadításra a te fölkenteddel;
3:21 megvered az istentelen házában a fõt, tetõtõl talpig megmezteleníted. 
3:22 Megátkozod királyi pálczáját, az õ hadakozóinak fejét, kik forgószél gyanánt jöttek engem elveszteni. 
3:23 Öröm nekik a szegényt elnyelni rejtekben. 
3:24 Utat nyitsz lovaidnak a tengeren, a nagy vizek iszapjában. 
3:25 Hallottam ezt, és megháborodott az én belsõm; a szózat miatt reszkettek ajkaim. 
3:26 Indúljon a korhadás csontaimba, és alattam fakadjon ki, 
3:27 hogy nyugodjam a szorongatás napján, hogy fölmenjek a mi felövezett népünkhöz.
3:28 Mert a fügefa nem fog virágzani, és nem leszen termés a szõllõkben;
3:29 megcsal az olajfa gyümölcse, és a szántóföldek nem teremnek élelmet; 
3:30 az akolból kivesz a juh, és nem lesz barom a jászoloknál. 
3:31 Én pedig az Úrban örûlök és vigadok az én üdvözítõ Istenemben. 
3:32 Az Úr Isten az én erõsségem, és lábaimat olyanokká teszi, mint a szarvasokéi; 
3:33 õ, a gyõzõ, magas helyekre visz engem, zsoltározva énekelõt.
