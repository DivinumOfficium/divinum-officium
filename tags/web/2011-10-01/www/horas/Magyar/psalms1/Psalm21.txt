21:1 Istenem, én Istenem! tekints rám; miért hagytál el engem? szabadúlásomat eltávolítják vétkeim kiáltásai. 
21:2 Én Istenem! napestig kiáltok, és nem hallgatsz meg; és éjjel, és nem hasztalanúl-e rám nézve? 
21:3 Te pedig a szent helyen lakol, Izrael dicsérete! 
21:4 Tebenned bíztak atyáink; bíztak, és megszabadítottad õket. 
21:5 Hozzád kiáltottak, és megszabadúltak; tebenned bíztak, és meg nem szégyenûltek. 
21:6 Én pedig féreg vagyok, és nem ember; emberek gyalázata és a nép megvetése. 
21:7 Mindnyájan, kik látnak engem, kigúnyolnak engem, félrevonják ajkokat, és fejöket hajtogatják. 
21:8 Az Úrban bízott, mentse meg õt, szabadítsa meg õt, mert kedveli õt. 
21:9 Mert te vagy, ki engem kivontál a méhbõl; én reménységem anyám emlõjétõl. 
21:10 Hozzád utasíttattam a méhtõl fogva; én Istenem vagy te anyám méhétõl. 
21:11 Ne távozzál el tõlem, mert a szorongatás közel vagyon; mivel nincs, ki segítsen. 
21:13 Sok tulok vett engem körûl; kövér bikák környeztek meg engem; 
21:14 rám tátották szájokat, mint a ragadozó és ordító oroszlán. 
21:15 Mint a víz, kiöntettem, minden csontom elvált. Mint a megolvadt viasz, olyan lett szivem testem belsejében. 
21:16 Erõm kiszáradt, mint a cserép, és nyelvem ínyemhez ragadt; és a halál porába vittél engem. 
21:17 Mert körûlvett engem a sok eb; a gonoszok gyülekezete körûlkerített engem. Átlyuggatták kezeimet és lábaimat, 
21:18 megszámlálták minden csontomat; õk pedig néztek és szemléltek engem, 
21:19 elosztották magok közt ruháimat, és öltönyömre sorsot vetettek. 
21:20 De te, Uram! ne távoztasd el tõlem segítségedet, figyelj az én oltalmamra. 
21:21 Ments meg, oh Isten! lelkemet a fegyvertõl; és egyetlenemet az eb kezébõl. 
21:22 Szabadíts meg engem az oroszlán szájából; engem, lealázottat, az egyszarvúak szarvaitól. 
21:23 Hirdetni fogom nevedet atyámfiainak, a gyülekezetnek közepette dicsérlek téged. 
21:24 Kik félitek az Urat, dicsérjétek õt; Jákob minden ivadéka, dicsõítsétek õt. 
21:25 Félje õt Izrael minden ivadéka; mert nem útálta és nem vetette meg a szegény könyörgését, orczáját sem fordította el tõlem; mikor kiáltottam hozzája, meghallgatott engem. 
21:26 Nálad vagyon dicséretem a nagy gyülekezetben; fogadásimat beteljesítem a téged félõk szine elõtt. 
21:27 Enni fognak a szegények, és megelégszenek, és dicsérik az Urat, kik õt keresik; szíveik élni fognak örökön örökké. 
21:28 Megemlékezik és megtér az Úrhoz a föld minden határa; és imádkozni fog az õ színe elõtt a pogányok minden nemzetsége. 
21:29 Mert az Úré az ország; és õ uralkodni fog a pogányokon. 
21:30 Esznek és imádják õt a föld minden kövérei; az õ színe elõtt leborúlnak mindnyájan, kik a földbe mennek. 
21:31 És az én lelkem neki él, és ivadékom neki fog szolgálni. 
21:32 Az Úrról fog neveztetni a következõ nemzedék; és az egek 
21:32 hirdetni fogják az õ igazságát a népnek, mely születik, melyet az Úr teremtett. 
