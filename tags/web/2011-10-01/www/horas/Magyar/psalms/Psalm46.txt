46:1 (A karvezetõnek - Korach fiainak zsoltára.)
46:2 Tapsoljatok, népek, mindnyájan kezetekkel, zengjetek Istennek ujjongó éneket!
46:3 Mert félelmetes az Úr, a Magasságbeli, a nagy király minden ország felett.
46:4 Letiporta elõttünk a nemzeteket, lábunk elé vetette a népeket.
46:5 Örökséget választott nekünk, dicsõséget Jákobnak, akit szeretett.
46:6 Fölmegy az Isten örömrivalgással, az Úr a harsona szavával.
46:7 Énekeljetek Istenünknek, zengjetek, énekeljetek Királyunknak, zengjetek!
46:8 Isten az egész föld királya - zendítsetek hát ünnepi dalra!
46:9 Isten királyként kormányozza a népeket, és szent trónján uralkodik.
46:10 A népek fejedelmei egyesülnek Ábrahám Istenének népével, mert Istené a földön minden pajzs, õ a legfölségesebb.
