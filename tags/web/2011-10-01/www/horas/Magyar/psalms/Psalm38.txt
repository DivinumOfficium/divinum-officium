38:1 (A karvezetõnek Jedutuntól - Dávid zsoltára.)
38:2 Így szóltam: Megmaradok utaimon, nehogy vétkezzem nyelvemmel. Csukva tartom számat, amíg elõttem áll az istentelen.
38:3 Csendes lettem, néma és hallgattam, szerencséje miatt sajgott bennem a szív.
38:4 A szívem égett bensõmben, lelkemen végigcsapott a láng; akkor megoldódott a nyelvem:
38:5 Uram, add tudtomra végemet, napjaim számával ismertess meg, s tudni fogom, mily mulandó vagyok.
38:6 Lám, néhány arasznyira szabtad napjaimat, színed elõtt életem a semmihez hasonlít. Minden ember olyan, mint a fuvallat,
38:7 az ember elenyészik, mint az árnyék. Olyan a vagyona is, amit gyûjtött, mint a fuvallat, s nem tudja, ki örökli majd.
38:8 Most tehát mit várhatok, Uram? Reményem egyedül benned van.
38:9 Szabadíts meg minden bûnömtõl, ne szolgáltass ki a gúnyolódó eszteleneknek!
38:10 Most elhallgatok, többé ki nem nyitom számat, mert te akartad így.
38:11 Vedd le rólam csapásaidat, mert elveszek kezed hatalmától.
38:12 Te megrovod az embert, bünteted a bûnöst, ami kedves neki, azt elveszted, mintha a moly enné. Minden ember olyan, mint a fuvallat.
38:13 Hallgasd meg, Uram, imámat, figyelj könyörgésemre, ne zárkózz el síró szavam elõl! Elõtted csak jövevény vagyok, zarándok, mint az õseim mind.
38:14 Vedd le rólam szemedet, hogy egyszer még föllélegezzem, mielõtt elmegyek és többé nem leszek!
