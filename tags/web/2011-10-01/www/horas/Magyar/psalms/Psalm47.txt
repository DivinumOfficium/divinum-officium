47:1 (Ének - Korach fiainak zsoltára.)
47:2 Nagy az Úr, méltó a dicséretre, Istenünk városában. Szent hegye,
47:3 a nagyszerû magaslat öröme az egész világnak. Sion hegye, északnak határa valóban a nagy király városa.
47:4 örtornyaiban az Isten lakik, azért biztos védelemnek látszik.
47:5 Lám, királyok verõdtek össze és együtt ostromolták.
47:6 Nézték, de megmerevedtek, és megzavarodva megfutottak.
47:7 Félelem fogta el õket, mint a szülõ asszonyt.
47:8 Éppúgy, ahogy a keletrõl jövõ vihar szétzúzza Tarsis hajóit.
47:9 Ahogy hallottuk, úgy láttuk is a Seregek Urának városát. Igen, a mi Istenünk városát Isten örökre megalapozta.
47:10 Istenünk, kegyelmedre emlékezünk templomod szentélyében.
47:11 Amint a neved, Istenünk, úgy terjed dicsõséged is, a föld határáig. Jobbod telve igazságossággal.
47:12 Azért hát örüljön Sion hegye, ujjongjanak Júda leányai ítéleteiden!
47:13 Járjátok be Siont keresztül-kasul és számláljátok meg tornyait!
47:14 Csodáljátok meg sáncait, falait, járjátok be erõdítményeit, hogy elmondhassátok a jövõ nemzedéknek:
47:15 Ilyen nagy az Isten! Igen, õ a mi vezérünk, Istenünk örökkön-örökké!
