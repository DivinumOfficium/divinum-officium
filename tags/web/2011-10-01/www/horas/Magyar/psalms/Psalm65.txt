65:1 (A karvezetõnek - ének, zsoltár.) Ujjongjatok Istenemnek, földek mind,
65:2 zengjétek nevének dicséretét! Járuljatok eléje dicsõítõ énekkel!
65:3 Mondjátok Istennek: Mily csodálatosak a te mûveid! Az ellenség meghajol hatalmas erõd elõtt.
65:4 Imádjon téged az egész föld, és zengje dicséretedet, magasztalja nevedet!
65:5 Gyertek és lássátok Isten nagy tetteit: csodálatosat mûvelt az emberek között!
65:6 A tengert szárazfölddé változtatta, lábukkal lépkedtek át az áron, benne leljük hát örömünk!
65:7 Hatalmával kormányoz örökké, szeme vigyázza a nemzeteket, nehogy a lázadók elbízzák magukat.
65:8 Dicsõítsétek Istenünket, ti pogány népek, harsogjátok dicséretét!
65:9 O ad életet lelkünkbe, s nem hagyja, hogy meginogjon lábunk.
65:10 Igaz, megpróbáltál bennünket, Istenünk, ahogy az ezüstöt szokták, tûzben megvizsgáltál.
65:11 A vadász hálójába tereltél, s nyomasztó terhet raktál a csípõnkre.
65:12 Elnézted, hogy az emberek fejünket tapossák, tûzön és vízen kellett áthaladnunk, de végül mégis könnyebbülést adtál.
65:13 Égõáldozattal lépek hajlékodba, teljesítem, amit megfogadtam:
65:14 ahogy ajkamra jött s ahogy szám ígérte a szorongatottságban.
65:15 Kövér juhok és kosok hájából áldozok fel, üszõket, bakokat ajánlok neked.
65:16 Kik félitek Istent, gyertek ide mind, halljátok s elmondom, mily nagy dolgot tett velem!
65:17 Még hozzá kiáltottam számmal, amikor nyelvem már zenghette dicséretét.
65:18 Ha szívemben gonoszság lett volna, nem hallgatott volna meg az Úr.
65:19 Ámde Isten meghallgatott, felfigyelt könyörgõ szavamra.
65:20 Áldott legyen az Úr, mert kérésem nem vetette el, irgalmasságát nem vonta meg tõlem.
