147:1 Jeruzsálem, áldd az Urat, Sion, magasztald a te Istenedet!
147:2 Kapuid zárait megerõsítette, s megáldotta benned fiaidat.
147:3 Határaidat békében elrendezte, s a búza javával táplált téged.
147:4 Ítéletet küld a földre, szava gyorsan odaér.
147:5 Havat ad, mintha gyapjú hullna, a deret úgy hinti, mint a hamut.
147:6 A jégesõt úgy szórja, mint a morzsát, s faggyal dermeszti meg a vizeket.
147:7 Szava elhangzik, és olvadni kezd, feltámad a szél, és folynak a vizek.
147:8 Szavát kihirdette Jákobnak, igazságát és törvényét Izraelnek.
147:9 Egyetlen néppel sem tett így, senki másnak nem hirdette ki törvényeit.
