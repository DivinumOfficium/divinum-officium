[Name]
Commune Apostolorum

[Rule]
Psalmi Dominica
Antiphonas horas

[Ant Vespera]
Hoc est praeceptum meum, * ut diligatis invicem, sicut dilexi vos;;109
Majorem caritatem * nemo habet, ut animam suam ponat quis pro amicis suis;;110
Vos amici mei estis, * si feceritis quae praecipio vobis, dicit Dominus;;111
Beati pacifici, * beati mundo corde: quoniam ipsi Deum videbunt;;112
In patientia vestra * possidebitis animas vestras;;116

[Capitulum Vespera]
!Eph 2:19
v. Fratres: Jam non estis hospites et advenae: sed estis cives Sanctorum et domestici Dei: superaedificati super fundamentum Apostolorum, et Prophetarum, ipso summo angulari lapide Christo Jesu.
$Deo gratias.

[Hymnus Vespera]
{:H-Exsultetorbisgaudiis:}v. Exsultet orbis gaudiis:
Caelum resultet laudibus:
Apostolorum gloriam
Tellus et astra concinunt.
_
Vos saeculorum judices,
Et vera mundi lumina:
Votis precamur cordium,
Audite voces supplicum.
_
Qui templa caeli clauditis,
Serasque verbo solvitis,
Nos a reatu noxios
Solvi jubete, quaesumus.
_
Praecepta quorum protinus
Languor salusque sentiunt:
Sanate mentes languidas:
Augete nos virtutibus.
_
Ut, cum redibit arbiter
In fine Christus saeculi,
Nos sempiterni gaudii
Concedat esse compotes.
_
* Patri, simulque Filio,
Tibique Sancte Spiritus,
Sicut fuit, sit jugiter
Saeclum per omne gloria.
Amen.

[HymnusM Vespera]
{:H-Exsultetorbisgaudiis:}v. Exsúltet cælum láudibus,
resúltet terra gáudiis:
Apostolórum glóriam
sacra canunt sollémnia.
_
Vos, sæcli iusti iúdices
et vera mundi lúmina,
votis precámur córdium,
audíte preces súpplicum.
_
Qui cælum verbo cláuditis
serásque eius sólvitis,
nos a peccátis ómnibus
sólvite iussu, quæsumus.
_
Quorum præcépto súbditur
salus et languor ómnium,
sanáte ægros móribus,
nos reddéntes virtútibus,
_
Ut, cum iudex advénerit
Christus in fine sæculi,
nos sempitérni gáudii
fáciat esse cómpotes.
_
Deo sint laudes glóriæ,
qui dat nos evangélicis
per vos doctrínis ínstrui
et prósequi cæléstia.
Amen.

[Versum 1]
V. In omnem terram exivit sonus eorum.
R. Et in fines orbis terrae verba eorum.

[Ant 1]
Tradent enim vos * in conciliis, et in synagogis suis flagellabunt vos, et ante reges et praesides ducemini propter me in testimonium illis, et Gentibus.

[Invit]
Regem Apostolorum Dominum, * Venite adoremus.

[Hymnus Matutinum]
{:H-AeternaChristi:}v. Aeterna Christi munera,
Apostolorum gloriam,
Palmas et hymnos debitos
Laetis canamus mentibus.
_
Ecclesiarum Principes,
Belli triumphales duces,
Caelestis aulae milites,
Et vera mundi lumina.
_
Devota Sanctorum fides,
Invicta spes credentium,
Perfecta Christi caritas
Mundi tyrannum conterit.
_
In his Paterna gloria,
In his triumphat Filius,
In his voluntas Spiritus,
Caelum repletur gaudio.
_
* Patri, simulque Filio,
Tibique Sancte Spiritus,
Sicut fuit, sit jugiter
Saeclum per omne gloria.
Amen.

[Ant Matutinum]
In omnem terram * exivit sonus eorum, et in fines orbis terrae verba eorum;;18
Clamaverunt justi, * et Dominus exaudivit eos;;33
Constitues eos * principes super omnem terram: memores erunt nominis tui Domine;;44
V. In omnem terram exivit sonus eorum.
R. Et in fines orbis terrae verba eorum.
Principes populorum * congregati sunt cum Deo Abraham;;46
Dedisti hereditatem * timentibus nomen tuum Domine;;60
Annuntiaverunt * opera Dei, et facta ejus intellexerunt;;63
V. Constitues eos principes super omnem terram.
R. Memores erunt nominis tui Domine.
Exaltabuntur * cornua justi, alleluia;;74
Lux orta est * justo, alleluia, rectis corde laetitia, alleluia;;96
Custodiebant * testimonia ejus, et praecepta ejus, alleluia;;98
V. Nimis honorati sunt amici tui Deus.
R. Nimis confortatus est principatus eorum.

[Lectio1]
De Epistola prima beati Pauli Apostoli ad Corinthios
!1 Cor 4:1-5
1 Sic nos existimet homo ut ministros Christi, et dispensatores mysteriorum Dei.
2 Hic jam quaeritur inter dispensatores ut fidelis quis inveniatur.
3 Mihi autem pro minimo est ut a vobis judicer, aut ab humano die: sed neque meipsum judico.
4 Nihil enim mihi conscius sum, sed non in hoc justificatus sum: qui autem judicat me, Dominus est.
5 Itaque nolite ante tempus judicare, quoadusque veniat Dominus: qui et illuminabit abscondita tenebrarum, et manifestabit consilia cordium: et tunc laus erit unicuique a Deo.

[Responsory1]
R. Ecce ego mitto vos sicut oves in medio luporum, dicit Dominus:
* Estote ergo prudentes sicut serpentes, et simplices sicut columbae.
V. Dum lucem habetis, credite in lucem, ut filii lucis sitis.
R. Estote ergo prudentes sicut serpentes, et simplices sicut columbae.

[Lectio2]
!1 Cor 4:6-9
6 Haec autem, fratres, transfiguravi in me et Apollo, propter vos: ut in nobis discatis, ne supra quam scriptum est, unus adversus alterum infletur pro alio.
7 Quis enim te discernit? Quid autem habes quod non accepisti? Si autem accepisti, quid gloriaris quasi non acceperis?
8 Jam saturati estis, jam divites facti estis: sine nobis regnatis: et utinam regnetis, ut et nos vobiscum regnemus.
9 Puto enim quod Deus nos Apostolos novissimos ostendit, tamquam morti destinatos: quia spectaculum facti sumus mundo, et Angelis, et hominibus.

[Responsory2]
R. Tollite jugum meum super vos, dicit Dominus, et discite a me, quia mitis sum et humilis corde:
* Jugum enim meum suave est, et onus meum leve.
V. Et invenietis requiem animabus vestris.
R. Jugum enim meum suave est, et onus meum leve.

[Lectio3]
!1 Cor 4:10-15
10 Nos stulti propter Christum, vos autem prudentes in Christo: nos infirmi, vos autem fortes: vos nobiles, nos autem ignobiles.
11 Usque in hanc horam et esurimus, et sitimus, et nudi sumus, et colaphis caedimur, et instabiles sumus,
12 et laboramus operantes manibus nostris: maledicimur, et benedicimus: persecutionem patimur, et sustinemus:
13 blasphemamur, et obsecramus: tamquam purgamenta hujus mundi facti sumus, omnium peripsema usque adhuc.
14 Non ut confundam vos, haec scribo, sed ut filios meos carissimos moneo.
15 Nam si decem millia paedagogorum habeatis in Christo, sed non multos patres, nam in Christo Jesu per Evangelium ego vos genui.

[Responsory3]
R. Dum steteritis ante reges et praesides, nolite cogitare quomodo aut quid loquamini:
* Dabitur enim vobis in illa hora, quid loquamini.
V. Non enim vos estis qui loquimini: sed Spiritus Patris vestri, qui loquitur in vobis.
R. Dabitur enim vobis in illa hora, quid loquamini.
&Gloria
R. Dabitur enim vobis in illa hora, quid loquamini.

[Lectio4]
Sermo sancti Gregorii Papae.
!Homilia 30. in Evangelia, post medium.
Scriptum est: Spiritus Domini ornavit caelos. Ornamenta enim caelorum sunt virtutes praedicantium. Quae videlicet ornamenta Paulus enumerat, dicens: Alii datur per Spiritum sermo sapientiae, alii sermo scientiae secundum eumdem Spiritum, alteri fides in eodem Spiritu, alii gratia sanitatum in uno Spiritu, alii operatio virtutum, alii prophetia, alii discretio spirituum, alii genera linguarum, alii interpretatio sermonum. Haec autem omnia operatur unus atque idem Spiritus, dividens singulis prout vult.

[Responsory4]
R. Vidi conjunctos viros, habentes splendidas vestes, et Angelus Domini locutus est ad me, dicens:
* Isti sunt viri sancti facti amici Dei.
V. Vidi Angelum Dei fortem, volantem per medium caelum, voce magna clamantem et dicentem.
R. Isti sunt viri sancti facti amici Dei.

[Lectio5]
Quot ergo sunt bona praedicantium, tot sunt ornamenta caelorum. Hinc rursus scriptum est: Verbo Domini caeli firmati sunt. Verbum enim Domini Filius est Patris. Sed eosdem caelos, videlicet sanctos Apostolos, ut tota simul sancta Trinitas ostendatur operata, repente de Sancti Spiritus divinitate adjungitur: Et Spiritu oris ejus omnis virtus eorum. Caelorum ergo virtus de Spiritu sumpta est: quia mundi hujus potestatibus contraire non praesumerent, nisi eos Sancti Spiritus fortitudo solidasset. Quales namque doctores sanctae Ecclesiae ante adventum hujus Spiritus fuerint, scimus: et post adventum illius, cujus fortitudinis facti sint, conspicimus.

[Responsory5]
R. Beati estis, cum maledixerint vobis homines, et persecuti vos fuerint, et dixerint omne malum adversum vos, mentientes, propter me:
* Gaudete et exsultate, quoniam merces vestra copiosa est in caelis.
V. Cum vos oderint homines, et cum separaverint vos, et exprobraverint, et ejecerint nomen vestrum tamquam malum propter Filium hominis.
R. Gaudete et exsultate, quoniam merces vestra copiosa est in caelis.

[Lectio6]
Certe iste ipse pastor Ecclesiae, ad cujus sacratissimum corpus sedemus, quantae debilitatis, quantaeque formidinis ante adventum Spiritus fuerit, ancilla ostiaria requisita dicat. Una enim mulieris voce perculsus, dum mori timuit, Vitam negavit. Et pensandum, quia eum comprehensum Petrus negavit in terra, quem suspensum latro confessus est in cruce. Sed vir iste tantae formidinis, qualis post adventum Spiritus exsistat, audiamus. Fit conventus magistratus atque seniorum, caesis denuntiatur Apostolis, ne in nomine Jesu loqui debeant: Petrus magna auctoritate respondet: Obedire oportet Deo magis quam hominibus.

[Responsory6]
R. Isti sunt triumphatores et amici Dei, qui contemnentes jussa principum. meruerunt praemia aeterna:
* Modo coronantur, et accipiunt palmam.
V. Isti sunt qui venerunt ex magna tribulatione, et laverunt stolas suas in sanguine Agni.
R. Modo coronantur, et accipiunt palmam.
&Gloria
R. Modo coronantur, et accipiunt palmam.

[Lectio7]
Lectio sancti Evangelii secundum Matthaeum.
!Matt 19:27-29
In illo tempore: Dixit Petrus ad Jesum: Ecce nos reliquimus omnia, et secuti sumus te: quid ergo erit nobis? Et reliqua.
_
Homilia sancti Hieronymi Presbyteri.
!Lib. 3. in Matth. cap. 19.
Grandis fiducia! Petrus piscator erat, dives non fuerat, cibos manu et arte quaerebat: et tamen loquitur confidenter: Reliquimus omnia. Et quia non sufficit tantum relinquere, jungit quod perfectum est: Et secuti sumus te. Fecimus quod jussisti: quid igitur nobis dabis praemii? Jesus autem dixit illis: Amen dico vobis, quod vos qui secuti estis me, in regeneratione, cum sederit Filius hominis in sede majestatis suae, sedebitis et vos super sedes duodecim, judicantes duodecim tribus Israël. Non dixit: Qui reliquistis omnia; hoc enim et Crates fecit philosophus, et multi alii divitias contempserunt: sed, Qui secuti estis me: quod proprie Apostolorum est, atque credentium.

[Responsory7]
R. Isti sunt qui viventes in carne, plantaverunt Ecclesiam sanguine suo:
* Calicem Domini biberunt, et amici Dei facti sunt
V. In omnem terram exivit sonus eorum, et in fines orbis terrae verba eorum.
R. Calicem Domini biberunt, et amici Dei facti sunt

[Lectio8]
In regeneratione, cum sederit Filius hominis in sede majestatis suae (quando et mortui de corruptione resurgent incorrupti) sedebitis et vos in soliis judicantium, condemnantes duodecim tribus Israël: quia vobis credentibus, illi credere noluerunt Et omnis qui reliquerit domum, vel fratres, aut sorores, aut patrem, aut matrem, aut uxorem, aut filios, aut agros propter nomen meum, centuplum accipiet, et vitam aeternam possidebit. Locus iste cum illa sententia congruit, in qua Salvator loquitur: Non veni pacem mittere, sed gladium. Veni enim separare hominem a patre suo, et matrem a filia, et nurum a socru: et inimici hominis domestici ejus. Qui ergo propter fidem Christi, et praedicationem Evangelii, omnes affectus contempserint, atque divitias et saeculi voluptates: isti centuplum recipient, et vitam aeternam possidebunt.

[Responsory8]
R. Isti sunt viri sancti, quos elegit Dominus in caritate non ficta, et dedit illis gloriam sempiternam:
* Quorum doctrina fulget Ecclesia, ut sole luna.
V. Sancti per fidem vicerunt regna: operati sunt justitiam.
R. Quorum doctrina fulget Ecclesia, ut sole luna.
&Gloria
R. Quorum doctrina fulget Ecclesia, ut sole luna.

[Lectio9]
Ex occasione hujus sententiae quidam introducunt mille annos post resurrectionem, dicentes, tunc nobis centuplum omnium rerum quas dimisimus, et vitam aeternam esse reddendam: non intelligentes, quod, si in ceteris digna sit repromissio, in uxoribus appareat turpitudo: ut qui unam pro Domino dimiserit centum recipiat in futuro. Sensus ergo iste est: Qui carnalia pro Salvatore dimiserit, spiritualia recipiet: quae comparatione et merito sui ita erunt, quasi si parvo numero centenarius numerus comparetur.
&teDeum

[Ant Laudes]
Hoc est praeceptum meum, * ut diligatis invicem, sicut dilexi vos
Majorem caritatem * nemo habet, ut animam suam ponat quis pro amicis suis
Vos amici mei estis, * si feceritis quae praecipio vobis, dicit Dominus
Beati pacifici, * beati mundo corde: quoniam ipsi Deum videbunt
In patientia vestra * possidebitis animas vestras

[Capitulum Laudes]
!Eph. 2:19-20
v. Fratres: Jam non estis hospites, et advenae: sed estis cives Sanctorum, et domestici Dei: superaedificati super fundamentum Apostolorum et Prophetarum, ipso summo angulari lapide Christo Jesu.
$Deo gratias.

[Hymnus Laudes]
@Commune/C1:Hymnus Vespera

[Versum 2]
V. Annuntiaverunt opera Dei.
R. Et facta ejus intellexerunt.

[Ant 2]
Vos qui reliquistis * omnia, et secuti estis me, centuplum accipietis, et vitam aeternam possidebitis.

[Oratio]
Quaesumus omnipotens Deus, ut beatus N. Apostolus, cujus praevenimus festivitatem, tuum pro nobis imploret auxilium: ut a nostris reatibus absoluti a cunctis etiam periculis eruamur.
$Per Dominum

[Lectio Prima]
!Act 5:41
Ibant Apostoli gaudentes a conspectu concilii, quoniam digni habiti sunt pro nomine Jesu contumeliam pati.

[Capitulum Tertia]
!Eph. 2:19-20
v. Fratres: Jam non estis hospites, et advenae: sed estis cives Sanctorum, et domestici Dei: superaedificati super fundamentum Apostolorum et Prophetarum, ipso summo angulari lapide Christo Jesu.
$Deo gratias.

[Responsory Tertia]
R.br. In omnem terram * Exivit sonus eorum.
R. In omnem terram * Exivit sonus eorum.
V. Et in fines orbis terrae verba eorum.
R. Exivit sonus eorum.
&Gloria
R. In omnem terram * Exivit sonus eorum.
_
V. Constitues eos principes super omnem terram.
R. Memores erunt nominis tui Domine.

[Capitulum Sexta]
!Act 5:12
v. Per manus autem Apostolorum fiebant signa et prodigia multa in plebe.
$Deo gratias

[Responsory Sexta]
R.br. Constitues eos principes * Super omnem terram.
R. Constitues eos principes * Super omnem terram.
V. Memores erunt nominis tui Domine.
R. Super omnem terram.
&Gloria
R. Constitues eos principes * Super omnem terram.
_
V. Nimis honorati sunt amici tui Deus.
R. Nimis confortatus est principatus eorum.

[Capitulum Nona]
!Act 5:41
v. Ibant Apostoli gaudentes a conspectu concilii, quoniam digni habiti sunt pro nomine Jesu contumeliam pati.
$Deo gratias

[Responsory Nona]
R.br. Nimis honorati sunt * Amici tui Deus.
R. Nimis honorati sunt * Amici tui Deus.
V. Nimis confortatus est principatus eorum.
R. Amici tui Deus.
&Gloria
R. Nimis honorati sunt * Amici tui Deus.
_
V. Annuntiaverunt opera Dei.
R. Et facta ejus intellexerunt.

[Ant Vespera 3]
Juravit Dominus, * et non poenitebit eum: Tu es sacerdos in aeternum;;109
Collocet eum * Dominus cum principibus populi sui;;112
Dirupisti Domine * vincula mea: tibi sacrificabo hostiam laudis;;115
Euntes ibant * et flebant, mittentes semina sua;;125
Confortatus est * principatus eorum, et honorati sunt amici tui Deus;;138

[Versum 3]
V. Annuntiaverunt opera Dei.
R. Et facta ejus intellexerunt

[Ant 3]
Estote fortes * in bello, et pugnate cum antiquo serpente: et accipietis regnum aeternum.
