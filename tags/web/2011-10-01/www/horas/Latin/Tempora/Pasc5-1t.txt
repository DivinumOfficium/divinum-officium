[Rank]
Feria Secunda in Rogationibus;;Feria;;1.6

[Rule]
Una Antiphona
Laudes Litania
Doxology=Pasc

[Lectio1]
Lectio sancti Evangelii secundum Lucam.
!Luke 11:5-13
In illo tempore: Dixit Jesus discipulis suis: Quis vestrum habebit amicum et ibit ad illum media nocte, et dicet illi: Amice, commoda mihi tres panes. Et reliqua.
_
Homilia sancti Ambrosii Episcopi.
!Liber 7 in Lucae cap. 11.
Alius praecepti locus est, ut omnibus momentis, non solum diebus, sed etiam noctibus, oratio deferatur. Vides enim, quod iste qui media nocte perrexit, tres panes ab amico suo postulans, et in ipsa petendi intentione persistens, non defraudatur oratis. Qui sunt isti tres panes, nisi mysterii caelestis alimentum? Quod si diligas Dominum Deum tuum, non solum tibi, sed etiam aliis poteris emereri. Quis autem amicior nobis, quam qui pro nobis corpus suum tradidit? Petiit Ab hoc media nocte panes David petiit, et accepit. Petiit enim, quando dicebat: Media nocte surgebam ad confitendum tibi. Ideo meruit hos panes, quos apposuit nobis edendos. Petiit cum dicit: Lavabo per singulas noctes lectum meum. Neque enim timuit, ne excitaret dormientem, quem scit semper vigilantem.

[Responsory1]
R. Dicant nunc, qui redempti sunt, alleluia,
* A Domino, alleluia, alleluia.
V. Quos redemit de manu inimici, et de regionibus congregavit eos.
R. A Domino, alleluia, alleluia.

[Lectio2]
Et ideo scriptorum memores, noctibus ac diebus orationi instantes, peccatis nostris veniam postulemus. Nam si ille tam sanctus, et qui regni erat necessitatibus occupatus, septies in die laudem Domino dicebat, matutinis et vespertinis sacrificiis semper intentus: quid nos facere oportet, qui eo amplius rogare debemus, quo frequentius carnis ac mentis fragilitate delinquimus, ut de via lassis, et istius aevi cursu, ac vitae hujus anfractu graviter fatigatis, panis refectionis deesse non possit, qui hominis corda confirmet? Nec solum media nocte Dominus, sed omnibus prope docet vigilandum esse momentis. Venit enim et vespertina, et secunda, et tertia vigilia: et pulsare consuevit. Beati itaque servi illi, quos cum venerit Dominus, invenerit vigilantes. Si ergo desideras ut uirtus dei præcingat se, et ministret tibi, uigilandum est semper. Multi enim insidiæ sunt bonis, et et gravis corporis somnus; cum si dormire mens cœperit, uigorem suæ uirtutis amittet.

[Responsory2]
R. Cantate Domino, alleluia:
* Psalmum dicite ei, alleluia.
V. Afferte Domino gloriam et honorem, afferte Domino gloriam nomini ejus.
R. Psalmum dicite ei, alleluia.

[Lectio3]
Excita igitur somnum tuum, ut pulses ostium Christi. Quod aperiri sibi etiam Paulus exposcit, non solum suis, sed etiam populi orationibus obsecrans se uuvari: ut aperiatur ostium sibi ad loquendum mysterium Christi.  Et fortasse illud est ostium quod apertum uidit Ioannes, uidit enim et dixit: Post hæc uidi et ecce ostium apertum in cœlo: et uox prima quam audiui tamquam tubæ loquentem mecum, et dicentem.  Ascende huc, et ostendam tibi, quæ oportet fieri. Apertum est igitur ostium Ioanni, apertum est ostium Paulo, ut nobis panes quos ederemus acciperet. Perseuerauit enim, ostium pulsans, opportune importune, ut gentes mundani tramitis labore uexatas alimoniæ cœlestis ubertate recrearet. Ergo præceptiuus locus frequenter orandi, spes impetrandi, oratio persuadendi prius in præcepto, post in exemplo. Qui enim promittit aliquid, spem debet afferre promissi, ut monitis obedientia deferatur, promissis fides, quæ humanæ contemplatione pietatis, in maius æternæ spem pietatis acquiret, si tamen æqua poscantur, ne in peccatum uertatur oratio.

[Responsory3]
R. Narrabo nomen tuum fratribus meis, alleluia:
* In medio Ecclesiae laudabo te, alleluia, alleluia.
V. Confitebor tibi in populis Domine, et psalmum dicam tibi in Gentibus.
R. In medio Ecclesiae laudabo te, alleluia, alleluia.
&Gloria
R. In medio Ecclesiae laudabo te, alleluia, alleluia.

[Ant 2]
Petite, et accipietis: * quaerite, et invenietis: pulsate, et aperietur vobis, alleluia.

[Oratio 2]
Praesta quaesumus omnipotens Deus: ut qui in afflictione nostra de tua pietate confidimus; contra adversa omnia tua semper protectione muniamur.
$Per Dominum.

[Ant 3]
Ipse enim Pater amat * vos, quia vos me amastis, et credidistis, alleluia.

[Oratio 3]
Deus, a quo bona cuncta procedunt, largire supplicibus tuis: ut cogitemus te inspirante, quae recta sunt; et te gubernante, eadem faciamus.
$Per Dominum
