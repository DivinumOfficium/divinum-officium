[Rank]
Feria Quinta in Cena Domini;;Feria privilegiata Duplex I classis;;7

[Rule]
Psalmi minores Dominica
Antiphonas horas
Omit Incipit Invitatorium Hymnus Capitulum Lectio Preces Commemoratio Suffragium Conclusion
Limit Benedictiones Oratio
9 lectiones 1960
Capitulum Versum 2
Minores sine Antiphona

[Ant Matutinum]
Zelus domus tuae * comedit me, et opprobria exprobrantium tibi ceciderunt super me;;68
Avertantur retrorsum, * et erubescant, qui cogitant mihi mala;;69
Deus meus * eripe me de manu peccatoris;;70
V. Avertantur retrorsum, et erubescant.
R. Qui cogitant mihi mala.
Liberavit Dominus * pauperem a potente, et inopem, cui non erat adjutor;;71
Cogitaverunt impii, * et locuti sunt nequitiam: iniquitatem in excelso locuti sunt;;72
Exsurge Domine, * et judica causam meam;;73
V. Deus meus eripe me de manu peccatoris.
R. Et de manu contra legem agentis, et iniqui.
Dixi iniquis: * Nolite loqui adversus Deum iniquitatem;;74
Terra tremuit * et quievit, dum exsurgeret in judicio Deus;;75
In die tribulationis * meae Deum exquisivi manibus meis;;76
V. Exsurge Domine.
R. Et judica causam meam.

[Lectio1]
Incipit Lamentatio Jeremiae Prophetae.
!Lam 1:1-5
1 Aleph. Quomodo sedet sola civitas plena populo! facta est quasi vidua domina Gentium; princeps provinciarum facta est sub tributo.
2 Beth. Plorans ploravit in nocte, et lacrimae ejus in maxillis ejus: non est qui consoletur eam ex omnibus caris ejus; omnes amici ejus spreverunt eam, et facti sunt ei inimici.
3 Ghimel. Migravit Judas propter afflictionem, et multitudinem servitutis; habitavit inter Gentes, nec invenit requiem: omnes persecutores ejus apprehenderunt eam inter angustias.
4 Daleth. Viae Sion lugent, eo quod non sint qui veniant ad solemnitatem: omnes portae ejus destructae, sacerdotes ejus gementes; virgines ejus squalidae, et ipsa oppressa amaritudine.
5 He. Facti sunt hostes ejus in capite; inimici ejus locupletati sunt: quia Dominus locutus est super eam propter multitudinem iniquitatum ejus; parvuli ejus ducti sunt in captivitatem ante faciem tribulantis.
v. Jerusalem, Jerusalem, convertere ad Dominum Deum tuum. 

[Responsory1]
R. In monte Oliveti oravit ad Patrem: Pater, si fieri potest, transeat a me calix iste:
*. Spiritus quidem promptus est, caro autem infirma.
V. Vigilate, et orate, ut non intretis in tentationem.
R. Spiritus quidem promptus est, caro autem infirma.

[Lectio2]
!Lam 1:6-9
6 Vau Et egressus est a filia Sion omnis decor ejus; facti sunt principes ejus velut arietes non invenientes pascua, et abierunt absque fortitudine ante faciem subsequentis.
7 Zain Recordata est Jerusalem dierum afflictionis suae, et praevaricationis, omnium desiderabilium suorum, quae habuerat a diebus antiquis, cum caderet populus ejus in manu hostili, et non esset auxiliator: viderunt eam hostes, et deriserunt sabbata ejus.
8 Heth Peccatum peccavit Jerusalem, propterea instabilis facta est; omnes qui glorificabant eam spreverunt illam, quia viderunt ignominiam ejus: ipsa autem gemens conversa est retrorsum.
9 Teth Sordes ejus in pedibus ejus, nec recordata est finis sui; deposita est vehementer, non habens consolatorem; vide, Domine, afflictionem meam, quoniam erectus est inimicus.
v. Jerusalem, Jerusalem, convertere ad Dominum Deum tuum. 

[Responsory2]
R. Tristis est anima mea usque ad mortem: sustinete hic, et vigilate mecum: nunc videbitis turbam, quae circumdabit me:
* Vos fugam capietis, et ego vadam immolari pro vobis.
V. Ecce appropinquat hora, et Filius hominis tradetur in manus peccatorum.
R. Vos fugam capietis, et ego vadam immolari pro vobis.

[Lectio3]
!Lam 1:10-14
10 Jod Manum suam misit hostis ad omnia desiderabilia ejus, quia vidit gentes ingressas sanctuarium suum, de quibus praeceperas ne intrarent in ecclesiam tuam.
11 Caph Omnis populus ejus gemens, et quaerens panem; dederunt pretiosa quaeque pro cibo ad refocillandam animam. Vide, Domine, et considera quoniam facta sum vilis!
12 Lamed O vos omnes qui transitis per viam, attendite, et videte si est dolor sicut dolor meus, quoniam vindemiavit me, ut locutus est Dominus, in die irae furoris sui.
13 Mem De excelso misit ignem in ossibus meis, et erudivit me: expandit rete pedibus meis, convertit me retrorsum; posuit me desolatam, tota die maerore confectam.
14 Nun Vigilavit jugum iniquitatum mearum; in manu ejus convolutae sunt, et impositae collo meo. Infirmata est virtus mea: dedit me Dominus in manu de qua non potero surgere.
v. Jerusalem, Jerusalem, convertere ad Dominum Deum tuum. 

[Responsory3]
R. Ecce vidimus eum non habentem speciem, neque decorem: aspectus ejus in eo non est: hic peccata nostra portavit, et pro nobis dolet: ipse autem vulneratus est propter iniquitates nostras:
* Cujus livore sanati sumus.
V. Vere languores nostros ipse tulit, et dolores nostros ipse portavit.
R. Cujus livore sanati sumus.
&Gloria
R. Ecce vidimus eum non habentem speciem, neque decorem: aspectus ejus in eo non est: hic peccata nostra portavit, et pro nobis dolet: ipse autem vulneratus est propter iniquitates nostras: * Cujus livore sanati sumus.

[Lectio4]
Ex tractatu sancti Augustini Episcopi super Psalmos.
!In Psalmum 54. ad 1. versum
Exaudi Deus orationem meam, et ne despexeris deprecationem meam: intende mihi, et exaudi me. Satagentis, solliciti, in tribulatione positi, verba sunt ista. Orat multa patiens, de malo liberari desiderans. Superest ut videamus in quo malo sit: et cum dicere coeperit: agnoscamus ibi nos esse: ut communicata tribulatione, conjungamus orationem. Contristatus sum, inquit, in exercitatione mea, et conturbatus sum. Ubi contristatus? ubi conturbatus? In exercitatione mea inquit. Homines malos, quos patitur, commemoratus est: eamdemque passionem malorum hominum, exercitationem suam dixit. Ne putetis gratis esse malos in hoc mundo, et nihil boni de illis agere Deum. Omnis malus aut ideo vivit, ut corrigatur: aut ideo vivit, ut per illum bonus exerceatur.

[Responsory4]
R. Amicus meus osculi me tradidit signo: Quem osculatus fuero, ipse est, tenete eum: hoc malum fecit signum, qui per osculum adimplevit homicidium.
* Infelix praetermisit pretium sanguinis, et in fine laqueo se suspendit.
V. Bonum erat ei, si natus non fuisset homo ille.
R. Infelix praetermisit pretium sanguinis, et in fine laqueo se suspendit.

[Lectio5]
Utinam ergo qui nos modo exercent, convertantur, et nobiscum exerceantur: tamen quamdiu ita sunt ut exerceant, non eos oderimus: quia in eo quod malus est quis eorum, utrum usque in finem perseveraturus sit, ignoramus. Et plerumque cum tibi videris odisse inimicum, fratrem odisti, et nescis. Diabolus, et angeli ejus in Scripturis sanctis manifestati sunt nobis, quod ad ignem aeternum sint destinati. Ipsorum tantum desperanda est correctio, contra quos habemus occultam luctam: ad quam luctam nos armat Apostolus, dicens: Non est nobis colluctatio adversus carnem et sanguinem: id est, non adversus homines, quos videtis, sed adversus principes, et potestates, et rectores mundi, tenebrarum harum. Ne forte cum dixisset, mundi, intelligeres daemones esse rectores caeli et terrae. Mundi dixit, tenebrarum harum: mundi dixit, amatorum mundi: mundi dixit, impiorum et iniquorum: mundi dixit, de quo dicit Evangelium: Et mundus eum non cognovit.

[Responsory5]
R. Judas mercator pessimus osculo petiit Dominum: ille ut agnus innocens non negavit Judae osculum:
* Denariorum numero Christum Judaeis tradidit.
V. Melius illi erat, si natus non fuisset
R. Denariorum numero Christum Judaeis tradidit.

[Lectio6]
Quoniam vidi iniquitatem, et contradictionem in civitate. Attende gloriam crucis ipsius. Jam in fronte regum crux illa fixa est, cui inimici insultaverunt. Effectus probavit virtutem: domuit orbem non ferro, sed ligno. Lignum crucis contumeliis dignum visum est inimicis, et ante ipsum lignum stantes caput agitabant, et dicebant: Si Filius Dei est, descendat de cruce. Extendebat ille manus suas ad populum non credentem et contradicentem. Si enim justus est, qui ex fide vivit, iniquus est qui non habet fidem. Quod ergo hic ait, iniquitatem; perfidiam intellige. Videbat ergo Dominus in civitate iniquitatem et contradictionem, et extendebat manus suas ad populum non credentem, et contradicentem: et tamen et ipsos exspectans dicebat: Pater, ignosce illis, quia nesciunt quid faciunt.

[Responsory6]
R. Unus ex discipulis meis tradet me hodie: Vae illi per quem tradar ego:
* Melius illi erat, si natus non fuisset.
V. Qui intingit mecum manum in paropside, hic me traditurus est in manus peccatorum.
R. Melius illi erat, si natus non fuisset.
&Gloria
R. Unus ex discipulis meis tradet me hodie: Vae illi per quem tradar ego: * Melius illi erat, si natus non fuisset.

[Lectio7]
De Epistola prima beati Pauli Apostoli ad Corinthios.
!1 Cor 11:17-22
17 Hoc autem praecipio: non laudans quod non in melius, sed in deterius convenitis.
18 Primum quidem convenientibus vobis in Ecclesiam, audio scissuras esse inter vos, et ex parte credo.
19 Nam oportet et haereses esse, ut et qui probati sunt, manifesti fiant in vobis.
20 Convenientibus ergo vobis in unum, jam non est Dominicam cœnam manducare.
21 Unusquisque enim suam cœnam praesumit ad manducandum, Et alius quidem esurit, alius autem ebrius est.
22 Numquid domos non habetis ad manducandum, et bibendum? aut Ecclesiam Dei contemnitis, et confunditis eos qui non habent? Quid dicam vobis? Laudo vos? In hoc non laudo.

[Responsory7]
R. Eram quasi agnus innocens; ductus sum ad immolandum, et nesciebam: consilium fecerunt inimici mei adversum me, dicentes:
* Venite, mittamus lignum in panem ejus, et eradamus eum de terra viventium.
V. Omnes inimici mei adversum me cogitabant mala mihi: verbum iniquum mandaverunt adversum me, dicentes.
R. Venite, mittamus lignum in panem ejus, et eradamus eum de terra viventium.

[Lectio8]
!1 Cor 11:23-26
23 Ego enim accepi a Domino quod et tradidi vobis, quoniam Dominus Jesus in qua nocte tradebatur, accepit panem,
24 et gratias agens fregit, et dixit: Accipite, et manducate: hoc est corpus meum, quod pro vobis tradetur: hoc facite in meam commemorationem.
25 Similiter et calicem, postquam cœnavit, dicens: Hic calix novum testamentum est in meo sanguine: hoc facite quotiescumque bibetis, in meam commemorationem.
26 Quotiescumque enim manducabitis panem hunc, et calicem bibetis, mortem Domini annuntiabitis donec veniat.

[Responsory8]
R. Una hora non potuistis vigilare mecum, qui exhortabamini mori pro me?
* Vel Judam non videtis, quomodo non dormit, sed festinat tradere me Judaeis?
V. Quid dormitis? surgite, et orate, ne intretis in tentationem.
R. Vel Judam non videtis, quomodo non dormit, sed festinat tradere me Judaeis?

[Lectio9]
!1 Cor 11:27-34
27 Itaque quicumque manducaverit panem hunc, vel biberit calicem Domini indigne, reus erit corporis et sanguinis Domini.
28 Probet autem seipsum homo: et sic de pane illo edat, et de calice bibat.
29 Qui enim manducat et bibit indigne, judicium sibi manducat et bibit, non dijudicans corpus Domini.
30 Ideo inter vos multi infirmi et imbecilles, et dormiunt multi.
31 Quod si nosmetipsos dijudicaremus, non utique judicaremur.
32 Dum judicamur autem, a Domino corripimur, ut non cum hoc mundo damnemur.
33 Itaque fratres mei, cum convenitis ad manducandum, invicem exspectate.
34 Si quis esurit, domi manducet, ut non in judicium conveniatis. Cetera autem, cum venero, disponam.

[Responsory9]
R. Seniores populi consilium fecerunt,
* Ut Jesum dolo tenerent, et occiderent: cum gladiis et fustibus exierunt tamquam ad latronem.
V. Collegerunt pontifices et pharisaei concilium.
R. Ut Jesum dolo tenerent, et occiderent: cum gladiis et fustibus exierunt tamquam ad latronem.
&Gloria
R. Seniores populi consilium fecerunt, * Ut Jesum dolo tenerent, et occiderent: cum gladius et fustibus exierunt tamquam ad latronem.

[Ant Laudes]
Justificeris Domine * in sermonibus tuis, et vincas cum judicaris
Dominus * tamquam ovis ad victimam ductus est, et non aperuit os suum
Contritum est * cor meum in medio mei, contremuerunt omnia ossa mea
Exhortatus es * in virtute tua, et in refectione sancta tua Domine
Oblatus est * quia ipse voluit, et peccata nostra ipse portavit

[Versum 2]
V. Homo pacis meae, in quo speravi.
R. Qui edebat panes meos, ampliavit adversum me supplantationem.

[Ant 2]
Traditor autem * dedit eis signum dicens: Quem osculatus fuero, ipse est, tenete eum.

[Oratio]
v. Christus factus est pro nobis obediens usque ad mortem.
!secreto
$Pater noster
!aliquantulum altius
&psalm(50)
_
Respice, quaesumus Domine, super hanc familiam tuam, pro qua Dominus noster Jesus Christus non dubitavit manibus tradi nocentium, et crucis subire tormentum:
!Et sub silentio concluditur
$Qui tecum

[Oratio Matutinum]
Respice, quaesumus Domine, super hanc familiam tuam, pro qua Dominus noster Jesus Christus non dubitavit manibus tradi nocentium, et crucis subire tormentum:
!Et sub silentio concluditur
$Qui tecum

[Ant Vespera]
Calicem * salutaris accipiam et nomen Domini invocabo;;115
Cum his, * qui oderunt pacem eram pacificus: dum loquebar illis, impugnabant me gratis;;119
Ab hominibus * iniquis libera me Domine;;139
Custodi me * a laqueo quem statuerunt mihi, et a scandalis operantium iniquitatem;;140
Considerabam * ad dexteram et videbam, et non erat qui cognosceret me;;141

[Ant 3]
Coenantibus autem illis * accepit Jesus panem, et benedixit, ac fregit, deditque discipulis suis

[Special Completorium]
!Special Completorium
_
$Confiteor
$Misereatur
$Indulgentiam

&psalm(4)

&psalm(90)

&psalm(133)

&psalm(233)

v. Christus factus est pro nobis obediens usque ad mortem.
!secreto
$Pater noster
!aliquantulum altius
&psalm(50)
_
Respice, quaesumus Domine, super hanc familiam tuam, pro qua Dominus noster Jesus Christus non dubitavit manibus tradi nocentium, et crucis subire tormentum:
$Qui tecum
