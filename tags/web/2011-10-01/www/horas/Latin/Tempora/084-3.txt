[Lectio1]
De libro Ecclesiastici.
!Sir 3:1-4
1 Filii sapientiae ecclesia justorum, et natio illorum obedientia et dilectio.
2 Judicium patris audite, filii, et sic facite, ut salvi sitis.
3 Deus enim honoravit patrem in filiis: et judicium matris exquirens, firmavit in filios.
4 Qui diligit Deum exorabit pro peccatis, et continebit se ab illis, et in oratione dierum exaudietur.

[Responsory1]
@Tempora/081-0:Responsory7

[Lectio2]
!Sir 3:5-8
5 Et sicut qui thesaurizat, ita et qui honorificat matrem suam,
6 qui honorat patrem suum jucundabitur in filiis, et in die orationis suae exaudietur.
7 Qui honorat patrem suum vita vivet longiore, et qui obedit patri refrigerabit matrem.
8 Qui timet Dominum honorat parentes, et quasi dominis serviet his qui se genuerunt.

[Responsory2]
@Tempora/081-1:Responsory2

[Lectio3]
!Sir 3:9-13
9 In opere, et sermone, et omni patientia, honora patrem tuum,
10 ut superveniat tibi benedictio ab eo, et benedictio illius in novissimo maneat.
11 Benedictio patris firmat domos filiorum: maledictio autem matris eradicat fundamenta.
12 Ne glorieris in contumelia patris tui: non enim est tibi gloria ejus confusio.
13 Gloria enim hominis ex honore patris sui, et dedecus filii pater sine honore.

[Responsory3]
@Tempora/081-1:Responsory3
