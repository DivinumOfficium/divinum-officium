[Rank]
Feria IV infra Hebdomadam II post Epiphaniam;;Feria;;1

[Rule]
Oratio Dominica

[Lectio1]
De epistola secunda ad Corinthios
!2 Cor 7:1-3
1 Has ergo habentes promissiones, carissimi, mundemus nos ab omni inquinamento carnis et spiritus, perficientes sanctificationem in timore Dei.
2 Capite nos. Neminem laesimus, neminem corrupimus, neminem circumvenimus.
3 Non ad condemnationem vestram dico: praediximus enim quod in cordibus nostris estis ad commoriendum et ad convivendum.

[Responsory1]
R. Ne perdideris me cum iniquitatibus meis
* Neque in finem iratus reserves mala mea.
V. Non intres in judicium cum servo tuo Domine
R. Neque in finem iratus reserves mala mea.

[Lectio2]
!2 Cor 7:4-7
4 Multa mihi fiducia est apud vos, multa mihi gloriatio pro vobis: repletus sum consolatione; superabundo gaudio in omni tribulatione nostra.
5 Nam et cum venissemus in Macedoniam, nullam requiem habuit caro nostra, sed omnem tribulationem passi sumus: foris pugnae, intus timores.
6 Sed qui consolatur humiles, consolatus est nos Deus in adventu Titi.
7 Non solum autem in adventu ejus, sed etiam in consolatione, qua consolatus est in vobis, referens nobis vestrum desiderium, vestrum fletum, vestram aemulationem pro me, ita ut magis gauderem.

[Responsory2]
R. Paratum cor meum Deus, paratum cor meum:
* Cantabo, et psalmum dicam Domino.
V. Exsurge gloria mea, exsurge psalterium et cithara, exsurgam diluculo.
R. Cantabo, et psalmum dicam Domino.

[Lectio3]
!2 Cor 7:8-10
8 Quoniam etsi contristavi vos in epistola, non me pœnitet: etsi pœniteret, videns quod epistola illa (etsi ad horam) vos contristavit,
9 nunc gaudeo: non quia contristati estis, sed quia contristati estis ad pœnitentiam. Contristati enim estis ad Deum, ut in nullo detrimentum patiamini ex nobis.
10 Quae enim secundum Deum tristitia est, pœnitentiam in salutem stabilem operatur: saeculi autem tristitia mortem operatur.

[Responsory3]
R. Adjutor meus tibi psallam, quia Deus susceptor meus es:
* Deus meus, misericordia mea.
V. Laetabor, et exsultabo in te, psallam nomini tuo Altissime.
R. Deus meus, misericordia mea.
&Gloria
R. Deus meus, misericordia mea.
