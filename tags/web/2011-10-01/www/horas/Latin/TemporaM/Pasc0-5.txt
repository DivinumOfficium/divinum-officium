[Rank]
Die VI infra octavam Paschae;;Semiduplex I class;;6;;ex Pasc0-0

[Rule]
ex Pasc0-0;
1 nocturn;
Omit Hymnus Preces Suffragium Commemoratio;
Minores sine Antiphona;
Capitulum Versum 2;
Psalmi Dominica;

[Lectio1]
Lectio sancti Evangelii secundum Matthaeum.
!Matt 28:16-20.
In illo tempore: Undecim discipuli abierunt in Galilaeam in montem, ubi~
constituerat illis Jesus. Et reliqua.
_
Homilia sancti Hieronymi Presbyteri.
!Lib 4 comment. in Matt in fine.
Post resurrectionem Jesus in monte Galilee conspicitur, ibique adoratur: licet~
quidam dubitent, et dubitatio eorum nostram augeat fidem. Tunc manifestius~
ostenditur Thomae, et latus lancea vulneratum, et manus fixas demonstrat clavis.~
Accedens Jesus locutus est eis, dicens: Data est mihi omnis potestas in caelo et~
in terra. illi potestas data est, qui paulo ante crucifixus, qui sepultus in~
tumulo, qui mortuus jacuerat, qui postea resurrexit. In caelo autem et in terra~
potestas data est: ut qui ante regnabat in caelo, per fidem credentium regnet et~
in terris.

[Responsory1]
R. Surgens Jesus Dominus noster, stans in medio discipulorum suorum, dixit:
* Pax vobis, alleluia: gavisi sunt discipuli viso Domino, alleluia.
V. Una ergo sabbatorum, cum fores essent clausae, ubi erant discipuli congregati,~
venit Jesus, et stetit in medio eorum, et dixit eis.
R. Pax vobis, alleluia: gavisi sunt discipuli viso Domino, alleluia.

[Lectio2]
Euntes autem docete omnes Gentes, baptizantes eos in nomine Patris, et Filii, et~
Spiritus sancti. Primum docent omnes Gentes, deinde doctas intingunt aqua. Non~
enim potest fieri, ut corpus baptismi recipiat sacramentum, nisi ante anima~
fidei susceperit veritatem. Baptizantur autem in nomine Patris, et Filii, et~
Spiritus sancti: ut quorum una est divinitas, una sit largitio: nomenque~
Trinitatis, unus Deus est.

[Responsory2]
R. Expurgate vetus fermentum, ut sitis nova conspersio: etenim Pascha nostrum~
imolatus est Christus:
* Itaque epulemur in Domino, alleluia.
V. Mortuus est propter delicta nostra, et resurrexit propter justificationem~
nostram.
R. Itaque epulemur in Domino, alleluia.
&Gloria
R. Itaque epulemur in Domino, alleluia.

[Lectio3]
Docentes eos servare omnia, quaecumque mandavi vobis. Ordo praecipuus. Jussit~
Apostolis, ut primum docerent universas Gentes, deinde fidei intingerent~
sacramento et post fidem ac baptisma, quae essent observanda praeciperent Ac ne~
putemus levia esse, quae jussa sunt, et pauca, addidit: Omnia quaecumque mandavi~
vobis: ut quicumque crediderint, qui in Trinitate fuerint baptizati, omnia~
faciant, quae praecepta sunt. Et ecce ego vobiscum sum usque ad consummationem~
saeculi. Qui usque ad consummationem saeculi cum discipulis se futurum esse~
promittit, et illos ostendit semper esse
victuros, et se numquam a credentibus recessurum.
&teDeum

[Ant 2]
Unndecim discipuli * in Galilaea videntes Dominum adoraverunt, alleluia.

[Oratio]
Omnipotens sempiterne Deus, qui paschale sacramentum in reconciliationis humanae~
foedere contulisti: da mentibus nostris; ut quod professione celebramus, imitemur~
effectu.
$Per Dominum

[Ant 3]
Data est mihi * omnis potestas in caelo et in terra, alleluia.

[LectioE]
v. Sequentia Sancti Evangelii secundum Matthaeum
!Matt 28:16-20.
28:16 Undecim autem discipuli abierunt in Galilaeam in montem ubi constituerat illis Jesus.
28:17 Et videntes eum adoraverunt: quidam autem dubitaverunt.
28:18 Et accedens Jesus locutus est eis, dicens: Data est mihi omnis potestas in caelo et in terra:
28:19 euntes ergo docete omnes gentes: baptizantes eos in nomine Patris, et Filii, et Spiritus Sancti:
28:20 docentes eos servare omnia quaecumque mandavi vobis: et ecce ego vobiscum sum omnibus diebus, usque ad consummationem saeculi.
$Te decet
