[Rank]
Feria II infra Hebdomadam I Adventus;;Feria major;;2

[Rule]
Oratio Dominica

[Lectio1]
De Isaia Propheta
!Isa 1:16-18
16 Lavamini, mundi estote; auferte malum cogitationum vestrarum ab oculis meis: quiescite agere perverse,
17 discite benefacere; quaerite judicium, subvenite oppresso, judicate pupillo, defendite viduam.
18 Et venite, et arguite me, dicit Dominus. Si fuerint peccata vestra ut coccinum, quasi nix dealbabuntur; et si fuerint rubra quasi vermiculus, velut lana alba erunt.


[Responsory1]
R. Suscipe verbum Virgo Maria, quod tibi a Domino per Angelum transmissum est:~
concipies et paries Deum pariter et hominem,
* Ut benedicta dicaris inter omnes mulieres.
V. Paries quidem filium, et virginitatis non patieris detrimentum: efficieris~
gravida, et eris mater semper intacta.
R. Ut benedicta dicaris inter omnes mulieres.

[Lectio2]
!Isa 1:19-23
19 Si volueritis, et audieritis me, bona terrae comeditis.
20 Quod si nolueritis, et me ad iracundiam provocaveritis, gladius devorabit vos, quia os Domini locutum est.
21 Quomodo facta est meretrix civitas fidelis, plena judicii? justitia habitavit in ea, nunc autem homicidae.
22 Argentum tuum versum est in scoriam; vinum tuum mistum est aqua.
23 Principes tui infideles, socii furum. Omnes diligunt munera, sequuntur retributiones. Pupillo non judicant, et causa viduae non ingreditur ad illos.


[Responsory2]
R. Laetentur caeli, et exsultet terra, jubilate montes laudem: quia Dominus~
noster veniet,
* Et pauperum suorum miserebitur.
V. Orietur in diebus ejus justitia, et abundantia pacis.
R. Et pauperum suorum miserebitur.

[Lectio3]
!Isa 1:24-28
24 Propter hoc ait Dominus, Deus exercituum, Fortis Israël: Heu ! consolabor super hostibus meis, et vindicabor de inimicis meis.
25 Et convertam manum meam ad te, et excoquam ad puram scoriam tuam, et auferam omne stannum tuum.
26 Et restituam judices tuos ut fuerunt prius, et consiliarios tuos sicut antiquitus; post haec vocaberis civitas justi, urbs fidelis.
27 Sion in judicio redimetur, et reducent eam in justitia.
28 Et conteret scelestos, et peccatores simul; et qui dereliquerunt Dominum consumentur.


[Responsory3]
R. Alieni non transibunt per Jerusalem amplius:
* Nam in illa die stillabunt montes dulcedinem, et colles fluent lac et mel,~
dicit Dominus.
V. Deus a Libano veniet, et Sanctus de monte umbroso et condenso.
R. Nam in illa die stillabunt montes dulcedinem, et colles fluent lac et mel,~
dicit Dominus.
&Gloria
R. Nam in illa die stillabunt montes dulcedinem, et colles fluent lac et mel,~
dicit Dominus.

[Ant 2]
Angelus Domini * nuntiavit Mariae, et concepit de Spiritu sancto, alleluia.

[Ant 3]
Laeva Jerusalem * oculos tuos, et vide potentiam regis: ecce Salvator venit~
solvere te a vinculo.
