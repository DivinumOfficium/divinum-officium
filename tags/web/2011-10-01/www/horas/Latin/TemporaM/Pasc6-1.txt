[Rank]
Feria II post Ascension;;Feria;;1;;vide TemporaM/Pasc5-4

[Rule]
Doxology=Asc
Feria Te Deum

[Lectio1]
De Epistola prima beati Joannis Apostoli
!1 John 3:1-6
1 Videte qualem caritatem dedit nobis Pater, ut filii Dei nominemur et simus. Propter hoc mundus non novit nos: quia non novit eum.
2 Carissimi, nunc filii Dei sumus: et nondum apparuit quid erimus. Scimus quoniam cum apparuerit, similes ei erimus: quoniam videbimus eum sicuti est.
3 Et omnis qui habet hanc spem in eo, sanctificat se, sicut et ille sanctus est.
4 Omnis qui facit peccatum, et iniquitatem facit: et peccatum est iniquitas.
5 Et scitis quia ille apparuit ut peccata nostra tolleret: et peccatum in eo non est.
6 Omnis qui in eo manet, non peccat: et omnis qui peccat, non vidit eum, nec cognovit eum.


[Responsory1]
@TemporaM/Pasc5-4:Responsory1

[Lectio2]
!1 John 3:7-12.
7 Filioli, nemo vos seducat. Qui facit justitiam, justus est, sicut et ille justus est.
8 Qui facit peccatum, ex diabolo est: quoniam ab initio diabolus peccat. In hoc apparuit Filius Dei, ut dissolvat opera diaboli.
9 Omnis qui natus est ex Deo, peccatum non facit: quoniam semen ipsius in eo manet, et non potest peccare, quoniam ex Deo natus est.
10 In hoc manifesti sunt filii Dei, et filii diaboli. Omnis qui non est justus, non est ex Deo, et qui non diligit fratrem suum:
11 quoniam haec est annuntiatio, quam audistis ab initio, ut diligatis alterutrum.
12 Non sicut Cain, qui ex maligno erat, et occidit fratrem suum. Et propter quid occidit eum? Quoniam opera ejus maligna erant: fratris autem ejus, justa.


[Responsory2]
@TemporaM/Pasc5-4:Responsory2

[Lectio3]
!1 John 3:13-16
13 Nolite mirari, fratres, si odit vos mundus.
14 Nos scimus quoniam translati sumus de morte ad vitam, quoniam diligimus fratres. Qui non diligit, manet in morte:
15 omnis qui odit fratrem suum, homicida est. Et scitis quoniam omnis homicida non habet vitam aeternam in semetipso manentem.
16 In hoc cognovimus caritatem Dei, quoniam ille animam suam pro nobis posuit: et nos debemus pro fratribus animas ponere.

[Responsory3]
@TemporaM/Pasc5-4:Responsory3

[Lectio4]
Sermo sancti Joannis Chrysostomi.
!Sermo de Ascensione Domini, tom. 3.
Christus ascendens in caelum, nostrea naturae primitias obtulit Patri, et~
oblatum donum miratus est Pater, quod et tanta dignitas oiferebat; et quod~
offerebatur, nulla macula foedabatur. Nam et suis manibus suscepit oblatum, et~
suae sedis fecit esse participem, et quod plus est, ad partem suae dexterae~
collocavit. Cognoscamus, quis est ille qui audivit, Sede ad dexteram meam: quae~
natura est, cui Deus dixit, Esto meae particeps sedis. Illa natura est, quae~
audivit: Terra es, et in terram ibis.

[Lectio5]
Non enim ad omnem gloriam caelos transisse suffecerat, non cum Angelis stare:~
sed caelos transivit, supra Cherubim ascendit, ultra Seraphim elevatur, nec ante~
stetit, nisi sedem Dominicam meruisset. Vide quo spatio caelum separatur a terra,~
imo terra quanto ab inferis abest, et ipsum caelum quanto ab altiore caelo~
separatur, et de altiore caelo ad Angelos quantum spatn est, ad superiores etiam~
Potestates. ad ipsam quoque Dominicam sedem. Super haec omnia natura nostra~
elevata est, ut homo, qui loco tam humili tenebatur, ut descendere non posset~
ulterius, ad tam excelsam sedem elevaretur, ut altius non posset ascendere.

[Lectio6]
Haec ostendens Paulus dicebat: Qui descendit, ipse est qui ascendit. Et iterum:~
Descendit ad inferiora terrae, et ascendit super omnes caelos. Discite igitur~
quisnam ascendit, et quae natura elevata est. In hoc enim cupio remorari sermone,~
ut humani generis commemoratione, divinam clementiam cum omni admiratione~
discamus, quae summum honorem, magnamque gloriam nostrae naturae largita est,~
quae omnibus hodierna die meruit excelsior reperiri. Hodie Angeli atque~
Archangeli naturam nostram in sede Dominica immortali gloria fulgentem viderunt.

[Lectio7]
Lectio sancti Evangelii secundum Marcum.
!Mark 16:14-20
In illo tempore: Recumbentibus lindecim discipulis, apparuit illis Jesus: et~
exprobravit incredulitatem eorum, et duritiam cordis: quia iis, qui viderant eum~
resurrexisse, non crediderunt. Et reliqua.
_
De Homiha sancti Gregorii Papae.
!Ex eadem Homilia 29.
Et Dominus quidem Jesus, postquam locutus est eis, assumptus est in caelum, et~
sedet a dextris Dei. In veteri testamento cognovimus quod Elias sit raptus in~
caelum. Sed ahud est caelum aereum, ahud aethereum. Caelum quippe aereum terrae~
est proximum: unde et aves caeli dicimus, quia eas volitare in aere videmus. In~
caelum itaque aereum EHas sublevatus est, ut in secretam quamdam terrae regionem~
repente duceretur, ubi in magna jam carnis et spiritus quiete viveret, quousque~
ad finem mundi redeat, et mortis debitum solvat. Ille etenim mortem distuht, non~
evasit: Redemptor autem noster, quia non distulit, superavit, eamque resurgendo~
consumpsit, et resurrectionis suae gloriam ascendendo declaravit.

[Lectio8]
Notandum quoque est, quod Elias in curru legitur ascendisse: ut videlicet aperte~
demonstraretur, quia homo purus adjutorio indigebat alieno. Per Angelos quippe~
facta illa et ostensa sunt adjumenta: quia nec in caelum quidem aereum per se~
ascendere poterat, quem naturae suae infirmitas gravabat. Redemptor autem noster~
non curru, non Angelis sublevatus legitur: quia is, qui fecerat omnia, nimirum~
super omnia sua virtute ferebatur. Illo etenim revertebatur, ubi erat: et inde~
redibat, ubi remanebat: quia cum per humanitatem ascenderet in caelum, per~
divinitatem suam et terram pariter continebat et caelum.

[Lectio9]
Sicut autem Joseph a fratribus venditus venditionem Redemptoris nostri~
figuravit: sic Henoch translatus, atque ad caelum aereum Elias sublevatus,~
ascensionem Dominicam uterque designavit. Ascensionis ergo suae Dominus~
praemintios et testes habuit, unum ante legem, alium sub lege: ut quandoque~
veniret ipse, qui veraciter caelos penetrare potuisset. Unde et ipse ordo in~
eorum quoque utrorumque sublevatione per quaedam incrementa distinguitur. Nam~
Henoch translatus, Elias vero ad caelum subvectus esse memoratur: ut veniret~
postmodum. qui nec translatus, nec subvectus, caelum sethereum sua virtute~
penetraret.
&teDeum

[LectioE]
v. Sequentia Sancti Evangelii secundum Marcum
!Mark 16:14-20
16:14 Novissime recumbentibus illis undecim apparuit: et exprobravit incredulitatem eorum et duritiam cordis: quia iis, qui viderant eum resurrexisse, non crediderunt.
16:15 Et dixit eis: Euntes in mundum universum praedicate Evangelium omni creaturae.
16:16 Qui crediderit, et baptizatus fuerit, salvus erit: qui vero non crediderit, condemnabitur.
16:17 Signa autem eos qui crediderint, haec sequentur: in nomine meo daemonia ejicient: linguis loquentur novis:
16:18 serpentes tollent: et si mortiferum quid biberint, non eis nocebit: super aegros manus imponent, et bene habebunt.
16:19 Et Dominus quidem Jesus postquam locutus est eis, assumptus est in caelum, et sedet a dextris Dei.
16:20 Illi autem profecti praedicaverunt ubique, Domino cooperante, et sermonem confirmante, sequentibus signis.
$Te decet
