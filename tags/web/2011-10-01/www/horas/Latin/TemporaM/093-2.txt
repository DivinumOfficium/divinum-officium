[Lectio1]
De libro Tobiae
!Tob 2:19-21
19 Anna vero uxor ejus ibat ad opus textrinum quotidie, et de labore manuum suarum victum quem consequi poterat, deferebat.
20 Unde factum est ut haedum caprarum accipiens detulisset domi:
21 cujus cum vocem balantis vir ejus audisset, dixit: Videte, ne forte furtivus sit: reddite eum dominis suis, quia non licet nobis aut edere ex furto aliquid, aut contingere.


[Responsory1]
@TemporaM/093-0:Responsory4

[Lectio2]
!Tob 2:22-23; 3:1-3
22 Ad haec uxor ejus irata respondit: Manifeste vana facta est spes tua, et eleemosynae tuae modo apparuerunt.
23 Atque his et aliis hujuscemodi verbis exprobrabat ei.
1 Tunc Tobias ingemuit, et cœpit orare cum lacrimis,
2 dicens: Justus es, Domine, et omnia judicia tua justa sunt, et omnes viae tuae, misericordia, et veritas, et judicium.
3 Et nunc Domine, memor esto mei, et ne vindictam sumas de peccatis meis, neque reminiscaris delicta mea, vel parentum meorum.

1 Tunc Tobias ingemuit, et cœpit orare cum lacrimis,
2 dicens: [Justus es, Domine, et omnia judicia tua justa sunt, et omnes viae tuae, misericordia, et veritas, et judicium.
3 Et nunc Domine, memor esto mei, et ne vindictam sumas de peccatis meis, neque reminiscaris delicta mea, vel parentum meorum.


[Responsory2]
@TemporaM/093-0:Responsory5

[Lectio3]
!Tob 3:4-6
4 Quoniam non obedivimus praeceptis tuis, ideo traditi sumus in direptionem, et captivitatem, et mortem, et in fabulam, et in improperium omnibus nationibus in quibus dispersisti nos.
5 Et nunc Domine, magna judicia tua, quia non egimus secundum praecepta tua, et non ambulavimus sinceriter coram te.
6 Et nunc Domine, secundum voluntatem tuam fac mecum, et praecipe in pace recipi spiritum meum: expedit enim mihi mori magis quam vivere.


[Responsory3]
@TemporaM/093-0:Responsory6
