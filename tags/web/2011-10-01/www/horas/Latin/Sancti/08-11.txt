[Rank]
Ss. Tiburtii et Susannae Virgin. Martyrum;;Simplex;;1.1;;vide C3

[Rule]
vide C3;
Quorum Festum

[Lectio93]
!Commemoratio Ss. Martyribus Tiburtio et Susana.
Tiburtius Chromatii praefecti Urbis filius, sancti Sebastiani opera Christianus, cum ob eam causam ad Fabianum judicem adductus esset, multaque apud illum de Christi fide praedicaret, excandescens judex pavimentum candentibus carbonibus sterni jubet: Mox, Tiburti, inquit, vel diis nostris sacrifices oportet, vel per istos carbones nudis pedibus tibi incedendum est. At ille crucis signo se muniens, fidenterque ambulans in pruna, Disce, inquit, ex hoc solum esse Deum, quem Christiani colunt: prunae enim mihi flores videntur. Quod cum magicis artibus tribueretur, extra Urbem ductus Tiburtius, ac via Lavicana tertio ab Urbe lapide gladio percussus, ibi a Christianis sepelitur. Quo die Susanna virgo nobilissima, quod Galerii Maximiani, filii Diocletiani imperatoris, conjugium recusaret, ut quae virginitatem Deo voverat, post multa tormentorum genera, quibus varie tentatum est sanctum Virginis propositum, domi suae jussu imperatoris gladio percussa, ad duplex virginitatis et martyrii præmium migrávit in cælum. 
&teDeum

[Oratio]
Sanctórum Mártyrum tuórum Tibúrtii et Susánnæ nos, Dómine, fóveant continuáta præsídia: quia non désinis propítius intuéri; quos tálibus auxíliis concésseris adjuvári.
$Per Dominum
