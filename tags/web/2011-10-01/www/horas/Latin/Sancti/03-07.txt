[Rank]
S. Thomae de Aquino Confessoris Ecclesiae Doctoris.;;Duplex;;3;;vide C5a

[Name]
Thoma

[Rule]
vide C5a;
9 lectiones

[Oratio]
Deus, qui Ecclesiam tuam beati Thomae Confessoris tui mira eruditione clarificas,~
et sancta operatione foecundas: da nobis, quaesumus, et quae docuit,~
intellectu conspicere, et quae egit, imitatione complere.
$Per Dominum

[Lectio4]
Praeclarum Christiani orbis decus et Ecclesiae lumen, beatissimus vir Thomas,~
Landulpho comite Aquinate et Theodora Neapolitana, nobilibus parentibus natus,~
futuras in Deiparam devotionis affectum adhuc infantulus ostendit. Nam chartulam~
 ab eo inventam, in qua salutatio Angelica scripta erat, frustra adnitente~
nutrice, compressa manu valide retinuit, et a matre per vim abreptam, ploratu et~
 gestu repetiit, ac mox redditam deglutivit. Quintum annum agens, monachis~
sancti Benedicti Cassinatibus custodiendus traditur. Inde Neapolim studiorum~
causa missus, jam adolescens fratrum Praedicatorum~
ordinem suscepit. Sed matre ac~
fratribus id indigne ferentibus, Lutetiam Parisiorum mittitur. Quem fratres in~
itinere per vim raptum, in arcem castri sancti Joannis perducunt: ubi varie~
exagitatus, ut sanctum propositum mutaret, mulierem etiam, quae ad labefactandam~
 ejus constantiam introducta fuerat, titione fugavit. Mox beatus juvenis,~
flexis genibus ante signum crucis orans, ibique somno correptus, per quietem~
sentire visus est sibi ab Angelis constringi lumbos: quo ex tempore omni postea~
libidinis sensu caruit. Sororibus, quae, ut eum a pio consilio removerent, in~
castrum venerant, persuasit, ut, contemptis curis saecularibus ad~
exercitationem coelestis vitae se conferrent.

[Lectio5]
Emissus e castro per fenestram, Neapolim reducitur: unde Romam, postea Parisium~
 a fratre Joanne Theutonico, ordinis Praedicatorum generali Magistro, ductus,~
Alberto Magno doctore, philosophiae ac theologiae operam dedit. Viginti quinque~
annos natus, magister est appellatus, publiceque philosophos ac theologos summa~
cum laude est interpretatus. Numquam se lectioni aut scriptioni dedit, nisi post~
 orationem. In difficultatibus locorum sacrae Scripturae, ad orationem iejunium~
 adhibebat. Quin etiam sodali suo fratri Reginaldo dicere solebat, quidquid~
sciret non tam studio aut labore suo peperisse, quam divinitus traditum~
accepisse. Neapoli cum ad imaginem Crucifixi vehementius oraret, hanc vocem~
audivit: Bene scripsisti de me Thoma: quam ergo mercedem accipies? Cui ille: Non~
 aliam Domine, nisi teipsum. Collationes Patrum assidue pervolutabat; et nullum~
fuit scriptorum genus in quo non esset diligentissime versatus. Scripta ejus et~
multitudine, et varietate, et facilitate explicandi res difficiles adeo~
excellunt, ut uberrima atque incorrupta illius doctrina, cum revelatis~
veritatibus mire consentiens, aptissima sit ad omnium temporum errores~
pervincendos.

[Lectio6]
A Summo Pontifice Urbano quarto Romam vocatus, ejus jussu ecclesiasticum~
lucubravit officium in Corporis Christi solemnitate celebrandum: oblatos vero~
honores et Neapolitanum archiepiscopatum, etiam deferente Clemente quarto,~
recusavit. A praedicatione divini verbi non desistebat; quod cum faceret per~
octavam Paschae in basilica sancti Petri, mulierem, quae ejus fimbriam tetigerat,~
 a fluxu sanguinis liberavit. Missus a beato Gregorio decimo ad concilium~
Lugdunense, in monasterio Fossae Novae in morbum incidit, ubi aegrotus Cantica~
canticorum explanavit. Ibidem obiit quinquagenarius, anno salutis millesimo~
ducentesimo septuagesimo quarto, Nonis Martii. Miraculis etiam mortuus claruit;~
quibus probatis, a Joanne vigesimo secundo in Sanctorum numerum relatus est,~
anno millesimo tercentesimo vigesimo tertio; translato postea ejus corpore~
Tolosam, ex mandato beati Urbani quinti. Cum sanctis angelicis spiritibus non~
minus innocentia quam ingenio comparatus, Doctoris Angelici nomen jure est~
adeptus, eidem auctoritate sancti Pii quinti confirmatum. Leo autem decimus~
tertius, libentissime excipiens postulationes et vota omnium pene sacrorum~
antistitum orbis catholici, ad tot praecipue philosophicorum systematum a~
veritate aberrantium quem propulsandam, ad incrementa scientiarum, et communem~
humani generis utilitatem, eum, ex Sacrorum Rituum Congregationis consulto, per~
 Apostolicas litteras coelestem patronum scholarum omnium catholicarum declaravit~
 et instituit.

[Lectio94]
Thomas Aquínas, nobílibus paréntibus natus, iam aduléscens, invítis matre et frátribus, órdinem Prædicatórum suscépit et Lutétiam Parisiórum missus est. Verum fratres, in itínere eum aggréssi, in arcem castri sancti Joánnis perdúcunt, ubi angélicus iúvenis mulíerem, quæ ad labefactándam eíus castitátem introdúcta fúerat, titióne fugávit. Parísiis philosophíæ ac theologíæ ita óperam dedit, ut vix vigínti quinque annos natus, públice philósophos ac theólogos summa cum laude interpretátus sit. Numquam se lectíoni aut scriptióni dedit, nisi post oratiónem. Cum aliquanándo hanc Iesu crucifixi vocem audísset: Bene scripsísti de me, Thoma; quam ergo mercédem accípies? amantíssime respóndit: Non áliam, Dómine, nisi teípsum. Nullum fuit scriptórum genus, in quo non esset diligentíssime versátus. Ab Urbáno quarto Romam vocátus, eius iussu lucubrávit Officium pro sollemnitáte Córporis Christi. Missue a beáto Gregório décimo ad concílium Lugdunénse, in monastério Fossæ Novæ in morbum íncidit, et ibi ægrótus Cántica canticórum explanávit. Ibídem óbiit quinquagenárius, anno millésimo ducentésimo septuagésimo quarto, Nonis Mártii. Impsum Leo décimus tértius cæléstem patrónum scholárum ómnium catholicárum declarávit et instítuit.
&teDeum
