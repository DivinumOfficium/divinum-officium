[Rank]
S. Nominis Beatae Mariae Virginis;;Duplex majus;;4;;ex C11

[Rank1960]
S. Nominis Beatae Mariae Virginis;;Duplex;;3;;vide C11

[RankNewcal]
S. Nominis Beatae Mariae Virginis;;Duplex optional;;2;;vide C11

[Rule]
vide C11;
9 lectiones
Psalmi Dominica
Antiphonas horas
Doxology=Nat
BMV

[Ant 1]
Sancta Maria * succurre miseris, juva pusillanimes, refove flebiles, ora pro populo, interveni pro clero, intercede pro devoto femineo sexu: sentiant omnes tuum juvamen, quicumque celebrant tui Sancti Nominis commemorationem.

[Oratio]
Concede, quaesumus omnipotens Deus: ut fideles tui, qui sub sanctissimae Virginis Mariae Nomine et protectione laetantur; ejus pia intercessione a cunctis malis liberentur in terris, et ad gaudia aeterna pervenire mereantur in caelis.
$Per Dominum

[Lectio4]
Sermo sancti Bernardi Abbatis.
!Ex Homil. 2. super Missus est, circa finem.
Et nomen, inquit, Virginis Maria. Loquamur pauca, et super hoc nomine, quod interpretatum maris stella dicitur, et Matri Virgini valde convenienter aptatur. Ipsa namque aptissime sideri comparatur, quia sicut sine sui corruptione sidus suum emittit radium, sic absque sui laesione Virgo parturivit filium. Nec sideri radius suam minuit claritatem, nec Virgini filius suam integritatem. Ipsa est igitur nobilis illa stella ex Jacob orta, cujus radius universum orbem illuminat: cujus splendor et praefulget in supernis, et inferos penetrat, terras etiam perlustrans, et calefaciens magis mentes quam corpora: fovet virtutes, excoquit vitia. Ipsa, inquam, est praeclara et eximia stella super hoc mare magnum et spatiosum necessario sublevata, micans meritis, illustrans exemplis.

[Lectio5]
Quisquis te intelligis in hujus saeculi profluvio magis inter procellas et tempestates fluctuare, quam per terram ambulare: ne avertas oculos a fulgore hujus sideris, si non vis obrui procellis. Si insurgant venti tentationum, si incurras scopulos tribulationum, respice stellam, voca Mariam. Si jactaris superbiae undis, si ambitionis, si detractionis, si aemulationis, respice stellam, voca Mariam. Si iracundia, aut avaritia, aut carnis illecebra naviculam concusserit mentis, respice ad Mariam. Si criminum immanitate turbatus conscientiae foeditate confusus, judicii horrore perterritus, barathro incipias absorberi tristitiae, desperatitonis abysso, cogita Mariam.

[Lectio6]
In periculis, in angustiis, in rebus dubiis Mariam cogita, Mariam invoca. Non recedat ab ore, non recedat a corde, et ut impetres ejus orationis suffragium, non deseras conversationis exemplum. Ipsam sequens non devias: ipsam rogans non desperas: ipsam cogitans non erras: ipsa tenente non corruis: ipsa protegente non metuis: ipsa duce non fatigaris: ipsa propitia pervenis, et sic in temetipso experiris quam merito dictum sit Et nomen Virginis Maria. Quod quidem venerabile nomen, jampridem in quibusdam christiani orbis partibus speciali ritu cultum, Innocentius undecimus Romanus Pontifex, ob insignem victbriam sub eiusdem Virginis Mariae praesidio de immanissimo Turcarum tyranno, cervicibus populi christiani insultante Viennae in Austria partam, et in perenne tanti beneficii monumentum, in Ecclesia universali singulis annis Dominica infra Octavam Nativitatis beatae Virginis Mariae celebrari praecepit.

[Lectio7]
Lectio sancti Evangelii secundum Lucam.
!Luke 1:26-38
In illo tempore: Missus est Angelus Gabriel a Deo in civitatem Galilaeae, cui nomen Nazareth, ad Virginem desponsatam viro, cui nomen erat Joseph, de domo David et nomen Virginis Maria. Et reliqua.
_
Homilia sancti Petri Chrysologi.
!Serm. 142. de Annuntiat.
Audistis hodie, fratres carissimi, Angelum cum muliere de hominis reparatione tractantem. Audistis agi, ut homo cursibus eisdem quibus dilapsus fuerat ad mortem, rediret ad vitam. Agit, agit cum Maria Angelus de salute, quia cum Heva angelus agerat de ruina. Audistis Angelum de carnis nostrae limo templum divinae majestatis arte ineffabili construentem. Audistis in terris Deum, in caelis hominem sacramento incomprehensibili collocari. Audistis inaudita ratione in uno corpore Deum hominemque misceri. Audistis fragilem nostrae carnis naturam, ad portandam totam Deitatis gloriam, angelica exhortatione roborari.

[Responsory7]
R. Felix namque es, sacra Virgo Maria, et omni laude dignissima:
* Quia ex te ortus est sol justitiae, Christus Deus noster.
V. Ora pro populo, interveni pro clero, intercede pro devoto femineo sexu: sentiant omnes tuum juvamen, quicumque celebrant tui Sancti Nominis commemorationem.
R. Quia ex te ortus est sol justitiae, Christus Deus noster.

[Lectio8]
Denique, ne tanto ponderi caelestis fabricae in Maria subtilis nostri corporis arena succumberet, et in Virgine totius generis humani portattira fructum, virga tenuis frangeretur, fugatura metum vox Angeli mox praecessit, dicens: Ne timeas Maria. Ante causam dignitas Virginis annuntiatur ex nomine; nam Maria hebraeo sermone, latine Domina nuncupatur. Vocat ergo Angelus Dominam, ut Dominatoris Genitricem trepidatio deserat servitutis, quam nasci et vocari Dominam ipsa sui germinis fecit et impetravit auctoritas. Ne timeas Maria: invenisti enim gratiam. Verum est, quia qui invenit gratiam, nescit timere: invenisti gratiam.

[Lectio9]
Ex Epistola sancti Leonis Papae ad Pulcheriam Augustam.
!Epistola 1. ante medium.
Sacramentum reconciliationis nostre ante tempora eterna dispositum,nulla implebant figura: quia nondum supervenerat Spiritus Sanctus in Virginem, nec virtus Altissimi obumbraverat ei, ut et intra intemerata viscera, deificante sibi Sapientia domum, Verbum caro fieret, et forma Dei ac forma servi in unam conveniente personam, Creator temporum nasceretur in tempore, et per quem facta sint omnia, ipse inter omnia gigneretur. Nisi enim novus homo factus in similitudinem carnis peccati nostram susciperet vetustatem, et consubstantialis Patri, consubstantialis esse dignaretur et matri, naturam quae sibi nostram solus a peccato liber uniret, sub jugo diaboli generaliter teneretur humana captivitas.
&teDeum

[Lectio94]
Venerábile Vírginis Maríæ nomen, quod interpretátum maris stella dícitur, Matri Vírgini valde conveniénter aptátur. Ipsa namque aptíssime síderi comparátur, quia, sicut sine sui corruptióne sidus suum emíttit rádium, sic absque sui læsióne Virgo parturívit Fílium. Nec síderi rádius suam mínuit claritátem, nec Vírgini Fílius suam integritátem. Ipsa est ígitur nóbilis illa stella ex Jacob orta, super hoc mare magnum et spatiósum necessário subleváta, micans méritis, illústrans exémplis. O quisquis te intélligis in hujus sæculi proflúvio magis inter procéllas et tempestátes fluctuáre, quam per terram ambuláre, ne avértas óculos a fulgóre hujus síderis. Maríam cógita, Maríam ínvoca, ut sic in temetípso experiáris, quam mérito dictum sit: Et nomen Vírginis María. - Quod quidem dulcíssimum nomen, jamprídem in quibúsdam christiáni orbis pártibus speciáli ritu cultum, Innocéntius undécimus Románus Póntifex, ob insígnem victóriam de immaníssimo Turcárum tyránno, cervícibus pópuli christiáni insultánte, Viénnæ in Austria partam, et in perénne tanti benefícii monuméntum, in Ecclésia universáli síngulis annis celebrári præcépit.
&teDeum
