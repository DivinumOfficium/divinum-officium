[Rank]
S. Clement Papae et Martyris;;Duplex;;3;;vide C2

[Rank1570]
S. Clement Papae et Martyris;;Semiduplex;;2;;vide C2

[RankNewcal]
S. Clement Papae et Martyris;;Duplex optional;;2;;vide C2

[Rule]
vide C2;
9 lectiones
OPapaM=Clementem;

[Ant Vespera]
Orante sancto Clemente, * apparuit ei Agnus Dei;;109
Non meis meritis * ad vos me misit Dominus, vestris coronis participem fieri.;;110
Vidi supra montem * Agnum stantem, de sub cujus pede fons vivus emanat;;111
De sub cujus pede * fons vivus emanat, fluminis impetus laetificat civitatem Dei;;112
Omnes gentes * per gyrum crediderunt Christo Domino;;116

[Ant 1]
Oremus omnes * ad Dominum Jesum Christum, ut Confessoribus suis fontis venam aperiat.

[Oratio]
Deus, qui nos annua beati Clementis Martyris tui atque Pontificis solemnitate laetificas: concede propitius; ut cujus natalitia colimus, virtutem quoque passionis imitemur.
$Per Dominum

[Commemoratio]
!Commemoratio S. Felicitatis Mart.
@Commune/C6:Oratio proper
v. Oremus.
Praesta, quaesumus omnipotens Deus: ut, beatae Felicitatis Martyris tuae
solemnia recensentes, meritis ipsius protegamur et precibus.
$Per Dominum

[Responsory1]
R. Orante sancto Clemente, apparuit ei Agnus Dei:
* De sub cujus pede fons vivus emanat, luminis impetus laetificat civitatem Dei.
V. Vidi supra montem Agnum stantem.
R. De sub cujus pede fons vivus emanat, luminis impetus laetificat civitatem Dei.

[Responsory2]
R. Omnes una voce dixerunt: Ora pro nobis sancte Clemens:
* Ut digni efficiamur promissionibus Christi.
V. Non meis meritis ad vos me misit Dominus vestris coronis participem fieri.
R. Ut digni efficiamur promissionibus Christi.

[Responsory3]
R. Dedisti Domine habitaculum Martyri tuo Clementi in mari, in modum templi marmorei angelicis manibus praeparatum:
* Iter praebens populo terrae, ut enarrent mirabilia tua.
V. Dedisti Domine sanctis tuis viam in mari, et in fluminibus semitam.
R. Iter praebens populo terrae, ut enarrent mirabilia tua.
&Gloria
R. Iter praebens populo terrae, ut enarrent mirabilia tua.

[Lectio4]
Clemens Romanus, Faustini filius, de regione Caelii montis, discipulus beati Petri, cujus meminit Paulus scribens ad Philippenses: Etiam rogo et te germane compar, adjuva illas quae mecum laboraverunt in Evangelio, cum Clemente et ceteris adjutoribus meis, quorum nomina sunt in libro vitae. Hic septem Urbis regiones divisit septem Notariis, singulas singulis attribuens, qui passiones Martyrum et res ab eis gestas diligentissime conquisitas litteris mandarent. Multa scripsit et ipse accurate et salutariter, quibus christianam religionem illustravit.

[Lectio5]
Cum autem doctrina ac vitae sanctitate multos ad Christi fidem converteret, a Trajano imperatore relegatus est trans mare Ponticum in solitudine urbis Chersonae, in qua duo millia Christianorum reperit, qui ab eodem Trajano condemnati fuerant. Qui cum in eruendis et secandis marmoribus aquae penuria laborarent, Clemens facta oratione, in vicinum collem ascendit, in cujus jugo vidit Agnum dextero pede fontem aquae dulcis, qui inde scatebat, attingentem; ubi omnes sitim expleverunt: eoque miraculo multi infideles ad Christi fidem conversi, Clementis etiam sanctitatem venerari coeperunt.

[Lectio6]
Quibus concitatus Trajanus, misit illuc, qui Clementem, alligata ad ejus collum anchora, in profundum dejicerent. Quod cum factum esset, Christianis ad littus orantibus, mare ad tria milliaria recessit: eoque illi accedentes, diculam marmoream in templi formam, et intus arcam lapideam, ubi Martyris corpus conditum erat, et juxta illud anchoram, qua mersus fuerat, invenerunt. Quo miraculo incolae permoti, Christi fidem susceperunt. Ejus corpus postea Romam, Nicolao primo Pontifice translatum, in ecclesia ipsius sancti Clementis conditum est. Ecclesia etiam in eo insulae loco, unde divinitus fons manarat, eiusdem nomine dedicata est. Vixit in pontificatu annos novem, menses sex, dies sex. Fecit ordinationes duas mense Decembri, quibus creavit presbyteros decem, diaconos duos, episcopos per diversa loca quindecim.

[Lectio7]
Lectio sancti Evangelii secundum Matthaeum.
!Matt 24:42-45
In illo tempore: Dixit Jesus discipulis suis: Vigilate, quia nescitis qua hora Dominus vester venturus sit. Et reliqua.
_
Homilia sancti Hilarii Episcopi.
!Comment. in Matth. Can 26
Ignorantiam illam diei omnibus taciti, non sine utilis silentii ratione esse sciremus, vigilare nos Dominus propter adventum furis admonuit, et orationum assiduitate detentos omnibus praeceptorum suorum operibus inhaerere. Furem enim esse ostendit zabulum, ad detrahenda ex nobis spolia pervigilem, et corporum nostrorum domibus insidiantem: ut ea incuriosis nobis, et somno deditis, consiliorum suorum atque illecebrarum jaculis perfodiat. Paratos igitur esse nos convenit: quia diei ignoratio intentam sollicitudinem suspensae exspectationis exagitet.

[Lectio8]
!Can 27
Quisnam est fidelis servus et prudens, quem constituit Dominus super familiam suam? Quamquam in commune nos ad indefessam vigilantiae curam adhortetur: specialem tamen populi principibus, id est, episcopis, in exspectatione adventuque suo sollicitudinem mandat. Hunc enim servum fidelem atque prudentem, praepositum familiae significat, commoda atque utilitates commissi sibi populi curantem. Qui si dicto audiens, et praeceptis obediens erit, id est, si doctrinae opportunitate et veritate infirma confirmet, disrupta consolidet, depravata convertat, et verbum vitae in aeternitatis cibum alendae familiae dispendat, atque haec agens, hisque immorans deprehendatur: gloriam a Domino tamquam dispensator fidelis et villicus utilis consequetur, et super omnia bona constituetur; id est, in Dei gloria collocabitur, quia nihil sit ultra, quod melius sit.

[Lectio93]
!Commemoratio pro S. Felicitate Mart
Sermo sancti Gregorii Papae.
!Ex Homilia 3. in Evang.
Beata Felicitas, cujus hodie natalitia celebramus, septem filios sic post se timuit vivos in carne relinquere, sicut carnales parentes solent mettiere, ne mortuos praemittant. In persecutionis enim labore deprehensa, filiorum corda in amore supernae patriae praedicando roboravit, et parturivit spiritu, quos carne pepererat; ut praedicatione pareret Deo, quos carne pepererat mundo. Numquid ergo hanc feminam Martyrem dixerim? Sed plus quam Martyrem: quae septem pignoribus ad regnum praemissis, tot ante se mortuos transmisit. Ad poenam prima venit, sed pervenit octava.
&teDeum

[Ant Laudes]
Orante sancto Clemente, * apparuit ei Agnus Dei
Non meis meritis * ad vos me misit Dominus, vestris coronis participem fieri
Vidi supra montem * Agnum stantem, de sub cujus pede fons vivus emanat
De sub cujus pede * fons vivus emanat, fluminis impetus laetificat civitatem Dei
Omnes gentes * per gyrum crediderunt Christo Domino

[Ant 2]
Cum iter ad mare * cepisset, populus voce magna clamabat: Domine Jesu Christe, salva illum: et Clemens cum lacrimis dicebat: Suscipe Pater spiritum meum.

[Ant 3]
Oremus omnes * ad Dominum Jesum Christum, ut Confessoribus suis fontis venam aperiat.

[Ant Vespera 3]
Orante sancto Clemente, * apparuit ei Agnus Dei;;109
Non meis meritis * ad vos me misit Dominus, vestris coronis participem fieri.;;110
Vidi supra montem * Agnum stantem, de sub cujus pede fons vivus emanat;;111
De sub cujus pede * fons vivus emanat, fluminis impetus laetificat civitatem Dei;;112
Omnes gentes * per gyrum crediderunt Christo Domino;;115
