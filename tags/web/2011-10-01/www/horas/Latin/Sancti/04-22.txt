[Rank]
SS. Soteris et Caji Papae et Mart.;;Semiduplex;;2;;vide C3

[Rule]
vide C3;
9 lectiones

[Oratio]
Gregem tuum, Pastor ætérne, placátus inténde: et per beátos Soterem et Cajum Mártyres tuos atque Summos Pontífices, perpétua protectióne custódi; quos totíus Ecclésiæ præstitísti esse pastóres.
$Per Dominum

[Lectio4]
Soter, Fundis in Campania natus, sancivit, ne sacrae virgines vasa sacra et pallas attingerent, neve thuris ministerio in ecclesia uterentur. Idem statuit, ut Christi corpus in Coena Domini sumeretur ab omnibus, iis exceptis, qui propter grave peccatum id facere prohiberentur. Sedit in pontificatu annos tres, menses undecim, dies decem et octo: Martyrio coronatur sub Marco Aurelio imperatore, et in coemeterio, quod postea Callisti dictum est, sepelitur, more majorum mense Decembri creatis presbyteris decem et octo, diaconis novem, episcopis per diversa loca undecim.

[Lectio5]
Cajus Dalmata, ex genere Diocletiani imperatoris, constituit, ut his ordinum et honorum gradibus in Ecclesia ad episcopatum ascenderetur: Ostiarii, Lectoris, Exorcistae, Acolythi, Subdiaconi, Diaconi, Presbyteri. Hic Diocletiani crudelitatem in Christianos fugiens, aliquamdiu in spelunca delituit: verum octo post annis una cum Gabino fratre martyrii coronam consecutus est, cum sedisset annos duodecim, menses quatuor, dies quinque, creatis mense Decembri presbyteris vigintiquinque, diaconis octo, episcopis quinque. Sepultus est in coemeterio Callisti, decimo Kalendas Maji. Ejus memoriam Urbanus octavus in Urbe renovavit, dirutam ecclesiam restituit; titulo, statione, et ipsius reliquiis decoravit.

[Lectio6]
Sermo sancti Ambrosii Episcopi.
!Serm. 22.
Dignum et congruum est, fratres, ut post laetitiam Paschae, quam in Ecclesia celebravimus, gaudia nostra cum sanctis Martyribus conferamus: et iis annuntiemus Dominicae resurrectionis gloriam, qui consortes sunt Dominicae passionis. Qui enim socii sunt contumeliae, debent et participes esse laetitiae. Ita enim dicit beatus Apostolus: Sicut socii passionum estis, et resurrectionis eritis: si tolerabimus, inquit, et conregnabimus. Qui ergo toleraverunt mala propter Christum, debent et gloriam habere cum Christo.

[Lectio94]
Soter, Fundis in Campánia natus, sancívit ne sacræ vírgines vasa sacra et pallas attíngerent, neve thuris ministério in ecclésia uteréntur. Idem státuit, ut Christi corpus in Coena Dómini sumerétur ab ómnibus, iis excéptis, qui propter grave peccátum id fácere prohiberéntur. Martyrio coronátur sub Marco Aurélio imperatóre, sepúltus est in coemetério, quod póstea Callísti dictum est. Cajus Dálmáta ex génere Diocletiáni imperatóris, constítuit ut his órdinum et honórum grádibus in Ecclésia ad episcopátum ascenderétur: Ostiárii nempe, Lectóris, Exorcístæ, Acólythi, Subdiáconi, Diáconi, Presbyteri. Hic Diocletiáni crudelitátem in Christiános fúgiens, aliquámdiu in spelúnca delítuit; verum octo post annis una cum Gabíno fratre martyrii corónam consecútus, in coemetério Callísti páriter sepúltus est.
&teDeum

[Lectio7]
@Commune/C4:Lectio71

[Lectio8]
@Commune/C4:Lectio81

[Lectio9]
@Commune/C4:Lectio91

