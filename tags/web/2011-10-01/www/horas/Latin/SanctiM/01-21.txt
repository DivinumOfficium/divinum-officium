[Rank]
S. Agnetis Virginis et Martyris;;Duplex majus;;4;;vide C6

[Rule]
vide C6;
9 lectiones

[Ant Vespera]
Ingressa Agnes * turpitudinis locum, Angelum Domini praeparatum invenit;;109
Mecum enim habeo * custodem corporis mei, Angelum Domini;;110
Annulo suo * subarrhavit me Dominus meus Jesus Christus, et tamquam sponsam decoravit me corona;;111
Congaudete mecum, * et congratulamini, quia cum his omnibus lucidas sedes accepi;;112

[Capitulum Vespera]
!Sir 51:1-3
v. Confitebor tibi Domine Rex, et collaudabo te Deum Salvatorem meum. Confitebor~
nomini tuo: quoniam adjutor et protector factus es mihi et liberasti corpus meum a~
perditione.
$Deo gratias
_
R.br. Adjuvabit eam * Deus vultu suo.
R. Adjuvabit eam * Deus vultu suo.
V. Deus in medio ejus, non commovebitur.
R. Deus vultu suo
&Gloria
R. Adjuvabit eam * Deus vultu suo.

[Ant 1]
Beata Agnes * in medio flammarum expansis manibus orabat: Te deprecor omnipotens,~
adorande, colende, Pater metuende, quia per sanctum Filium tuum evasi minas~
sacrilegi tyranni, et carnis spurcitias immaculato calle transivi: et ecce venio~
ad te, quem amavi, quem quaesivi, quem semper optavi.

[Oratio]
Omnipotens sempiterne Deus, qui infirma mundi eligis, ut fortia quaeque~
confundas: concede propitius; ut, qui beatae Agnetis Virginis et Martyris tuae~
solemnia colimus, ejus apud te patrocinia sentiamus.
$Per Dominum

[Ant Matutinum]
Discede a me pabulum mortis, quia jam ab alio amatore praeventa sum;;1
Dexteram meam et collum meum cinxit lapidibus pretiosis tradidit auribus meis inaestimabiles margaritas;;2
Posuit signum in faciem meam, ut nullum praeter eum amatorem admittam;;4
Induit me Dominus cyclade auro texta, et immensis monilibus ornavit me;;5
Mel et lac ex ejus ore suscepi, et sanguis ejus ornavit genas meas;;8
Christi Virgo * nec terrore concutitur, nec blandimentis seducitur;;10
V. Specie tua et pulchritudine tua.
R. Intende, prospere procede, et regna.
Christus circumdedit me vernantibus atque coruscantibus gemmis pretiosis;;14
Ipsi sum desponsata, cui Angeli serviunt, cujus pulchritudinem sol et luna mirantur;;44
Jam corpus eius * corpori meo sociatum est, et sanguis eius ornavit genas meas;;45
Cujus pulchritudinem sol et luna mirantur, ipsi soli servo fidem;;47
Stans a dexteris eius Agnus nive candidior Christus sibi sponsam et Martyrem consecravit;;84
Ipsi soli servo fidem, ipsi me tota devotione committo;;86
V. Adjuvabit eam Deus vultu suo.
R. Deus in medio ejus, non commovebitur.
Misit Dominus * Angelum suum, et liberavit me de medio ignis, et non sum aestuata;;249;250;251
V. Elegit eam Deus, et praeelegit eam,
R. In tabernaculo suo habitare facit eam.

[Lectio1]
De libro Ecclesiastici.
!Sir 51:1-7
1 Oratio Jesu filii Sirach. Confitebor tibi, Domine rex, et collaudabo te Deum~
salvatorem meum.
2 Confitebor nomini tuo, quoniam adjutor et protector factus es mihi,
3 et liberasti corpus meum a perditione: a laqueo linguae iniquae, et a labiis~
operantium mendacium: et in conspectu astantium factus es mihi adjutor.
4 Et liberasti me, secundum multitudinem misericordiae nominis tui, a~
rugientibus praeparatis ad escam:
5 de manibus quaerentium animam meam, et de portis tribulationum quae~
circumdederunt me;
6 a pressura flammae quae circumdedit me, et in medio ignis non sum aestuatus;
7 de altitudine ventris inferi, et a lingua coinquinata, et a verbo mendacii, a~
rege iniquo, et a lingua injusta.

[Responsory1]
R. Diem festum sacratissimae Virginis celebremus, qualiter passa sit beata Agnes~
ad memoriam revocemus: tertiodecimo aetatis suae anno mortem perdidit, et vitam~
invenit:
* Quia solum vitae dilexit auctorem.
V. Infantia quidem computabatur in annis, sed erat senectus mentis immensa.
R. Quia solum vitae dilexit auctorem.

[Lectio2]
!Sir 51:8-12
8 Laudabit usque ad mortem anima mea Dominum,
9 et vita mea appropinquans erat in inferno deorsum.
10 Circumdederunt me undique, et non erat qui adjuvaret: respiciens eram ad~
adjutorium hominum, et non erat.
11 Memoratus sum misericordiae tuae Domine, et operationis tuae, quae a saeculo~
sunt:
12 quoniam eruis sustinentes te, Domine, et liberas eos de manibus gentium.

[Responsory2]
R. Dexteram meam et collum meum cinxit lapidibus pretiosis, tradidit auribus~
meis inaestimabiles margaritas:
* Et circumdedit me vernantibus atque coruscantibus gemmis.
V. Posuit signum in faciem meam, ut nullum praeter eum amatorem admittam.
R. Et circumdedit me vernantibus atque coruscantibus gemmis.

[Lectio3]
!Sir 51:13-17
13 Exaltasti super terram habitationem meam, et pro morte defluente deprecatus~
sum.
14 Invocavi Dominum patrem Domini mei, ut non derelinquat me in die~
tribulationis meae, et in tempore superborum, sine adjutorio.
15 Laudabo nomen tuum assidue, et collaudabo illud in confessione: et exaudita~
est oratio mea,
16 et liberasti me de perditione, et eripuisti me de tempore iniquo.
17 Propterea confitebor, et laudem dicam tibi, et benedicam nomini Domini.

[Responsory3]
R. Amo Christum, in cujus thalamum introibo cujus mater virgo est, cujus pater~
feminam nescit, cujus mihi organa modulatis vocibus cantant:
* Quem cum amavero, casta sum; cum tetigero, munda sum; cum accepero, virgo sum.
V. Annulo fidei suae subarrhavit me, et immensis monilibus ornavit me.
R. Quem cum amavero, casta sum; cum tetigero, munda sum; cum accepero, virgo~
sum.
&Gloria
R. Quem cum amavero, casta sum; cum tetigero, munda sum; cum accepero, virgo~
sum.

[Lectio4]
Ex libro S. Ambrosii Episcopi de Virginibus.
!Lib. 1, post init.
Hodie natalis est Virginis, integritatem sequamur. Natalis est Martyris, hostias~
immolemus. Natalis est sanctae Agnetis, mirentur viri, non desperent parvuli,~
stupeant nuptae, imitentur innuptae. Sed quid dignum ea loqui possumus, cujus ne~
nomen quidem vacuum laudis est? Devotio supra aetatem, virtus supra naturam: ut~
mihi videatur non hominis habuisse nomen, sed oraculum Martyris, quod indicavit~
quid esset futura. Nomen Virginis, titulus est pudoris. Appellabo Martyrem:~
praedicavi satis. Prolixa laudatio est, quae non quaeritur, sed tenetur. Nemo~
est laudabilior, quam qui ab omnibus laudari potest. Quot homines, tot praecones,~
qui Martyrem praedicant, dum loquuntur.

[Lectio5]
Haec tredecim annorum martyrium fecisse traditur. Quo detestabilior crudelitas,~
quae nec minusculae pepercit aetati: imo magna vis fidei, quae etiam ab illa~
testimonium invenit aetate. Fuitne in illo corpusculo vulneri locus? Et quae non~
habuit quo ferrum reciperet, habuit quo ferrum vinceret. Haec inter cruentas~
carnificum impavida manus, haec stridentium gravibus immobilis tractibus~
catenarum, nunc furentis mucroni militis totum offerre corpus, mori adhuc nescia,~
sed parata, vel si ad aras invita raperetur, tendere Christo inter ignes manus,~
atque in ipsis sacrilegis focis trophaeum Domini signare victoris: nunc ferratis~
colla manusque ambas inserere nexibus. Sed nullus tam teniua membra poterat~
nexus includere. Novum martyrii genus. Nondum idonea pcenae, et jam matura~
victoriae: certare difficilis, facilis coronari: magisterium virtutis implevit,~
quae praejudicium vehebat aetatis.

[Lectio6]
Non sic ad thalamum nupta properaret, ut ad supplicii locum, laeta successu,~
gradu festina virgo processit. Flere omnes, ipsa sine fletu. Mirori plerique,~
quod tam facile vitae suae prodiga, quam nondum hauserat, jam quasi perfuncta~
donaret Stupere universi, quod jam divinitatis testis exsisteret, quae adhuc~
arbitra sui per aetatem esse non posset Quanto terrore egit carnifex ut~
timeretur, quantis blanditiis ut suaderet, quantorum vota, ut sibi ad nuptias~
proveniret? At illa: Et haec sponsi injuria est, inquit, exspectare placituram.~
Qui me sibi prior elegit, accipiet: quid percussor moraris? Pereat corpus, quod~
amari potest oculis, quibus nolo. Stetit, oravit, cervicem inflexit. Cerneres~
trepidare carnificem, quasi ipse addictus fuisset, tremere percussoris dexteram,~
pallere ora alieno timentis periculo, cum puella non timeret suo. Habetis igitur~
in una hostia duplex martyrium, pudoris et religionis. Et virgo permansit, et~
martyrium obtinuit.

[Responsory7]
R. Ipsi sum desponsata, cui Angeli serviunt, cujus pulchritudinem sol et luna~
mirantur:
* Ipsi soli servo fidem, ipsi me tota devotione committo.
V. Dexteram meam et collum meum cinxit lapidibus pretiosis: tradidit auribus~
meis inaestimabiles margaritas.
R. Ipsi soli servo fidem, ipsi me tota devotione committo.

[Responsory8]
R. Omnipotens, adorande, colende, tremende, benedico te:
* Quia per Filium tuum unigenitum evasi minas hominum impiorum, et spurcitias~
diaboli impolluto calle transivi.
V. Te confiteor labiis, te corde, te totis visceribus concupisco.
R. Quia per Filium tuum unigenitum evasi minas hominum impiorum, et spurcitias~
diaboli impolluto calle transivi.

[Responsory9]
R. Haec est virgo prudens
* Quae veniente sponso accepit oleum in vasis suis, et ornatis lampedibus~
introivit cum eo ad nuptias
V. Haec est virgo sapiens, et una de numero prudentum
R. Quae veniente sponso accepit oleum in vasis suis, et ornatis lampedibus~
introivit cum eo ad nuptias
&Gloria
R. Quae veniente sponso accepit oleum in vasis suis, et ornatis lampedibus~
introivit cum eo ad nuptias

[Ant Laudes]
Ingressa Agnes * turpitudinis locum, Angelum Domini praeparatum invenit
Mecum enim habeo * custodem corporis mei, Angelum Domini
Annulo suo * subarrhavit me Dominus meus Jesus Christus, et tamquam sponsam decoravit me corona
Benedico te * Pater Domini mei Jesu Christi, quia per Filium tuum ignis exstinctus est a latere meo
Congaudete mecum, * et congratulamini, quia cum his omnibus lucidas sedes accepi.

[Capitulum Laudes]
!Sir 51:1-3
v. Confitebor tibi Domine Rex, et collaudabo te Deum Salvatorem meum. Confitebor~
nomini tuo: quoniam adjutor et protector factus es mihi et liberasti corpus meum a~
perditione.
$Deo gratias
_
R.br. Specie tua * Et pulchritudine tua.
R. Specie tua * Et pulchritudine tua.
V. Intende, prospere procede, et regna.
R. Et pulchritudine tua.
&Gloria
R. Specie tua * Et pulchritudine tua.

[Ant 2]
Ecce quod concupivi * jam video: quod speravi, jam teneo: ipsi sum juncta in~
caelis, quem in terris posita, tota devotione dilexi.

[Capitulum Tertia]
!Sir 51:1-3
v. Confitebor tibi Domine Rex, et collaudabo te Deum Salvatorem meum. Confitebor~
nomini tuo: quoniam adjutor et protector factus es mihi et liberasti corpus meum a~
perditione.
$Deo gratias

[Capitulum Sexta]
!Sir 51:4-5
v. Et liberasti me secundum multitudinem misericordiae nominis tui a rugientibus~
paratis ad escam 5 de manibus quaerentium animam meam et de portis tribulationis~
quae circumdederunt me
$Deo gratias

[Capitulum Nona]
!Sir 51:8; 51:12
v. Laudabit usque ad mortem anima mea Deminum, quoniam oruis sustinentes te, et~
liberas eos de manu angustiae, Domine Deus noster.
$Deo gratias

[Ant 3]
Stans beata Agnes * in medio flammae, expansis manibus orabat ad Dominum:~
Omnipotens, adorande, colende, tremende, benedico te, et glorifico nomen tuum in~
aeternum.

[LectioE]
v. Sequentia Sancti Evangelii secundum Matthaeum
!Matt 25:1-13
25:1 Tunc simile erit regnum caelorum decem virginibus: quae accipientes~
lampades suas exierunt obviam sponso et sponsae.
25:2 Quinque autem ex eis erant fatuae, et quinque prudentes:
25:3 sed quinque fatuae, acceptis lampadibus, non sumpserunt oleum secum:
25:4 prudentes vero acceperunt oleum in vasis suis cum lampadibus.
25:5 Moram autem faciente sponso, dormitaverunt omnes et dormierunt.
25:6 Media autem nocte clamor factus est: Ecce sponsus venit, exite obviam ei.
25:7 Tunc surrexerunt omnes virgines illae, et ornaverunt lampades suas.
25:8 Fatuae autem sapientibus dixerunt: Date nobis de oleo vestro, quia lampades~
nostrae extinguuntur.
25:9 Responderunt prudentes, dicentes: Ne forte non sufficiat nobis, et vobis,~
ite potius ad vendentes, et emite vobis.
25:10 Dum autem irent emere, venit sponsus: et quae paratae erant, intraverunt~
cum eo ad nuptias, et clausa est janua.
25:11 Novissime vero veniunt et reliquae virgines, dicentes: Domine, domine,~
aperi nobis.
25:12 At ille respondens, ait: Amen dico vobis, nescio vos.
25:13 Vigilate itaque, quia nescitis diem, neque horam.
$Te decet
