[Lectio1]
De libro primo Machabaeorum
!1 Mac 2:70; 3:1-3; 3:5-6
70 Defunctus est Mathathias anno centesimo et quadragesimo sexto: et sepultus est a filiis suis in sepulcris patrum suorum in Modin, et planxerunt eum omnis Israël planctu magno.
1 Et surrexit Judas, qui vocabatur Machabaeus, filius ejus, pro eo:
2 et adjuvabant eum omnes fratres ejus, et universi qui se conjunxerant patri ejus, et praeliabantur praelium Israël cum laetitia.
3 Et dilatavit gloriam populo suo, 
5 et persecutus est iniquos perscrutans eos: et qui conturbabant populum suum, eos succendit flammis:
6 et repulsi sunt inimici ejus prae timore ejus, et omnes operarii iniquitatis conturbati sunt: et directa est salus in manu ejus.

[Responsory1]
@Tempora/101-0:Responsory4

[Lectio2]
!1 Mac 3:7-12
7 Et exacerbabat reges multos, et laetificabat Jacob in operibus suis, et in saeculum memoria ejus in benedictione;
8 et perambulavit civitates Juda, et perdidit impios ex eis, et avertit iram ab Israël;
9 et nominatus est usque ad novissimum terrae, et congregavit pereuntes.
10 Et congregavit Apollonius Gentes, et a Samaria virtutem multam et magnam ad bellandum contra Israël.
11 Et cognovit Judas, et exiit obviam illi: et percussit, et occidit illum: et ceciderunt vulnerati multi, et reliqui fugerunt.
12 Et accepit spolia eorum: et gladium Apollonii abstulit Judas, et erat pugnans in eo omnibus diebus.

[Responsory2]
@Tempora/101-0:Responsory5

[Lectio3]
!1 Mac 3:25-28
25 Et cecidit timor Judae ac fratrum ejus, et formido super omnes gentes in circuitu eorum:
26 et pervenit ad regem nomen ejus, et de praeliis Judae narrabant omnes gentes.
27 Ut audivit autem rex Antiochus sermones istos, iratus est animo: et misit, et congregavit exercitum universi regni sui, castra fortia valde:
28 et aperuit aerarium suum, et dedit stipendia exercitui in annum: et mandavit illis ut essent parati ad omnia.

[Responsory3]
@Tempora/101-0:Responsory6
