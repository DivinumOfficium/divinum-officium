[Rank]
S. Nicolai de Tolentino Confessoris;;Duplex;;3;;vide C5

[Rule]
vide C5;
9 lectiones

[Oratio]
Adesto Domine supplicationibus nostris quas in beati Nicolai Confessoris tui solemnitate deferimus: ut qui nostrae justitiae fiduciam non habemus, ejus qui tibi placuit, precibus adjuvemur.
$Per Dominum

[Lectio4]
Nicolaus, Tolentinas a diuturno illius civitatis domicilio appellatus, in oppido sancti Angeli in Piceno est natus piis parentibus: qui liberorum desiderio Barium voti causa profecti, ibique a sancto Nicolao de futura prole confirmati, quem susceperunt filium de illius nomine appellarunt. Is ab infantia multarum virttitum, sed abstinentiae in primis specimen dedit. Nam anno vix septimo, beatum ipsum Nicolaum imitatus, complures hebdomadae dies jejunare coepit, eamque postea consuetudinem retinuit, solo pane et aqua contentus.

[Lectio5]
Adulta aetate jam clericali militiae adscriptus, et canonicus factus, cum quodam die concionatorem ordinis Eremitarum sancti Augustini de mundi contemptu dicentem audisset, eo sermone inflammatus, statim eumdem ordinem est ingressus. In quo tam exactam religiosae vitae rationem coluit, ut aspero vestitu, verberibus et ferrea catena corpus domans, atque a carne et omni fere obsonio abstinens, caritate, humilitate, patientia, ceterisque virtutibus aliis praeluceret.

[Lectio6]
Orandi assiduum studium, quamvis satanae insidiis varie vexatus, et flagellis interdum caesus, non intermittebat. Demum sex ante obitum mensibus, singulis noctibus angelicum concentum audivit, cujus suavitate cum jam paradisi gaudia praegustaret, crebro illud Apostoli repetebat: Cupio dissolvi, et esse cum Christo. Denique obitus sui diem fratribus praedixit, qui fuit quarto Idus Septembris. Miraculis multis etiam post mortem claruit, quibus rite et ordine cognitis, ab Eugonio Papa quarto in sanctorum numerum est relatus.

[Lectio7]
@Commune/C5:Lectio71

[Lectio8]
@Commune/C5:Lectio81

[Lectio9]
@Commune/C5:Lectio91

[Lectio94]
Nicoláus, Tolentínas a diutúrno illíus civitátis domicílio appellátus, in óppido sancti Angeli in Picéno natus est piis paréntibus, qui illum ex voto, sancti Nicolái intercessióne, a Deo impetrárunt. Puer, multárum virtútum, abstinéntiæ in primis, spécimen dedit. Clericáli milítiæ dein adscríptus et canónicus factus, cum quodam die concionatórem órdinis Eremitárum sancti Augustíni de mundi contémptu dicéntem audísset, eo sermóne inflammátus, statim eúmdem órdinem est ingréssus; in quo tam exáctam religiósæ vitæ ratiónem cóluit, ut jejúnio, rudi vestítu, verbéribus et áspera caténa corpus domáret, atque ómnibus áliis virtútibus prælucéret. Orándi assíduum stúdium, quamvis sátanæ insídiis várie vexátus et flagéllis intérdum cæsus, non intermittébat. Sex ante óbitum ménsibus, síngulis nóctibus angélicum concéntum audívit, et tandem, óbitus die prænuntiáto, obdormívit in Dómino. Miráculis in vita et post mortem clarus, ab Eugénio quarto in Sanctórum númerum relátus est.
&teDeum
