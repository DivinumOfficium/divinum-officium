109:1 Dixit Dominus Domino meo: * Sede a dextris meis,
109:2 Donec ponam inimicos tuos * scabellum pedum tuorum.
109:3 Sceptrum potentiae tuae protendet Dominus ex Sion: * dominare in medio inimicorum tuorum!
109:4 Tecum principatus die ortus tui in splendore sanctitatis: * ante luciferum, tamquam rorem, genui te.
109:5 Iuravit Dominus et non paenitebit eum; * Tu es sacerdos in aeternum secundum ordinem Melchisedech.
109:6 Dominus a dextris tuis: * conteret die irae suae reges.
109:7 Iudicabit nationes, acervabit cadavera; * conteret capita late per terram.
109:8 De torrente in via bibet, * propterea extollet caput.
