83:1 (A karvezetõnek Gát szerint - Korach fiainak zsoltára.)
83:2 Mily kedves a te hajlékod, Seregek Ura!
83:3 Lelkem vágyakozva eped az Úr udvaraiba; lelkem és testem sóvárog az élõ Isten után.
83:4 A veréb is otthont talál magának, s a fecske fészket, hogy kicsinyeit oda rejthesse, oltáraidnál, Seregek Ura, Istenem és királyom!
83:5 Boldogok, akik házadban laknak, téged örökké magasztalnak.
83:6 Boldog az ember, akinek ereje benned gyökerezik, s akinek szíve zarándokútra készül.
83:7 Ha végigvonul a Baka-völgyön át, az a források völgyévé változik, a korai esõ áldás bõségébe öltözteti.
83:8 Egyre magasabbra emelkednek, a Sionon Isten jelenik meg nekik.
83:9 Seregek Ura, hallgasd meg imámat, Jákob Istene, fordítsd felém füled irgalmasan!
83:10 Isten védõpajzsunk, tekints le, lásd meg fölkented arcát!
83:11 Jobb egy nap a te csarnokaidban, mint ezer nap tetõled távol. Inkább álljak az Isten háza küszöbén, mint hogy lakjam a bûnösök hajlékában.
83:12 Mivel Isten a nap és a pajzs, õ dicsõséget ad és kegyelmet. Nem tagad meg semmi jót azoktól, akik tiszta szívvel élnek,
83:13 Seregek Ura, boldog, aki benned bízik!
