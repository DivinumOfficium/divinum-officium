7:1 Uram, én Istenem! tebenned bíztam; szabadíts meg engem minden üldözõmtõl, és ments meg engem; 
7:2 nehogy elragadja mint az oroszlán lelkemet, midõn nincs, ki megváltson, sem ki megszabadítson. 
7:3 Uram, én Istenem! ha ezt cselekedtem, ha gonoszság vagyon kezeimben, 
7:4 ha hasonlóval fizettem a velem gonoszúl cselekvõknek: essem el méltán ellenségeim elõtt üresen; 
7:5 üldözze az ellenség lelkemet, és fogja meg, és tiporja el a földön éltemet, és tegye porrá dicsõségemet. 
7:6 Kelj föl, Uram! haragodban, és emelkedjél föl ellenségeim határaiban;
7:7 kelj föl, Uram, én Istenem! a parancs szerint, melyet parancsoltál; és a népek gyülekezete körûlveszen téged; 
7:8 és e miatt térj vissza a magasra. Az Úr itéli a népeket. 
7:9 Itélj meg engem, Uram! igazságom szerint, és ártatlanságom szerint történjék velem. 
7:10 Szûnjék meg a bûnösök gonoszsága, és vezéreld az igazat, szíveket és veséket vizsgáló Isten! 
7:11 Az én igaz segítségem az Úrtól vagyon, ki megszabadítja az egyenes szívûeket. 
7:12 Az Isten igaz bíró, erõs és tûrõ; haragszik-e minden nap? 
7:13 Ha nem tértek meg, kirántja fegyverét; kézíját megvonta, és elkészítette azt. 
7:14 A halál eszközeit készíté abba; nyilait égõkké tette. 
7:15 Ime igazságtalanságot fogant, fájdalommal vajudott, és csalárdságot szült. 
7:16 Vermet nyitott, és kiásta azt; de a gödörbe esett, melyet csinált. 
7:17 Fejére tér vissza az õ hamissága; és feje tetejére száll gonoszsága. 
7:18 Hálát adok az Úrnak az õ igazsága szerint; és zengeni fogok a fölséges Úr nevének. 
