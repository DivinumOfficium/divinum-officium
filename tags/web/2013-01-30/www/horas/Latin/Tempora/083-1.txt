[Lectio1]
De libro Sapientiae.
!Sap 3:1-6
1 Justorum autem animae in manu Dei sunt, et non tanget illos tormentum mortis.
2 Visi sunt oculis insipientium mori, et aestimata est afflictio exitus illorum,
3 et quod a nobis est iter exterminium; illi autem sunt in pace:
4 et si coram hominibus tormenta passi sunt, spes illorum immortalitate plena est.
5 In paucis vexati in multis bene disponentur, quoniam Deus tentavit eos, et invenit illos dignos se.
6 Tamquam aurum in fornace probavit illos, et quasi holocausti hostiam accepit illos, et in tempore erit respectus illorum.

[Responsory1]
@Tempora/081-1:Responsory1

[Lectio2]
!Sap 3:7-11
7 Fulgebunt justi et tamquam scintillae in arundineto discurrent;
8 judicabunt nationes, et dominabuntur populis, et regnabit Dominus illorum in perpetuum.
9 Qui confidunt in illo intelligent veritatem, et fideles in dilectione acquiescent illi, quoniam donum et pax est electis ejus.
10 Impii autem secundum quae cogitaverunt correptionem habebunt: qui neglexerunt justum, et a Domino recesserunt.
11 Sapientiam enim et disciplinam qui abjicit infelix est: et vacua est spes illorum, et labores sine fructu, et inutilia opera eorum.

[Responsory2]
@Tempora/081-1:Responsory2

[Lectio3]
!Sap 5:16-21
16 Justi autem in perpetuum vivent, et apud Dominum est merces eorum, et cogitatio illorum apud Altissimum.
17 Ideo accipient regnum decoris, et diadema speciei de manu Domini: quoniam dextera sua teget eos, et brachio sancto suo defendet illos.
18 Accipiet armaturam zelus illius, et armabit creaturam ad ultionem inimicorum.
19 Induet pro thorace justitiam, et accipiet pro galea judicium certum;
20 sumet scutum inexpugnabile aequitatem.
21 Acuet autem duram iram in lanceam, et pugnabit cum illo orbis terrarum contra insensatos.

[Responsory3]
@Tempora/081-1:Responsory3
