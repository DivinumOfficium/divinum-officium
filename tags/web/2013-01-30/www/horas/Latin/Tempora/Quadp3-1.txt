[Rank]
Feria II infra Hebdomadam Quinquagesimae;;Feria;;1

[Rule]
Oratio Dominica

[Lectio1]
De libro Genesis
!Gen 13:1-6
1 Ascendit ergo Abram de Ægypto, ipse et uxor ejus, et omnia quae habebat, et Lot cum eo, ad australem plagam.
2 Erat autem dives valde in possessione auri et argenti.
3 Reversusque est per iter, quo venerat, a meridie in Bethel, usque ad locum ubi prius fixerat tabernaculum inter Bethel et Hai,
4 in loco altaris quod fecerat prius: et invocavit ibi nomen Domini.
5 Sed et Lot qui erat cum Abram, fuerunt greges ovium, et armenta, et tabernacula.
6 Nec poterat eos capere terra, ut habitarent simul: erat quippe substantia eorum multa, et nequibant habitare communiter.

[Responsory1]
R. Movens Abram tabernaculum suum, venit et habitavit juxta convallem Mambre:
* Aedificavitque ibi altare Domino.
V. Dixit autem Dominus ad eum: Leva oculos tuos, et vide: omnem terram quam conspicis, tibi dabo, et semini tuo in sempiternum.
R. Aedificavitque ibi altare Domino.

[Lectio2]
!Gen 13:7-11
7 Unde et facta est rixa inter pastores gregum Abram et Lot. Eo autem tempore Chananaeus et Pherezaeus habitabant in terra illa.
8 Dixit ergo Abram ad Lot: Ne quaeso sit jurgium inter me et te, et inter pastores meos et pastores tuos: fratres enim sumus.
9 Ecce universa terra coram te est: recede a me, obsecro: si ad sinistram ieris, ego dexteram tenebo: si tu dexteram elegeris, ego ad sinistram pergam.
10 Elevatis itaque Lot oculis, vidit omnem circa regionem Jordanis, quae universa irrigabatur antequam subverteret Dominus Sodomam et Gomorrham, sicut paradisus Domini, et sicut Ægyptus venientibus in Segor.
11 Elegitque sibi Lot regionem circa Jordanem, et recessit ab Oriente.

[Responsory2]
R. Credidit Abram Deo, et reputatiun est ei ad justitiam:
* Et ideo amicus Dei factus est.
V. Fuit autem justus coram Domino, et ambulavit in viis ejus.
R. Et ideo amicus Dei factus est.

[Lectio3]
!Gen 13:11-16
11 Divisique sunt alterutrum a fratre suo.
12 Abram habitavit in terra Chanaan; Lot vero moratus est in oppidis, quae erant circa Jordanem, et habitavit in Sodomis.
13 Homines autem Sodomitae pessimi erant, et peccatores coram Domino nimis.
14 Dixitque Dominus ad Abram, postquam divisus est ab eo Lot: Leva oculos tuos et vide a loco, in quo nunc es, ad aquilonem et meridiem, ad orientem et occidentem.
15 Omnem terram, quam conspicis, tibi dabo, et semini tuo usque in sempiternum.
16 Faciamque semen tuum sicut pulverem terrae.

[Responsory3]
@Tempora/Quadp3-0:Responsory3

[Ant 3]
Et qui praeibant, * increpabant eum ut taceret: ipse vero multo magis clamabat: Miserere mei, Fili David.
