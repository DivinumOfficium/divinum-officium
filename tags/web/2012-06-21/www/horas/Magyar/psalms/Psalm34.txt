34:1 (Dávidtól.) Szállj perbe, Uram, azokkal, kik velem vitáznak, gyõzd le azokat, kik ellenem harcolnak!
34:2 Ragadj fegyvert és pajzsot, kelj föl védelmemre,
34:3 vess lándzsát és dárdát üldözõim ellen! Mondd lelkemnek: Én vagyok üdvösséged!
34:4 Vesszenek dicstelenül, akik életemre törnek, hátráljanak meg szégyenletesen, akik gonoszat forralnak ellenem!
34:5 Legyenek olyanok, mint pelyva a szélben, az Isten angyala szórja õket szét!
34:6 Útjuk legyen síkos és sötét, üldözze õket az Isten angyala!
34:7 Mivel ok nélkül csapdát állítottak nekem, és ok nélkül vermet ástak életemnek.
34:8 Érje õket fájdalmas pusztulás, akadjanak a nekem vetett hálóba maguk, és essenek bele a verembe!
34:9 Lelkem pedig ujjongjon az Úrban, örüljön segítségének!
34:10 Minden tagom hirdeti majd: Ki olyan, mint te vagy, Uram? Te, aki a gyengét megmented a túlerõtõl, a szegényt a rablók kezétõl.
34:11 Elvetemült tanúk álltak elõ, s vallattak dolgokról, mikrõl mit sem tudtam.
34:12 A jót rosszal viszonozták nekem, üressé vált az életem.
34:13 Pedig én, amikor betegen feküdtek, vezeklõruhát öltöttem, lelkemet böjttel gyötörtem, s imádságban öntöttem ki a szívem.
34:14 Bánatosan jártam, mintha barátom vagy testvérem lett volna. Mint aki anyját gyászolja, úgy roskadoztam a szomorúságtól.
34:15 Mégis örültek, amikor ingadoztam, és összegyûltek, ellenem fordultak. Idegenek, kiket nem ismerek, marcangoltak és nagy kiáltásokkal
34:16 azt kiáltják: Ha! Ha! Láttuk! Fogukat csikorgatták ellenem.
34:17 Uram, meddig nézed még ezt? Oltalmazd meg dühüktõl életem, mentsd meg lelkemet az oroszlánoktól!
34:18 Akkor hálát adok neked a nagy közösségben, az egész nép elõtt dicsõítlek téged.
34:19 Akik igazságtalanul rám támadnak, ne diadalmaskodjanak fölöttem! Ne hunyorgassák szemüket, akik ok nélkül gyûlölnek!
34:20 Ok nem a béke hangján szólnak, akik szelídek a földön, azok ellen álnokságot koholnak.
34:21 Kitátják ellenem nagyra a szájukat, s azt kiáltják: Na most majd meglátjuk!
34:22 Uram, te láttad, ne hallgass tovább. Uram, ne maradj távol tõlem!
34:23 Ébredj fel, kelj védelmemre, Istenem és Uram, intézd te az ügyem!
34:24 Tégy igazságot, igaz voltod szerint! Uram, Istenem, ne diadalmaskodjanak rajtam,
34:25 ne gondolják szívükben: Éppen így akartuk! Ne mondhassák: Most aztán felfaltuk!
34:26 Pusztuljanak el szégyenletesen mind, akik nyomorúságomon kéjelegnek! Érje szégyen és gyalázat azokat, akik fölényesen beszélnek felõlem!
34:27 De örüljenek és ujjongjanak mind, akik ügyemet mérlegelik! Mondogassák szüntelenül: Nagy az Úr, üdvét akarja szolgájának!
34:28 Az én nyelvem pedig hirdesse igazságosságodat, s mindörökké zengje dicséreted!
