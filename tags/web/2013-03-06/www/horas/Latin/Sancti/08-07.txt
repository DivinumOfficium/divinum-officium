[Rank]
S. Cajetani Confessoris;;Duplex;;3;;vide C5

[Rule]
vide C5;
9 lectiones

[Ant 1]
Quærite primum * regnum Dei et iustitiam eius, et hæc omnia adjicientur vobis.

[Oratio]
Deus, qui beato Cajetano Confessori tuo apostolicam vivendi formam imitari tribuisti: da nobis, ejus intercessione et exemplo, in te semper confidere, et sola caelestia desiderare.
$Per Dominum.

[Commemoratio 2]
!Commemoratio S. Donati, Ep. et Mart.
@Commune/C2:Oratio proper
v. Oremus.
Deus, tuorum gloria sacerdotum: praesta quaesumus; ut sancti Martyris tui et Episcopi Donati, cujus festa gerimus, sentiamus auxilium.
$Per Dominum

[Lectio4]
Cajetanus, nobili Thienaea gente Vicentiae ortus, statim a matre Deiparae Virgini oblatus est. Mira a teneris annis morum innocentia in eo eluxit, adeo ut Sanctus ab omnibus nuncuparetur. Juris utriusque lauream Patavii adeptus, Romam profectus est: ubi inter praelatos a Julio secundo collocatus, et sacerdotio initiatus, tanto divini amoris aestu succensus est, ut relicta aula se totum Deo mancipaverit. Nosocomiis proprio aere fundatis, etiam morbo pestilenti laborantibus, suis ipse manibus inserviebat. Proximorum saluti assidua cura incumbebat, dictus propterea Venator animarum.

[Lectio5]
Collapsam ecclesiasticorum disciplinam ad formam apostolicae vitae instaurare desiderans, ordinem Clericorum regularium instituit, qui, abdicata rerum omnium terrenarum sollicitudine, nec reditus possiderent, nec vitae subsidia a fidelibus peterent, sed solis eleemosynis sponte oblatis viverent. Itaque approbante Clemente septimo ad aram maximam basilicae Vaticanae una cum Joanne Petro Carafa episcopo Theatino, qui postea Paulus quartus Pontifex maximus fuit, et aliis duobus eximiae pietatis viris, vota solemnia emisit. In Urbis direptione a militibus crudelissime vexatus ut pecuniam proderet, quam dudum in caelestes thesauros manus pauperum deportaverant, verbera, tormenta, et carceres invicta patientia sustinuit. In suscepto vitae instituto constantissime perseveravit, soli divinae providentiae inhaerens, quam sibi numquam defuisse aliquando miracula comprobarunt.

[Lectio6]
Divini cultus studium, nitorem domus Dei, sacrorum rituum observantiam, et sanctissimae Eucharistiae frequentiorem usum maxime promovit. Haeresum monstra et latebras non semel detexit, ac profligavit Orationem ad octo passim horas jugibus lacrimis protrahebat: saepe in extasim raptus, ac prophetiae dono illustris. Romae nocte natalitia ad praesepe Domini, infantem Jesum accipere meruit a Deipara in ulnas suas. Corpus integras noctes interdum verberationibus affligebat; nec umquam adduci potuit, ut vitae asperitatem emolliret, testatus, in cinere et cilicio velle se mori. Denique ex animi dolore concepto morbo, quod offendi plebis seditione Deum videret, caelesti visione recreatus, Neapoli migravit in caelum: ibique corpus ejus in ecclesia sancti Pauli magna religione colitur. Quem multis miraculis in vita et post mortem gloriosum, Clemens decimus Pontifex maximus Sanctorum numero adscripsit.

[Lectio7]
Lectio sancti Evangelii secundum Matthaeum.
!Matt 6:24-33
In illo tempore: Dixit Jesus discipulis suis: Nemo potest duobus dominis servire. Et reliqua.
_
Homilia sancti Augustini Episcopi.
!Lib. 2. de Serm. Domini in monte, cap. 14.
Nemo potest duobus dominis servire: Ad hanc ipsam intentionem referendum est. quod consequenter exponit, dicens: Aut enim unum odio habebit, et alterum diliget: aut alterum patietur, et alterum contemnet. Quae verba diligenter consideranda sunt: nam qui sint duo domini, deinceps ostendit, cum dicit: Non potestis Deo servire, et mammonae. Mammona apud Hebraeos divitiae appellari dicuntur. Congruit et Punicum nomen: nam lucrum Punice mammon dicitur. Sed qui servit mammonae, illi utique servit, qui rebus istis terrenis merito suae perversitatis praepositus, magistratus hujus saeculi a Domino dicitur. Aut enim unum odio habebit homo, et alterum diliget, id est Deum: aut alterum patietur, et alterum contemnet. Patietur enim durum et perniciosum dominum, quisquis servit mammonae: sua enim cupiditate implicatus, subditur diabolo, et non eum diligit. Quis enim est qui diligat diabolum? sed tamen patitur. 

[Lectio8]
Ideo, inquit, dico vobis, non habere sollicitudinem animae vestrae quid edatis, neque corpori vestro quid induatis: ne forte, quamvis jam superflua non quaerantur, propter ipsa necessaria cor duplicetur, et ad ipsa conquirenda nostra detorqueatur intentio, cum aliquid quasi misericorditer operamur: id est, ut, cum consulere alicui videri volumus, nostrum emolumentum ibi potius, quam illius utilitatem attendamus; et ideo nobis non videamur peccare, quia non superflua, sed necessaria sunt quae consequi volumus.

[Lectio93]
!Commemoratio S. Donatus Martyris
Donatus, parentibus propter Jesu Christi fidem interfectis, Arretium in Etruriam cum Hilarino monacho ex fuga se contulit: cujus etiam urbis episcopus creatus est. Ubi cum a Quadratiano praefecto in Juliani persecutione uterque idola venerari juberetur, negantibus illis se tam nefarium scelus commissuros, Hilarinus in oculis Quadratiani tamdiu fustibus caesus est, dum efflaret animam: Donatus vehementer et ipse cruciatus, gladio percussus est. Quorum corpora a Christianis prope eam urbem honorifice sepulta sunt.
&teDeum

[Ant 2]
Nolite solliciti esse * dicentes: Quid manducabimus, aut quid bibemus? Scit enim Pater vester, quid vobis necesse sit.

[Ant 3]
Quaerite primum * regnum Dei et justitiam ejus, et haec omnia adjicientur vobis.

[Lectio94]
Cajetánus, nóbili Thienaea gente Vicéntiæ ortus, statim a matre Deíparæ Vírgini oblátus est. Patávii juris utriúsque láuream adéptus, Romam proféctus est, ubi inter prælátos, a Júlio secúndo collocátus et sacerdótio initiátus est. Nosocomíis próprio ære fundátis, étiam morbo pestilénti laborántibus suis ipse mánibus inserviébat. Proximórum salúti assídue incumbébat, dictus proptérea Venátor animárum. Collápsam ecclesiasticórum disciplínam ad formam apostólicæ vitæ instauráre desíderans, órdinem Clericórum regulárium instítuit, qui, abdicáta rerum ómnium terrenárum cura, nec réditus possidérent nec vitæ subsídia a fidélibus péterent, sed solis eleemósynis sponte oblátis viverent. Itaque, approbánte Cleménte séptimo, ad aram máximam basílicæ Vaticánæ una cum Joánne Petro Caráfa, epíscopo Theatíno, qui póstea Paulus quartus Póntifex máximus fuit, et áliis duóbus exímiæ pietátis viris, vota solémnia emísit. Divíni cultus stúdium, nitórem domus Dei, sacrórum rítuum observántiam et sanctíssimæ Eucharístiæ frequentiórem usum máxime promóvit. Plenus méritis, Neápoli migrávit in cælum, ibíque corpus ejus in ecclésia sancti Pauli magna religióne cólitur.
&teDeum
