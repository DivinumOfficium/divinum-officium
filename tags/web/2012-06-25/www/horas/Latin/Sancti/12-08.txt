[Rank]
In Conceptione Immaculata Beatae Mariae Virginis;;Duplex I classis cum octava communi;;6.5;;ex C11

[Rule]
ex C11;
Psalmi Dominica
9 lectiones;
Psalmi Dominica
Antiphonas horas
Doxology=Nat

[Ant Vespera]
Tota pulchra * es, Maria, et macula originalis non est in te.;;109
Vestimentum tuum * candidum quasi nix, et facies tua sicut sol.;;112
Tu gloria Jerusalem, * tu lætitia Israël, tu honorificentia populi nostri.;;121
Benedicta es tu, * Virgo Maria, a Domino Deo excelso prae omnibus mulieribus super terram.;;126
Trahe nos, * Virgo immaculata, post te curremus in odorem unguentorum tuorum.;;147

[Capitulum Vespera]
!Prov 8:22-24
v. Dominus possedit me in initio viarum suarum antequam quidquam faceret a principio. Ab aeterno ordinata sum, et ex antiquis antequam terra fieret. Nondum erant abyssi, et ego jam concepta eram
$Deo gratias

[Versum 1]
V. Immaculata Conceptio est hodie sanctae Mariae Virginis.
R. Quae serpentis caput virgineo pede contrivit.

[Ant 1]
Beatam me dicent * omnes generationes, quia fecit mihi magna qui potens est,~
alleluia.

[Oratio]
Deus, qui per Immaculatam Virginis conceptionem dignum Filio tuo habitaculum~
praeparasti: quaesumus; ut qui ex morte eiusdem Filii tui praevisa, eam ab omni~
labe praeservasti, nos quoque mundos ejus intercessione ad te pervenire~
concedas.
$Per eumdem

[Invit]
Immaculatam Conceptionem Virginis Mariæ celebremus: * Christum ejus Filium adoremus Dominum.

[Hymnus Matutinum]
v. Praeclara custos virginum,
Intacta mater Numinis,
Coelestis aulae janua,
Spes nostra, coeli gaudium.
_
Inter rubeta lilium,
Columba formosissima,
Virga e radice germinans
Nostro medelam vulneri.
_
Turris draconi impervia,
Amica stella naufragis,
Tuere nos a fraudibus,
Tuaque luce dirige.
_
Erroris umbras discute,
Syrtes dolosas amove,
Fluctus tot inter, deviis
Tutam reclude semitam.
_
Jesu, tibi sit gloria,
Qui natus es de Virgine,
Cum Patre, et almo Spiritu
In sempiterna saecula.
Amen.

[Ant Matutinum]
Admirabile est * nomen tuum, Domine, in universa terra, quia in Virgine Maria dignum tibi habitaculum præparasti.;;8
In sole * posuit Deus tabernaculum suum.;;18
In Conceptione sua * accepit Maria benedictionem a Domino, et misericordiam a Deo salutari suo.;;23
V. Deus omnipotens præcinxit me virtute.
R. Et posuit immaculatam viam meam.
Diffusa est * gratia in Conceptione ejus, et speciosa apparuit inter filias hominum.;;44
Adjuvit eam * Deus mane diluculo; sanctificavit tabernaculum suum Altissimus.;;45
Gloriosa * dicta sunt de te, civitas Dei: fundavit te Dominus in montibus sanctis.;;86
V. In hoc cognovi quoniam voluisti me.
R. Quoniam non gaudebit inimicus meus super me.
Sanctimonia et magnificentia * in Conceptione ejus: annuntiate in omnibus populis gloriam ejus.;;95
Lætamini omnes * in Domino: et confitemini memoriæ sanctitatis ejus.;;96
Notum fecit * Dominus opus suum: in conspectu Gentium revelavit gloriam Genitricis suæ.;;97
V. Exaltabo te Domine, quoniam suscepisti me.
R. Nec delectasti inimicos meos super me.

[Lectio1]
!Gen 3:1-5
1 Sed et serpens erat callidior cunctis animantibus terrae quae fecerat Dominus~
Deus. Qui dixit ad mulierem: Cur praecepit vobis Deus ut non comederetis de omni~
ligno paradisi?
2 Cui respondit mulier: De fructu lignorum, quae sunt in paradiso, vescimur:
3 de fructu vero ligni quod est in medio paradisi, praecepit nobis Deus ne~
comederemus, et ne tangeremus illud, ne forte moriamur.
4 Dixit autem serpens ad mulierem: Nequaquam morte moriemini.
5 Scit enim Deus quod in quocumque die comederitis ex eo, aperientur oculi~
vestri, et eritis sicut dii, scientes bonum et malum.

[Responsory1]
R. Per unum hominem peccatum in hunc mundum intravit, in quo omnes peccaverunt.
* Ne timeas Maria, invenisti gratiam apud Deum.
V. Eripuit Dominus animam tuam de morte, et contra inimicum factus est protector~
tuus.
R. Ne timeas Maria, invenisti gratiam apud Deum.

[Lectio2]
!Gen 3:6-8
6 Vidit igitur mulier quod bonum esset lignum ad vescendum, et pulchrum oculis,~
aspectuque delectabile: et tulit de fructu illius, et comedit: deditque viro suo,~
qui comedit.
7 Et aperti sunt oculi amborum; cumque cognovissent se esse nudos, consuerunt~
folia ficus, et fecerunt sibi perizomata.
8 Et cum audissent vocem Domini Dei deambulantis in paradiso ad auram post~
meridiem, abscondit se Adam et uxor ejus a facie Domini Dei in medio ligni~
paradisi.

[Responsory2]
R. Transite ad me omnes qui concupiscitis me:
* Et narrabo vobis quanta fecit Deus animae meae.
V. Vivit Dominus, quoniam adimplevit in me misericordiam suam.
R. Et narrabo vobis quanta fecit Deus animae meae.

[Lectio3]
!Gen 3:9-15
9 Vocavitque Dominus Deus Adam, et dixit ei: Ubi es?
10 Qui ait: Vocem tuam audivi in paradiso, et timui, eo quod nudus essem, et~
abscondi me.
11 Cui dixit: Quis enim indicavit tibi quod nudus esses, nisi quod ex ligno de~
quo praeceperam tibi ne comederes, comedisti?
12 Dixitque Adam: Mulier, quam dedisti mihi sociam, dedit mihi de ligno, et~
comedi.
13 Et dixit Dominus Deus ad mulierem: Quare hoc fecisti? Quae respondit: Serpens~
decepit me, et comedi.
14 Et ait Dominus Deus ad serpentem: Quia fecisti hoc, maledictus es inter omnia~
animantia, et bestias terrae: super pectus tuum gradieris, et terram comedes~
cunctis diebus vitae tuae.
15 Inimicitias ponam inter te et mulierem, et semen tuum et semen illius: ipsa~
conteret caput tuum, et tu insidiaberis calcaneo ejus.

[Responsory3]
R. Electa mea candida sicut nix in Libano; sicut favus distillans labia ejus:
* Mel et lac sub lingua illius.
V. Veni de Libano, sponsa mea, veni coronaberis corona gratiarum.
R. Mel et lac sub lingua illius.
&Gloria
R. Mel et lac sub lingua illius.

[Lectio4]
Sermo sancti Hieronymi Presbyteri.
!De Assumptione B. M. V.
Qualis et quanta esset beata, et gloriosa semper Virgo Maria, ab Angelo~
divinitus declaratur, cum dicitur: Ave gratia plena, Dominus tecum: benedicta tu~
in mulieribus. Talibus namque decebat Virginem oppignorari muneribus, ut esset~
gratia plena, quae dedit coelis gloriam, terris Dominum, pacemque refudit, fidem~
Gentibus, finem vitiis, vitae ordinem, moribus disciplinam. Et bene plena, quia~
ceteris per partes praestatur: Mariae vero simul se tota infudit plenitudo~
gratiae. Vere plena, quia etsi in sanctis Patribus, et Prophetis gratia fuisse~
creditur, non tamen eatenus plena: in Mariam vero totius gratiae, quae in~
Christo est, plenitudo venit, quamquam aliter. Et ideo inquit: Benedicta tu in~
mulieribus: id est plus benedicta, quam omnes mulieres. Ac per hoc quidquid~
maledictionis infusum est per Hevam, totum abstulit benedictio Mariae. De ipsa~
Salomon in Canticis, quasi in laudem ejus: Veni, inquit, columba mea, immaculata~
mea. Jam enim hiems transiit, imber abiit, et recessit. Ac deinde inquit: Veni~
de Libano, veni, coronaberis.

[Responsory4]
R. Ego ex ore Altissimi prodivi, primogenita ante omnem creaturam: ego feci in~
coelis ut oriretur lumen indeficiens.
* Nondum erant abyssi, et ego jam concepta eram.
V. Deus enim creavit me in justitia, et apprehendit manum meam, et servavit me.
R. Nondum erant abyssi, et ego jam concepta eram.

[Lectio5]
Non immerito igitur venire de Libano jubetur, quia Libanus candidatio~
interpretatur. Erat enim candidata multis meritorum virtutibus, et dealbata nive~
candidior, Spiritus sancti muneribus, simplicitatem columbae in omnibus~
repraesentans, quoniam, quidquid in ea gestum est, totum puritas et simplicitas,~
totum veritas et gratia fuit; totum misericordia et justitia, quae de caelo~
prospexit: et ideo immaculata, quia in nullo corrupta. Circumdedit enim virum in~
utero, sicut Jeremias sanctus testatur, et non aliunde accepit. Faciet, inquit,~
Dominus novum super terram, et mulier circumdabit virum. Vere novum, et omnium~
novitatum supereminens novitas virtutum, quando Deus (quem ferre non potest~
mundus, neque videre aliquis, ut vivere possit) sic ingressus est hospitium~
ventris, ut corporis claustrum nesciret: sicque gestatus, ut totus Deus in eo~
esset: et sic exivit inde, ut esset sicut Ezechiel fatetur porta omnino clausa.~
Unde canitur in eisdem Canticis de ea: Hortus conclusus, fons signatus,~
emissiones tuae paradisus. Vere hortus deliciarum, in quo consita sunt universa~
florum genera, et odoramenta virtutum: sicque conclusus, ut nesciat violari,~
neque corrumpi ullis insidiarum fraudibus. Fons itaque signatus sigillo totius~
Trinitatis.

[Responsory5]
R. Nihil inquinatum in eam incurrit:
* Candor est lucis aeternae et speculum sine macula.
V. Est enim haec speciosior sole, et luci comparata invenitur purior.
R. Candor est lucis aeternae et speculum sine macula.

[Lectio6]
!Ex Actis Pii Papae IX.
Deiparae autem Virginis in sua Conceptione de teterrimo humani generis hoste~
victoriam, quam divina eloquia, veneranda traditio, perpetuus Ecclesiae sensus,~
singularis episcoporum ac fidelium conspiratio, insignia quoque summorum~
Pontificum acta atque constitutiones mirifice jam illustrabant, Pius nonus~
Pontifex Maximus totius Ecclesiae votis annuens statuit supremo suo atque~
infallibili oraculo solemniter proclamare. Itaque sexto Idus Decembris anni~
millesimi octingentesimi quinquagesimi quarti in basilica Vaticana ingenti~
sanctae Romanae Ecclesiae patrum Cardinalium, et Episcoporum ex dissitis etiam~
regionibus astante coetu, universoque plaudente orbe solemniter pronuntiavit ac~
definivit: Doctrinam quae tenet beatissimam Virginem Mariam in primo instanti~
suae Conceptionis fuisse, singulari Dei privilegio, ab omni originalis culpae~
labe praeservatam immunem, esse a Deo revelatam, ac proinde ab omnibus fidelibus~
firmiter constanterque credendam.

[Responsory6]
R. Signum magnum apparuit in coelo: Mulier amicta sole, et luna sub pedibus~
ejus:
* Et in capite ejus corona stellarum duodecim.
V. Induit eam Dominus vestimentis salutis, indumento justitiae, et quasi sponsam~
ornavit eam monilibus suis.
R. Et in capite ejus corona stellarum duodecim.
&Gloria
R. Et in capite ejus corona stellarum duodecim.

[Lectio7]
Lectio sancti Evangelii secundum Lucam.
!Luke 1:26-28
In illo tempore: Missus est Angelus Gabriel a Deo in civitatem Galilaeae, cui~
nomen Nazareth, ad Virginem desponsatam viro, cui nomen erat Joseph, de domo~
David, et nomen Virginis Maria. Et reliqua.
_
Homilia sancti Germani Episcopi.
!In Praesentatione Deiparae
Ave Maria, gratia plena, Sanctis sanctior, et coelis excelsior, et Cherubim~
gloriosior, et Seraphim honorabilior, et super omnem creaturam venerabilior. Ave~
columba, quae nobis et fructum fers olivae, et servatorem a spiritali diluvio,~
ac portum salutis annuntias, cujus pennae deargentatae, et posteriora dorsi in~
pallore auri sanctissimi et illuminantis Spiritus fulgore irradiantur. Ave~
amoenissimus et rationalis Dei paradisus, benevolentissima et omnipotenti~
eiusdem dextra hodie ad Orientem plantatus, et ipsi suave olens lilium, et rosam~
immarcescibilem germinans in eorum medelam, qui pestiferam animaeque exitialem~
amaritudinem mortis ad Occidentem ebiberant: paradisus, in quo ad veritatis~
agnitionem lignum vivificum efflorescit, e quo qui gustaverint, immortalitatem~
consequuntur. Ave sacrosancte aedificatum, immaculatum, purissimumque Dei summi~
Regis palatium, eiusdem Dei Regis magnificentia circumornatum, omnesque hospitio~
recipiens, ac mysticis reficiens deliciis; in quo non manufactus et vario decore~
nitens situs est spiritualis sponsi thalamus; in quo Verbum errantem humanam~
stirpem revocare volens, carnem sibi desponsavit, ut eos, qui voluntate propria~
extorres facti fuerant, Patri reconciliaret.

[Responsory7]
R. Hortus conclusus soror mea sponsa, hortus conclusus, fons signatus:
* Emissiones tuae paradisus, o Maria.
V. Aperi mihi, soror mea, amica mea, columba mea, immaculata mea.
R. Emissiones tuae paradisus, o Maria.

[Lectio8]
Ave Dei mons praepinguis et umbrosus, in quo enutritus Agnus rationalis peccata~
atque infirmitates nostras portavit: mons, e quo devolutus ille, nulla manu~
praecisus lapis, contrivit aras idolorum, et factus est in caput anguli,~
mirabilis in oculis nostris, Ave sanctus Dei thronus divinum donarium, domus~
gloriae, perpulchrum ornamentum, cimelium electum, et totius orbis~
propitiatorium, coelumque Dei gloriam enarrans. Ave urna ex puro auro conflata,~
et suavissimam animarum nostrarum dulcedinem, Christum scilicet, qui manna est,~
continens. O purissima et omni laude et obsequio dignissima Virgo, Deo dicatum~
donarium omni creaturarum conditioni praecellens, terra non secta, inaratus ager,~
vitis floridissima, fons aquas effundens, virgo generans: et mater viri nescia,~
innocentiae thesaurus absconditus, et sanctimoniae decus; acceptissimis tuis ac~
materna auctoritate validis precibus ad Dominum ac Deum omnium Conditorem Filium~
tuum ex te sine patre genitum, ecclesiastici ordinis gubernacula fac dirigas, et~
ad portum tranquillum perducas.

[Responsory8]
R. Magnificat anima mea Dominum:
* Quia fecit mihi magna qui potens est, et sanctum nomen ejus.
V. Ecce enim ex hoc beatam me dicent omnes generationes.
R. Quia fecit mihi magna qui potens est, et sanctum nomen ejus.
&Gloria
R. Quia fecit mihi magna qui potens est, et sanctum nomen ejus.

[Lectio9]
Sacerdotes justitia, et probatae, immaculatae ac sincerae fidei exsultatione~
splendidissime induito. Orthodoxis principibus, qui prae omni purpurae aut auri~
splendore, et prae margaritis ac lapidibus pretiosis, te nacti sunt diadema et~
indumentum ac firmissimum regni sui ornamentum, in tranquillo ac prospero statu~
sceptra dirige. Male fidas nationes in te, ac Deum ex te genitum blasphemantes,~
eorum pedibus sternens subjicito: subjectumque populum, ut secundum Dei~
praeceptum in suavi obedientiae obsequio perseveret, confirmato. Tuam hanc~
civitatem, quae te tamquam turrim ac fundamentum habet, victoriae triumphis~
coronato, et fortitudine circumcingens custodito Dei habitationem, templi~
decorem semper conservato; laudatores tuos ab omni discrimine et animi angore~
exime; captivis redemptionem tribuito; peregrinis tecto, et quovis praesidio~
destitutis, solamen te exhibe. Universo mundo auxiliatricem manum tuam porrige,~
ut in laetitia et exsultatione solemnitates tuas simul cum ista, quam modo~
celebramus, festivitate splendidissimo exitu transigamus, in Christo Jesu~
universorum Rege ac vero Deo nostro, cui gloria et fortitudo una cum sancto~
vitaeque principio Patre, et coaeterno et consubstantiali et conregnante Spiritu,~
nunc et semper et in saecula saeculorum. Amen.
&teDeum

[Ant Laudes]
Tota pulchra * es, Maria, et macula originalis non est in te.
Vestimentum tuum * candidum quasi nix, et facies tua sicut sol.
Tu gloria Jerusalem, * tu lætitia Israël, tu honorificentia populi nostri.
Benedicta es tu, * Virgo Maria, a Domino Deo excelso præ omnibus mulieribus super terram.
Trahe nos, * Virgo immaculata, post te curremus in odorem unguentorum tuorum.

[Capitulum Laudes]
!Prov 8:22-24
v. Dominus possedit me in initio viarum suarum antequam quidquam faceret a~
principio. Ab aeterno ordinata sum, et ex antiquis antequam terra fieret. Nondum~
erant abyssi, et ego jam concepta eram.
$Deo gratias

[Versum 2]
V. Immaculata Conceptio est hodie sanctae Mariae Virginis.
R. Quae serpentis caput virgineo pede contrivit.

[Ant 2]
Ait Dominus Deus * ad serpentem: Inimicitias ponam inter te et mulierem, et~
semen tuum et semen illius: ipsa conteret caput tuum, alleluia.

[Lectio Prima]
!Rev 121
v. Signum magnum apparuit in coelo: Mulier amicta sole, et luna sub pedibus ejus,~
et in capite ejus corona stellarum duodecim.

[Capitulum Tertia]
!Prov 8:22-24
v. Dominus possedit me in initio viarum suarum antequam quidquam faceret a~
principio. Ab aeterno ordinata sum, et ex antiquis antequam terra fieret. Nondum~
erant abyssi, et ego jam concepta eram.
$Deo gratias

[Responsory Tertia]
R.br. Deus omnipotens * Praecinxit me virtute.
R. Deus omnipotens * Praecinxit me virtute.
V. Et posuit immaculatam viam meam.
R. Praecinxit me virtute.
&Gloria
R. Deus omnipotens * Praecinxit me virtute.
_
V. In hoc cognovi quoniam voluisti me.
R. Quoniam non gaudebit inimicus meus super me.

[Capitulum Sexta]
!Ezek 44:2-3
v. Porta haec clausa erit, non aperietur, et vir non intrabit per eam, quoniam~
Dominus Deus Israel ingressus est per eam: eritque clausa Principi. Princeps~
ipse sedebit in ea.
$Deo gratias

[Responsory Sexta]
R.br. In hoc cognovi, * Quoniam voluisti me.
R. In hoc cognovi, * Quoniam voluisti me.
V. Quoniam non gaudebit inimicus meus super me.
R. Quoniam voluisti me.
&Gloria
R. In hoc cognovi, * Quoniam voluisti me.
_
V. Exaltabo te Domine, quoniam suscepisti me.
R. Nec delectasti inimicos meos super me.

[Capitulum Nona]
!Rev 121
v. Signum magnum apparuit in coelo: Mulier amicta sole, et luna sub pedibus ejus,~
et in capite ejus corona stellarum duodecim.
$Deo gratias

[Responsory Nona]
R.br. Exaltabo te Domine, * Quoniam suscepisti me.
R. Exaltabo te Domine, * Quoniam suscepisti me.
V. Nec delectasti inimicos meos super me.
R. Quoniam suscepisti me.
&Gloria
R. Exaltabo te Domine, * Quoniam suscepisti me.
_
V. Immaculata Conceptio tua Dei Genitrix Virgo.
R. Gaudium annuntiavit universo mundo.

[Versum 3]
V. Immaculata Conceptio est hodie sanctae Mariae Virginis.
R. Quae serpentis caput virgineo pede contrivit.

[Ant 3]
Hodie egressa est * virga de radice Jesse: hodie sine ulla peccati labe concepta~
est Maria: hodie contritum est ab ea caput serpentis antiqui, alleluia.
