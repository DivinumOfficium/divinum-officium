[Rank]
Quarta die infra Octavam S. Assumptionis;;Semiduplex;;2;;vide Sancti/08-15

[Rule]
vide Sancti/08-15;
9 lectiones

[Commemoratio]
!Commemoratio S. Agapiti Martyris.
@Commune/C2:oratio proper
v. Oremus.
Laetetur Ecclesia tua, Deus, beati Agapiti Martyris tui confisa suffragiis:
atque ejus precibus gloriosis, et devota permaneat, et secura consistat.
$Per Dominum

[Lectio1]
De Canticis canticorum.
!Cant 4:1-4.
1 (Sponsus)Quam pulchra es, amica mea ! quam pulchra es ! Oculi tui columbarum, absque eo quod intrinsecus latet. Capilli tui sicut greges caprarum quae ascenderunt de monte Galaad.
2 Dentes tui sicut greges tonsarum quae ascenderunt de lavacro; omnes gemellis foetibus, et sterilis non est inter eas.
3 Sicut vitta coccinea labia tua, et eloquium tuum dulce. Sicut fragmen mali punici, ita genae tuae, absque eo quod intrinsecus latet.
4 Sicut turris David collum tuum, quae aedificata est cum propugnaculis; mille clypei pendent ex ea, omnis armatura fortium.

[Responsory1]
@Sancti/08-15:Responsory1

[Lectio2]
!Cant 4:7-10
7 Tota pulchra es, amica mea, et macula non est in te.
8 Veni de Libano, sponsa mea: veni de Libano, veni, coronaberis: de capite Amana, de vertice Sanir et Hermon, de cubilibus leonum, de montibus pardorum.
9 Vulnerasti cor meum, soror mea, sponsa; vulnerasti cor meum in uno oculorum tuorum, et in uno crine colli tui.
10 Quam pulchrae sunt mammae tuae, soror mea sponsa ! pulchriora sunt ubera tua vino, et odor unguentorum tuorum super omnia aromata.

[Responsory2]
@Sancti/08-15:Responsory2

[Lectio3]
!Cant 4:11-15
11 Favus distillans labia tua, sponsa; mel et lac sub lingua tua: et odor vestimentorum tuorum sicut odor thuris.
12 Hortus conclusus soror mea, sponsa, hortus conclusus, fons signatus.
13 Emissiones tuae paradisus malorum punicorum, cum pomorum fructibus, cypri cum nardo.
14 Nardus et crocus, fistula et cinnamomum, cum universis lignis Libani; myrrha et aloë, cum omnibus primis unguentis.
15 Fons hortorum, puteus aquarum viventium, quae fluunt impetu de Libano.

[Responsory3]
@Sancti/08-15:Responsory3

[Lectio4]
Sermo sancti Joannis Damasceni
Jubilemus in arca Domini Dei toto animo, et muri cadent Hiericuntini, contrariarum, inquam potestatum infestæ munitiones. Cum Dauid exsultemus spiritu. Arca enim Dñi hodie requieuit. Clamemus cum Gabriele, qui primum locum obtinet inter angelos: Aue gratia plena: dñs tecum. Aue gaudij pelagus inexhaustum. Aue unicum molestiarum leuamen. Aue omnium cordis dolorum medicamentum. Aue sancta virgo per quam mors quidem fuit expulsa, uita autem introducta.

[Responsory4]
@Sancti/08-15:Responsory4

[Lectio5]
Tu uero o sacrorum sepulcrorum sacratissimum, post domini quidem sepulcrum, quod uitæ dedit principium, quod fuit fons resurrectionis, (tecum enim loquar tamquam cum animato) ubinam est aurum illud purum, quod manus apostolorum in te condiderunt! Vbi diuitiæ, quæ consumi nequeunt! Vbi nouum uolumen, in quo ineffabiliter deus uerbum sine manu inscriptum fuit! Vbi abyssus gratiæ? Vbi pelagus curationum? Vbi est desiderabile illud deiparæ uirginis corpus?

[Responsory5]
@Sancti/08-15:Responsory5

[Lectio6]
Qvid quæritis in sepulcro eam, quæ ad cælestia translata est tabernacula? cur a me custodiæ rationem exposcitis? Non possum ego diuinis iussis resistere. Sacrosanctum corpus mihi quoque sanctitatem impertiuit quod me pretiosissimi unguenti fragrantia repleuit, et diuinum templum effecit relictis sindonibus, abiit raptum sublime, comitantibus angelis, archangelis, et omnibus cælestibus potentiis. Nunc me circumdant angeli; nunc diuina in me habitat gratia. Ergo euasi officina medicinæ ægrotantibus. Ego sum fons perennis curationum: Ego remedium aduersus dæmones: Ego ciuitas refugii omnibus ad me confugientibus.

[Responsory6]
@Sancti/08-15:Responsory6

[Lectio7]
Lectio sancti Evangelii secundum Lucam.
!Luke 10:38-42
In illo tempore: Intravit Jesus in quoddam castellum: et mulier quaedam, Martha nomine, excepit illum in domum suam. Et reliqua.
_
De Homilia sancti Augustini Episcopi.
!Ex Serm. 27. de Verbis Dom., paulo ante medium.
Bene Martha circa corporalem Domini, quid dicam, necessitatem, an voluntatem? ministrebat carni mortali. Sed quis erat in carne mortali? In principio erat Verbum, et Verbum erat apud Deum, et Deus erat Verbum. Ecce quod Maria audiebat. Verbum caro factum est, et habitavit in nobis. Ecce Martha cui ministrabat. Ergo Maria meliorem partem elegit, quae non auferetur ab ea. Hoc enim elegit, quod semper manebit, ideo non auferetur ab ea.

[Responsory7]
@Sancti/08-15:Responsory7

[Lectio8]
Circa unum Maria se voluit occupari. Jam tenebat: Mihi autem adhaerere Deo bonum est. Sedebat ad pedes capitis nostri. Quanto humilius sedebat, tanto amplius capiebat. Confluit enim aqua ad humilitatem convallis, denotat de tumoribus collis. Non ergo Dominus opus reprehendit, sed munus distinxit. Circa multa es occupata: porro unum est necessarium. Jam hoc sibi Maria elegit.

[Responsory8]
@Sancti/08-15:Responsory8

[Lectio93]
!Commemoratio S. Agapito Mart.
Agapitus Praenestinus quindecim annos natus, Aureliano imperatore, martyrii cupidissimus, cum propter constantiam religionis, imperatoris jussu primum nervis diutissime caesus, deinde in tetrum carcerem conjectus esset, ut nihil omnino per quatuor dies gustaret, e custodia est eductus: et ardentibus carbonibus capiti ejus impositis, Deo agens gratias, iterum affectus verberibus, nudus ita pedibus suspensus est, ut ingens fumus e subjecto igne os ejus obrueret. Tum fervens aqua in ejus ventrem effusa est, maxillaeque confractae. Quo tempore judex e tribunali lapsus, paulo post mortuus est. Ea re incenso imperatore, sanctura juvenem jubente feris objici, cum illae non auderent attingere, Praeneste gladio percussus est.
&teDeum
