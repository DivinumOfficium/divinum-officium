40:1 (A karvezetõnek - Dávid zsoltára.)
40:2 Boldog, aki gondol a szûkölködõre és a szegényre, az Úr megmenti majd a csapás napján.
40:3 Megõrzi õt az Úr és életben tartja, boldoggá teszi itt a földön, s nem adja ellensége hatalmába.
40:4 Betegágyához segítséget hoz az Úr, fekvõhelyét kényelmesre cseréli.
40:5 Így szólok: Uram, könyörülj rajtam, gyógyíts meg, mert vétkeztem ellened!
40:6 Ellenségeim rosszat mondanak felõlem: Mikor hal már meg, mikor törlik nevét?
40:7 Ha valaki meglátogat, álnokságot beszél, gonoszságot gyûjt szívébe, elmegy s továbbadja.
40:8 Mind, akik gyûlölnek, együtt suttognak ellenem, ártó gondolatokat forgatnak fejükben.
40:9 Béliál csapása érte utol, ezért fekszik itt, s nem is kel fel többé.
40:10 Még a barátom is, akiben megbíztam, aki együtt ette kenyeremet velem, az is ellenem emelte a sarkát.
40:11 Te azonban, Uram, könyörülj meg rajtam, állíts talpra, s én majd megfizetek nekik, az ilyen embereknek!
40:12 Akkor fogom látni, hogy kegyes vagy hozzám, ha ellenségem nem ujjong rajtam,
40:13 engem pedig megõrzöl sértetlenül, és engeded, hogy színed elõtt álljak mindörökre.
40:14 Áldott legyen az Úr, Izrael Istene mindörökkön-örökké! Úgy legyen! Úgy legyen!
