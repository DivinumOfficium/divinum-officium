[Name]
Commúne Apostolórum

[Rule]
Psalmi Domínica
Antiphonas horas

[Ant Vespera]
Hoc est præcéptum meum, * ut diligatis invicem, sicut diléxi vos.;;109
Majórem caritátem * nemo habet, ut ánimam suam ponat quis pro amícis suis.;;110
Vos amíci mei estis, * si feceritis quæ præcipio vobis, dicit Dóminus.;;111
Beáti pacifici, * beáti mundo corde: quóniam ipsi Deum vidébunt.;;112
In patiéntia vestra * possidebitis ánimas vestras.;;116

[Capitulum Vespera]
!Eph 2:19
v. Fratres: Jam non estis hospites et advenæ: sed estis cives Sanctórum et doméstici Dei: superædificati super fundaméntum Apostolórum, et Prophetárum, ipso summo angulari lápide Christo Jesu.
$Deo gratias.

[Hymnus Vespera]
{:H-Exsultetorbisgaudiis:}v. Exsultet orbis gaudiis:
Cælum resúltet láudibus:
Apostolórum glóriam
Tellus et astra concinunt.
_
Vos sæculórum júdices,
Et vera mundi lúmina:
Votis precámur córdium,
Audíte voces súpplicum.
_
Qui templa cæli cláuditis,
Serásque verbo sólvitis,
Nos a reátu noxios
Solvi jubete, quæsumus.
_
Præcépta quorum protinus
Languor salusque sentiunt:
Sanáte mentes languidas:
Augete nos virtútibus.
_
Ut, cum redibit arbiter
In fine Christus sæculi,
Nos sempitérni gáudii
Concedat esse cómpotes.
_
* Patri, simúlque Fílio,
Tibique Sancte Spíritus,
Sicut fuit, sit júgiter
Sæclum per omne glória.
Amen.

[HymnusM Vespera]
{:H-Exsultetorbisgaudiis:}v. Exsúltet cælum láudibus,
resúltet terra gáudiis:
Apostolórum glóriam
sacra canunt sollémnia.
_
Vos, sæcli iusti iúdices
et vera mundi lúmina,
votis precámur córdium,
audíte preces súpplicum.
_
Qui cælum verbo cláuditis
serásque eius sólvitis,
nos a peccátis ómnibus
sólvite iussu, quæsumus.
_
Quorum præcépto súbditur
salus et languor ómnium,
sanáte ægros móribus,
nos reddéntes virtútibus,
_
Ut, cum iudex advénerit
Christus in fine sæculi,
nos sempitérni gáudii
fáciat esse cómpotes.
_
Deo sint laudes glóriæ,
qui dat nos evangélicis
per vos doctrínis ínstrui
et prósequi cæléstia.
Amen.

[Versum 1]
V. In omnem terram exívit sonus eórum.
R. Et in fines orbis terræ verba eórum.

[Ant 1]
Tradent enim vos * in concíliis, et in synagogis suis flagellabunt vos, et ante reges et præsides ducemini propter me in testimónium illis, et Géntibus.

[Invit]
Regem Apostolórum Dóminum, * Veníte adorémus.

[Hymnus Matutinum]
{:H-AeternaChristi:}v. Æterna Christi munera,
Apostolórum glóriam,
Palmas et hymnos debitos
Lætis canámus mentibus.
_
Ecclesiárum Príncipes,
Belli triumphales duces,
Cæléstis aulæ mílites,
Et vera mundi lúmina.
_
Devóta Sanctórum fides,
Invícta spes credéntium,
Perfécta Christi cáritas
Mundi tyránnum conterit.
_
In his Paterna glória,
In his triumphat Fílius,
In his volúntas Spíritus,
Cælum repletur gáudio.
_
* Patri, simúlque Fílio,
Tibique Sancte Spíritus,
Sicut fuit, sit júgiter
Sæclum per omne glória.
Amen.

[Ant Matutinum]
In omnem terram * exívit sonus eórum, et in fines orbis terræ verba eórum.;;18
Clamavérunt justi, * et Dóminus exaudívit eos.;;33
Constítues eos * príncipes super omnem terram: mémores erunt nóminis tui, Dómine.;;44
V. In omnem terram exívit sonus eórum.
R. Et in fines orbis terræ verba eórum.
Príncipes populórum * congregáti sunt cum Deo Ábraham.;;46
Dedísti hereditátem * timéntibus nomen tuum, Dómine.;;60
Annuntiavérunt * ópera Dei, et facta ejus intellexérunt.;;63
V. Constítues eos príncipes super omnem terram.
R. Mémores erunt nóminis tui, Dómine.
Exaltabúntur * córnua justi, allelúia.;;74
Lux orta est * justo, allelúia, rectis corde lætítia, allelúia.;;96
Custodiébant * testimónia ejus, et præcépta ejus, allelúia.;;98
V. Nimis honorati sunt amíci tui Deus.
R. Nimis confortátus est principátus eórum.

[Lectio1]
De Epístola prima beáti Pauli Apóstoli ad Corinthios
!1 Cor 4:1-5
1 Sic nos existimet homo ut minístros Christi, et dispensatores mysteriórum Dei.
2 Hic jam quæritur inter dispensatores ut fidélis quis inveniátur.
3 Mihi autem pro mínimo est ut a vobis judicer, aut ab humáno die: sed neque meípsum judico.
4 Nihil enim mihi cónscius sum, sed non in hoc justificatus sum: qui autem júdicat me, Dóminus est.
5 Ítaque nolíte ante tempus judicáre, quoadúsque véniat Dóminus: qui et illuminabit abscóndita tenebrárum, et manifestabit consília córdium: et tunc laus erit unicuíque a Deo.

[Responsory1]
R. Ecce ego mitto vos sicut oves in médio luporum, dicit Dóminus:
* Estóte ergo prudentes sicut serpéntes, et simplices sicut colúmbæ.
V. Dum lucem habétis, crédite in lucem, ut fílii lucis sitis.
R. Estóte ergo prudentes sicut serpéntes, et simplices sicut colúmbæ.

[Lectio2]
!1 Cor 4:6-9
6 Hæc autem, fratres, transfiguravi in me et Apollo, propter vos: ut in nobis discátis, ne supra quam scriptum est, unus advérsus álterum infletur pro álio.
7 Quis enim te discérnit? Quid autem habes quod non accepísti? Si autem accepísti, quid gloriáris quasi non acceperis?
8 Jam saturáti estis, jam dívites facti estis: sine nobis regnatis: et útinam regnetis, ut et nos vobíscum regnemus.
9 Puto enim quod Deus nos Apóstolos novissimos osténdit, tamquam morti destinatos: quia spectaculum facti sumus mundo, et Ángelis, et homínibus.

[Responsory2]
R. Tóllite jugum meum super vos, dicit Dóminus, et díscite a me, quia mitis sum et húmilis corde:
* Jugum enim meum suáve est, et onus meum leve.
V. Et invenietis réquiem animábus vestris.
R. Jugum enim meum suáve est, et onus meum leve.

[Lectio3]
!1 Cor 4:10-15
10 Nos stulti propter Christum, vos autem prudentes in Christo: nos infírmi, vos autem fortes: vos nóbiles, nos autem ignobiles.
11 Usque in hanc horam et esurimus, et sitimus, et nudi sumus, et cólaphis cædimur, et instabiles sumus,
12 et laboramus operántes mánibus nostris: maledicimur, et benedícimus: persecutionem patimur, et sustinemus:
13 blasphemamur, et obsecramus: tamquam purgamenta hujus mundi facti sumus, ómnium peripsema usque adhuc.
14 Non ut confundam vos, hæc scribo, sed ut fílios meos carissimos moneo.
15 Nam si decem míllia pædagogorum habeatis in Christo, sed non multos patres, nam in Christo Jesu per Evangélium ego vos génui.

[Responsory3]
R. Dum steteritis ante reges et præsides, nolíte cogitáre quómodo aut quid loquamini:
* Dábitur enim vobis in illa hora, quid loquamini.
V. Non enim vos estis qui loquímini: sed Spíritus Pátris vestri, qui lóquitur in vobis.
R. Dábitur enim vobis in illa hora, quid loquamini.
&Gloria
R. Dábitur enim vobis in illa hora, quid loquamini.

[Lectio4]
Sermo sancti Gregórii Papæ.
!Homilía 30. in Evangelia, post médium.
Scriptum est: Spíritus Dómini ornávit cælos. Ornamenta enim cælórum sunt virtútes prædicantium. Quæ vidélicet ornamenta Paulus enumerat, dicens: Álii datur per Spíritum sermo sapiéntiæ, álii sermo sciéntiæ secúndum eúmdem Spíritum, álteri fides in eódem Spíritu, álii grátia sanitatum in uno Spíritu, álii operatio virtútum, álii prophetía, álii discretio spirítuum, álii génera linguárum, álii interpretatio sermónum. Hæc autem ómnia operátur unus atque idem Spíritus, dividens síngulis prout vult.

[Responsory4]
R. Vidi conjunctos viros, habéntes splendidas vestes, et Ángelus Dómini locútus est ad me, dicens:
* Isti sunt viri sancti facti amíci Dei.
V. Vidi Angelum Dei fortem, volantem per médium cælum, voce magna clamántem et dicéntem.
R. Isti sunt viri sancti facti amíci Dei.

[Lectio5]
Quot ergo sunt bona prædicantium, tot sunt ornamenta cælórum. Hinc rursus scriptum est: Verbo Dómini cæli firmáti sunt. Verbum enim Dómini Fílius est Pátris. Sed eosdem cælos, vidélicet sanctos Apóstolos, ut tota simul sancta Trínitas ostendatur operata, repénte de Sancti Spíritus divinitate adjungitur: Et Spíritu oris ejus omnis virtus eórum. Cælórum ergo virtus de Spíritu sumpta est: quia mundi hujus potestatibus contraire non præsumerent, nisi eos Sancti Spíritus fortitúdo solidasset. Quales namque doctóres sanctæ Ecclésiæ ante advéntum hujus Spíritus fúerint, scimus: et post advéntum illíus, cujus fortitúdinis facti sint, conspicimus.

[Responsory5]
R. Beáti estis, cum maledixerint vobis hómines, et persecúti vos fúerint, et dixerint omne malum advérsum vos, mentientes, propter me:
* Gaudéte et exsultáte, quóniam merces vestra copiósa est in cælis.
V. Cum vos oderint hómines, et cum separaverint vos, et exprobraverint, et ejecerint nomen vestrum tamquam malum propter Fílium hóminis.
R. Gaudéte et exsultáte, quóniam merces vestra copiósa est in cælis.

[Lectio6]
Certe iste ipse pastor Ecclésiæ, ad cujus sacratíssimum corpus sedemus, quantæ debilitatis, quantæque formidinis ante advéntum Spíritus fúerit, ancílla ostiaria requisita dicat. Una enim mulíeris voce perculsus, dum mori tímuit, Vitam negavit. Et pensandum, quia eum comprehensum Petrus negavit in terra, quem suspénsum latro confessus est in cruce. Sed vir iste tantæ formidinis, qualis post advéntum Spíritus exsistat, audiamus. Fit conventus magistratus atque seniórum, cæsis denuntiatur Apóstolis, ne in nómine Jesu loqui débeant: Petrus magna auctoritáte respóndet: Obedire opórtet Deo magis quam homínibus.

[Responsory6]
R. Isti sunt triumphatores et amíci Dei, qui contemnentes jussa príncipum, meruérunt præmia ætérna:
* Modo coronantur, et accipiunt palmam.
V. Isti sunt qui venérunt ex magna tribulatióne, et lavérunt stolas suas in sánguine Agni.
R. Modo coronantur, et accipiunt palmam.
&Gloria
R. Modo coronantur, et accipiunt palmam.

[Lectio7]
Léctio sancti Evangélii secúndum Matthæum.
!Matt 19:27-29
In illo témpore: Dixit Petrus ad Jesum: Ecce nos reliquimus ómnia, et secúti sumus te: quid ergo erit nobis? Et réliqua.
_
Homilía sancti Hierónymi Presbyteri.
!Lib. 3. in Matth. cap. 19.
Grandis fidúcia! Petrus piscator erat, dives non fúerat, cibos manu et arte quærebat: et tamen lóquitur confidenter: Reliquimus ómnia. Et quia non sufficit tantum relínquere, jungit quod perféctum est: Et secúti sumus te. Fécimus quod jussisti: quid ígitur nobis dabis præmii? Jesus autem dixit illis: Amen dico vobis, quod vos qui secúti estis me, in regeneratione, cum sederit Fílius hóminis in sede majestátis suæ, sedebitis et vos super sedes duódecim, judicantes duódecim tribus IsraÃ«l. Non dixit: Qui reliquistis ómnia; hoc enim et Crates fecit philosophus, et multi álii divítias contempsérunt: sed, Qui secúti estis me: quod próprie Apostolórum est, atque credéntium.

[Responsory7]
R. Isti sunt qui vivéntes in carne, plantavérunt Ecclésiam sánguine suo:
* Cálicem Dómini biberunt, et amíci Dei facti sunt.
V. In omnem terram exívit sonus eórum, et in fines orbis terræ verba eórum.
R. Cálicem Dómini biberunt, et amíci Dei facti sunt.

[Lectio8]
In regeneratione, cum sederit Fílius hóminis in sede majestátis suæ (quando et mórtui de corruptióne resúrgent incorrupti) sedebitis et vos in soliis judicantium, condemnantes duódecim tribus IsraÃ«l: quia vobis credéntibus, illi crédere noluérunt Et omnis qui reliquerit domum, vel fratres, aut soróres, aut patrem, aut matrem, aut uxórem, aut fílios, aut agros propter nomen meum, centuplum accípiet, et vitam ætérnam possidébit. Locus iste cum illa senténtia congruit, in qua Salvátor lóquitur: Non veni pacem míttere, sed gládium. Veni enim separare hóminem a pátre suo, et matrem a fília, et nurum a socru: et inimíci hóminis doméstici ejus. Qui ergo propter fidem Christi, et prædicatiónem Evangélii, omnes afféctus contempserint, atque divítias et sæculi voluptates: isti centuplum recipient, et vitam ætérnam possidebunt.

[Responsory8]
R. Isti sunt viri sancti, quos elégit Dóminus in caritáte non ficta, et dedit illis glóriam sempitérnam:
* Quorum doctrína fulget Ecclésia, ut sole luna.
V. Sancti per fidem vicerunt regna: operati sunt justítiam.
R. Quorum doctrína fulget Ecclésia, ut sole luna.
&Gloria
R. Quorum doctrína fulget Ecclésia, ut sole luna.

[Lectio9]
Ex occasione hujus sententiæ quidam introducunt mille annos post resurrectiónem, dicéntes, tunc nobis centuplum ómnium rerum quas dimisimus, et vitam ætérnam esse reddendam: non intelligentes, quod, si in céteris digna sit repromissio, in uxoribus appareat turpitudo: ut qui unam pro Dómino dimiserit centum recipiat in futúro. Sensus ergo iste est: Qui carnalia pro Salvatore dimiserit, spiritualia recipiet: quæ comparatione et mérito sui ita erunt, quasi si parvo número centenárius númerus comparetur.
&teDeum

[Ant Laudes]
Hoc est præcéptum meum, * ut diligatis invicem, sicut diléxi vos.
Majórem caritátem * nemo habet, ut ánimam suam ponat quis pro amícis suis.
Vos amíci mei estis, * si feceritis quæ præcipio vobis, dicit Dóminus.
Beáti pacifici, * beáti mundo corde: quóniam ipsi Deum vidébunt.
In patiéntia vestra * possidebitis ánimas vestras.

[Capitulum Laudes]
!Eph. 2:19-20
v. Fratres: Jam non estis hospites, et advenæ: sed estis cives Sanctórum, et doméstici Dei: superædificati super fundaméntum Apostolórum et Prophetárum, ipso summo angulari lápide Christo Jesu.
$Deo gratias.

[Hymnus Laudes]
@Commune/C1:Hymnus Vespera

[Versum 2]
V. Annuntiavérunt ópera Dei.
R. Et facta ejus intellexérunt.

[Ant 2]
Vos qui reliquistis * ómnia, et secúti estis me, centuplum accipietis, et vitam ætérnam possidebitis.

[Oratio]
Quæsumus, omnípotens Deus, ut beátus N. Apóstolus, cujus prævenímus festivitátem, tuum pro nobis imploret auxílium: ut a nostris reatibus absolúti a cunctis étiam perículis eruamur.
$Per Dominum

[Lectio Prima]
!Act 5:41
Ibant Apóstoli gaudentes a conspéctu concílii, quóniam digni hábiti sunt pro nómine Jesu contuméliam pati.

[Capitulum Tertia]
!Eph. 2:19-20
v. Fratres: Jam non estis hospites, et advenæ: sed estis cives Sanctórum, et doméstici Dei: superædificati super fundaméntum Apostolórum et Prophetárum, ipso summo angulari lápide Christo Jesu.
$Deo gratias.

[Responsory Tertia]
R.br. In omnem terram * Exívit sonus eórum.
R. In omnem terram * Exívit sonus eórum.
V. Et in fines orbis terræ verba eórum.
R. Exívit sonus eórum.
&Gloria
R. In omnem terram * Exívit sonus eórum.
_
V. Constítues eos príncipes super omnem terram.
R. Mémores erunt nóminis tui, Dómine.

[Capitulum Sexta]
!Act 5:12
v. Per manus autem Apostolórum fiebant signa et prodígia multa in plebe.
$Deo gratias

[Responsory Sexta]
R.br. Constítues eos príncipes * Super omnem terram.
R. Constítues eos príncipes * Super omnem terram.
V. Mémores erunt nóminis tui Dómine.
R. Super omnem terram.
&Gloria
R. Constítues eos príncipes * Super omnem terram.
_
V. Nimis honorati sunt amíci tui Deus.
R. Nimis confortátus est principátus eórum.

[Capitulum Nona]
!Act 5:41
v. Ibant Apóstoli gaudentes a conspéctu concílii, quóniam digni hábiti sunt pro nómine Jesu contuméliam pati.
$Deo gratias

[Responsory Nona]
R.br. Nimis honorati sunt * Amíci tui Deus.
R. Nimis honorati sunt * Amíci tui Deus.
V. Nimis confortátus est principátus eórum.
R. Amíci tui Deus.
&Gloria
R. Nimis honorati sunt * Amíci tui Deus.
_
V. Annuntiavérunt ópera Dei.
R. Et facta ejus intellexérunt.

[Ant Vespera 3]
Jurávit Dóminus, * et non pœnitébit eum: Tu es sacérdos in ætérnum.;;109
Cóllocet eum * Dóminus cum princípibus pópuli sui.;;112
Dirupísti, Dómine, * víncula mea: tibi sacrificábo hóstiam laudis.;;115
Eúntes ibant * et flebant, mitténtes sémina sua.;;125
Confortátus est * principátus eórum, et honorati sunt amíci tui Deus.;;138

[Versum 3]
V. Annuntiavérunt ópera Dei.
R. Et facta ejus intellexérunt.

[Ant 3]
Estóte fortes * in bello, et pugnate cum antiquo serpente: et accipietis regnum ætérnum, allelúia.
