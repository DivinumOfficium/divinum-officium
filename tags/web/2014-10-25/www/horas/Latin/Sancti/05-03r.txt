[Rank]
Ss. Alexandri et Sociorum Martyrum;;Simplex;;1.1;;vide C3

[Rule]
vide C3;

[Ant 2]
Filiae Jerusalem, * venite, et videte Martyres cum coronis, quibus coronavit~
eos Dominus in die solemnitatis et laetitiae, alleluia, alleluia.

[Versum 2]
V. Pretiosa in conspectu Domini, alleluia.
R. Mors sanctorum ejus, alleluia.

[Oratio]
Praesta, quaesumus, omnipotens Deus: ut qui sanctorum tuorum Alexandri, Eventii,~
Theoduli, atque Juvenalis natalitia colimus, a cunctis malis imminentibus, eorum~
intercessionibus liberemur.
$Per Dominum.

[Lectio94]
Alexander Romanus, Adriano imperatore regens Ecclesiam, magnam partem Romanae~
nobilitatis ad Christum convertit. Is constituit, ut tantummodo panis et vinum~
in mysterio offerretur: vinum autem aqua misceri jussit, propter sanguinem et~
aquam, quae ex Jesu Christi latere profluxerunt: et in Canone Missse addidit:~
Qui pridie quam pateretur. Idem decrevit, ut aqua benedicta sale admixto,~
perpetuo in ecclesia asservaretur, et in cubiculis adhiberetur ad fugandos~
daemones. Sedit annos decem, menses quinque, et dies viginti, vitae sanctitate~
et salutaribus institutis illustris. Martyrio coronatus est una cum Eventio et~
Theodulo presbyteris, sepultusque est via Nomentana, tertio ab Urbe lapide,~
eodem in loco ubi securi percussus fuerat; creatis diverso tempore mense~
Decembri presbyteris sex, diaconis duobus, et episcopis per diversa loca~
quinque. Eorum corpora postea in Urbem translata, in ecclesia sanctae Sabinae~
condita sunt. In eumdem diem incidit beata mors sancti Juvenalis Narniensis~
episcopi: qui cum plurimos in ea urbe sanctitate et doctrina Christo peperisset,~
clarus miraculis in pace quievit, ibique honorifice sepultus est.
&teDeum
