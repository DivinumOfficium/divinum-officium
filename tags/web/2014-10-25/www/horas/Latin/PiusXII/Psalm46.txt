46:1 Omnes populi, plaudite manibus, * exsultate Deo voce laetitiae,
46:2 Quoniam Dominus excelsus, terribilis, * Rex magnus super omnem terram.
46:3 Subicit populos nobis, * et nationes pedibus nostris.
46:4 Eligit nobis hereditatem nostram, * gloriam Iacob, quem diligit.
46:5 Ascendit Deus cum exsultatione, * dominus cum voce tubae.
46:6 Psallite Deo, psallite; * psallite regi nostro, psallite.
46:7 Quoniam rex omnis terrae est Deus, * psallite hymnum.
46:8 Deus regnat super nationes, * deus sedet super solium sanctum suum.
46:9 Principes populorum congregati sunt cum populo Dei Abraham. * Nam Dei sunt proceres terrae: excelsus est valde.
