75:1 Innotuit Deus in Iuda, * in Israel magnum est nomen eius.
75:2 In Salem est tabernaculum eius, * et habitatio eius in Sion.
75:3 Ibi confregit fulmina arcus, * scutum et gladium et arma.
75:4 Splendens luce tu, potens, venisti a montibus aeternis. * Spoliati sunt robusti corde,
75:5 Dormiunt somnum suum, * et omnium fortium defecerunt manus.
75:6 Increpatione tua, Deus Iacob, * torpuerunt currus et equi.
75:8 Terribilis es tu, et quis resistet tibi, * ob vehementiam irae tuae?
75:9 De caelo audiri fecisti iudicium: * terra expavit et siluit,
75:10 Cum exsurgeret ad iudicium Deus, * ut salvos faceret omnes humiles terrae.
75:11 Nam furor Edom glorificabit te, * et superstites Emath festum agent tibi.
75:12 Facite vota et solvite ea Domino Deo vestro, * omnes in circuitu eius munus ferant Terribili,
75:13 Ei qui cohibet spiritum principum, * qui terribilis est regibus terrae.
