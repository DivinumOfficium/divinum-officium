[Lectio1]
De libro primo Machabaeorum
!1 Mac 5:1-5
1 Et factum est, ut audierunt gentes in circuitu quia aedificatum est altare et sanctuarium sicut prius, iratae sunt valde:
2 et cogitabant tollere genus Jacob, qui erant inter eos, et cœperunt occidere de populo, et persequi.
3 Et debellabat Judas filios Esau in Idumaea, et eos qui erant in Acrabathane, quia circumsedebant Israëlitas: et percussit eos plaga magna.
4 Et recordatus est malitiam filiorum Bean, qui erant populo in laqueum et in scandalum, insidiantes ei in via.
5 Et conclusi sunt ab eo in turribus, et applicuit ad eos, et anathematizavit eos, et incendit turres eorum igni cum omnibus qui in eis erant.


[Responsory1]
@TemporaM/101-2:Responsory1

[Lectio2]
!1 Mac 5:6-9
6 Et transivit ad filios Ammon, et invenit manum fortem, et populum copiosum, et Timotheum ducem ipsorum:
7 et commisit cum eis praelia multa, et contriti sunt in conspectu eorum, et percussit eos:
8 et cepit Gazer civitatem et filias ejus, et reversus est in Judaeam.
9 Et congregatae sunt gentes quae sunt in Galaad adversus Israëlitas, qui erant in finibus eorum, ut tollerent eos: et fugerunt in Datheman munitionem.


[Responsory2]
@TemporaM/101-2:Responsory2

[Lectio3]
!1 Mac 5:10-13
10 Et miserunt litteras ad Judam et fratres ejus, dicentes: Congregatae sunt adversum nos gentes per circuitum, ut nos auferant,
11 et parant venire, et occupare munitionem, in quam confugimus: et Timotheus est dux exercitus eorum.
12 Nunc ergo veni, et eripe nos de manibus eorum, quia cecidit multitudo de nobis.
13 Et omnes fratres nostri, qui erant in locis Tubin, interfecti sunt: et captivas duxerunt uxores eorum, et natos, et spolia, et peremerunt illic fere mille viros.


[Responsory3]
@TemporaM/101-2:Responsory3
