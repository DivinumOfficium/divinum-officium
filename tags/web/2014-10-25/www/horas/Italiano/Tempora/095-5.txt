[Lectio1]
Dal libro di Ester
!Esth 6:1-5
1 Quella notte il re la passò senza dormire e si fece portare le storie e gli annali dei tempi passati. E mentre questi leggevansi in sua presenza, 
2 si venne a quel punto dov'era scritto come Mardocheo aveva rivelata la congiura di Bagatan e di Tares, eunuchi, che volevano uccidere il re Assuero. 
3 Or sentito ciò il re disse: Per questa fedeltà qual onore o premio ha ricevuto Mardocheo? E i suoi servi e cortigiani gli dissero: Nessuna ricompensa egli ha ricevuto. 
4 E subito il re: Chi c'è, disse, nell'atrio? Or Aman era entrato nell'atrio interno del palazzo reale per suggerire al re, e poi dar ordine, che Mardocheo fosse appiccato alla forca già preparatagli. 
5 Risposero i servi: C'è Aman nell'atrio. E il re disse: Entri.

[Responsory1]
@Tempora/095-0:Responsory4

[Lectio2]
!Esth 6:6-9
6 Ed entrato che fu, gli disse: Che si deve fare a quell'uomo che il re vuoi onorare? E Aman pensando dentro di sé e credendo che non altri che lui volesse il re onorare, 
7 rispose: L'uomo che il re vuoi onorare 
8 deve rivestirsi degli abiti reali, farsi salire sul cavallo stesso che cavalca il re, ricevere sul suo capo il diadema reale, 
9 e il primo dei principi reali e dei grandi del regno tenere il suo cavallo e andando per la piazza della città gridi e dica: Cosi sarà onorato colui che il re vuoi onorare.

[Responsory2]
@Tempora/093-0:Responsory7

[Lectio3]
!Esth 6:10-13
10 Allora il re gli disse: Va subito a prendere il manto reale e il cavallo, e fa quanto hai detto al Giudeo Mardocheo che siede dinanzi all'ingresso del palazzo. Guarda di non omettere nulla di quanto hai detto. 
11 Aman dunque prese il manto e il cavallo, e rivestitone Mardocheo sulla piazza della città e fattolo salire a cavallo gli andava innanzi gridando: Di tale onore è degno colui che il re vorrà onorare. 
12 Indi Mardocheo tornò alla porta del palazzo, e Aman si affrettò a tornare a casa sua piangendo e col capo coperto. 
13 E raccontò a Zares sua moglie ed agli amici tutto quello che gli era accaduto.

[Responsory3]
@Tempora/094-0:Responsory3
