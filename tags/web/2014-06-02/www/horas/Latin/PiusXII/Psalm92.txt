92:1 Dominus regnat, maiestatem indutus est, * indutus est Dominus potentiam, praecinxit se,
92:2 Et firmavit orbem terrarum, * qui non commovebitir.
92:3 Firma est sedes tua ab aevo, * ab aeterno tu es.
92:4 Extollunt flumina, Domine, * extollunt flumina vocem suam,
92:5 Extollunt flumina fragorem suum. * Potentior voce aquarum multarum,
92:6 Potentior aestibus maris: * potens in excelsis est Dominus.
92:7 Testimonia tua fide digna sunt valde; * domum tuam decet sanctitas, Domine, in longitudinem dierum.
