141:1 Voce magna ad Dominum clamo, * voce magna Dominum obsecro.
141:2 Effundo coram eo sollicitudinem meam, * angustiam meam coram ipso pando.
141:3 Cum anxiatur in me spiritus meus, * tu novisti viam meam.
141:4 In via qua incedo, * absconderunt laqueum mihi.
141:5 Respicio ad dextram et video, * et non est, qui de me curet.
141:6 Non est, quo fugiam, * non est, qui prospiciat vitae meae.
141:7 Clamo ad te, Domine; * dico: Tu es refugium meum, portio mea in terra viventium.
141:8 Attende ad clamorem meum, * quia miser factus sum valde.
141:9 Eripe me a persequentibus me, * quia me fortiores sunt.
141:10 De carcere educ me, ut gratias agam nomini tuo. * Iusti circumdabunt me, cum bene feceris mihi.
