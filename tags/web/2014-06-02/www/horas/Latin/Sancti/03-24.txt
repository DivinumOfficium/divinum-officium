[Rank]
S. Gabrielis Archangeli;;Duplex majus;;4;;ex Sancti/05-08

[Rule]
ex Sancti/05-08
9 lectiones
Psalmi Dominica
Antiphonas horas
Psalm5 Vespera=137
Psalm5 Vespera3=116

[Ant Vespera]
Ingresso Zacharia * templum Domini, apparuit ei Gabriel Angelus, stans a dextris altaris incensi.
Ait autem Angelus: Ne timeas, Zacharia, quiam exaudita est deprecatio tua.
Ego sum Gabriel * Angelus, qui asto ante Deum, et missus sum loqui ad te.
Gabriel Angelus * locutus est Mariae, dicenti Ecce concipies in utero, et paries filium, et vocabis nomen ejus Jesum.
Dixit autem Maria * Angelum: Quomodo fiet istud, quoniam virum non cognosco? Et respondens Gabriel Angelus, dixit ei: Spiritus Sanctus superveniet in te et virtus altissimi obumbravit tibi.

[Hymnus Vespera]
{:HChristesanctorum:}v. Christe, sanctorum decus angelorum,
Gentis humanae Sator et Redemptor,
Caelitum nobis tribuas beatas
Scandere sedes.
_
Angelus fortis Gabriel, ut hostes
Pellat antiquos, et amica caelo,
Quae triumphator statuit per orbem,
Templa revisat.
_
Virgo dux pacis, Genitrixque lucis,
Et sacer nobis chorus angelorum
Semper assistat, simul et micantis
Regia caeli.
_
Praestet hoc nobis Deitas beata
Patris ac Nati pariterque sancti
Spiritus, cujus resonat per omnem
Gloria mundum.
Amen.

[Capitulum Vespera]
!Dan 9:21-22
v. Ecce vir Gábriel, quem víderam in visióne a princípio, cito volans tétigit me in témpore sacrifícii vespertíni. Et dócuit me, et locútus est mihi, dixítque: Dániel, nunc egréssus sum ut docérem te, et intellígeres.
$Deo gratias

[Ant 1]
Angelus Gabriel * apparuit Danieli et dixit illi: Ab exordio precum tuarum egressus est sermo; ego autem veni ut indicarem tibi; tu ergo animadverte sermonem et intellige visionem

[Invit]
Regem Archangelorum Dominum * Venite, adoremus.

[Hymnus Matutinum]
@Sancti/03-24:Hymnus Vespera

[Ant Matutinum]
Dixit Angelus Gabriel * ad Danielem: Intellige, filii hominis, quoniam in tempore finis implebitur visio.;;8
Ecce vir Gabriel * quem videram in visione cito volans tetigit me in tempore sacrificii vespertini et docuit me.;;10
Cumque Gabriel * loqueretur ad me collapsus sum pronus in terram et tetigit me, et statuit me in gradu meo.;;14
V. Stetit Angelus juxta aram templi.
R. Habens thuribulum aureum in manu sua.
Gabriel Angelus * apparuit Zachariae, dicens: Uxor tua Elisabeth pariet tibi filium, et vocabitur nomen eius Joannem.;;18
Et dixit Zacharias * ad Angelum: Unde hoc sciam? ego enim sum senex, et uxor mea processit in diebus suis.;;23
Respondens autem Angelus * dixit ei: Ego sum Gabriel, qui asto ante Deum: et missus sum loqui ad te, et haec tibi evangelizare.;;33
V. Ascendit fumus aromatum in conspectu Domini.
R. De manu Angeli.
Missus est * Gabriel Angelus ad Mariam Virginem desponsatam Joseph.;;95
Gabriel Angelus * Mariae dixit: Ecce Elisabeth cognata tua, et ipsa concepit filium in senectute sua.;;96
Suscipe Verbum * Virgo Maria, quod tibi a Domino per Angelum Gabrielem transmissum est.;;102
V. In conspectu Angelorum psallam tibi, Deus meus.
R. Adorabo ad templum sanctum tuum, et confitebor nomini tuo.

[Lectio1]
De Daniele Propheta
!Dan 9:20-23
20 Ego Daniel, cum adhuc loquerer, et orarem, et confiterer peccata mea, et peccata populi mei Israël, et prosternerem preces meas in conspectu Dei mei, pro monte sancto Dei mei:
21 adhuc me loquente in oratione, ecce vir Gabriel, quem videram in visione a principio, cito volans tetigit me in tempore sacrificii vespertini.
22 Et docuit me, et locutus est mihi, dixitque: Daniel, nunc egressus sum ut docerem te, et intelligeres.
23 Ab exordio precum tuarum egressus est sermo: ego autem veni ut indicarem tibi, quia vir desideriorum es: tu ergo animadverte sermonem, et intellige visionem.

[Responsory1]
R. Cum oraret Daniel et confiteretur peccata sua, et peccata populi sui
* Ecce Archangelus Gabriel cito volans tetigit eum in tempore sacrificii vespertini
V. Cumque prosterneret preces suas in conspectu Dei sui
R. Ecce Archangelus Gabriel cito volans tetigit eum in tempore sacrificii vespertini

[Lectio2]
!Dan 9:24-25
24 Septuaginta hebdomades abbreviatae sunt super populum tuum et super urbem sanctam tuam, ut consummetur praevaricatio, et finem accipiat peccatum, et deleatur iniquitas, et adducatur justitia sempiterna, et impleatur visio et prophetia, et ungatur Sanctus sanctorum.
25 Scito ergo, et animadverte: ab exitu sermonis, ut iterum aedificetur Jerusalem, usque ad Christum ducem, hebdomades septem, et hebdomades sexaginta duae erunt: et rursum aedificabitur platea, et muri in angustia temporum.

[Responsory2]
R. Locutus est Gabriel Danieli et dixit: Ab exordio precum tuarum egressus est sermo
* Ego autem veni ut indicarem tibi, quia vir desideriorum es
V. Tu autem animadverte sermonem, et intellige visionem
R. Ego autem veni ut indicarem tibi, quia vir desideriorum es

[Lectio3]
!Dan 9:26-27
26 Et post hebdomades sexaginta duas occidetur Christus: et non erit ejus populus qui eum negaturus est. Et civitatem et sanctuarium dissipabit populus cum duce venturo: et finis ejus vastitas, et post finem belli statuta desolatio.
27 Confirmabit autem pactum multis hebdomada una: et in dimidio hebdomadis deficiet hostia et sacrificium: et erit in templo abominatio desolationis: et usque ad consummationem et finem perseverabit desolatio.

[Responsory3]
R. Ecce vir Gabriel quem videram in visione a principio cito volans tetigit me in tempore sacrificii vespertini et docuit me et locutus est mihi dixitque
* Daniel nunc egressus sum ut docerem te et intelligeres
V. Gabriel fac me intelligere istam visionem: et venit et stetit juxta ubi ego stabam, et ait ad me:
R. Daniel nunc egressus sum ut docerem te et intelligeres
&Gloria
R. Daniel nunc egressus sum ut docerem te et intelligeres

[Lectio4]
Sermo Sancti Bedae venerabilis Presbyteri
!Expositio in Luc. 1, 11-20.
Apparuit Zachariae Angelus, stans a dextris altaris incensi. Bene Angelus et in templo, et juxta altare, et dextris apparet; quia videlicet et veri sacerdotis adventum, et mysterium sacrificii universalis, et caelestis doni gaudium praediacat. Nam, sicut per sinistram praesentia, sic per dexteram saepe bona praenuntiantur aeterna. Juxta quod in sapientiae laude canitur: Longitudo dierum in dextera eius; in sinistra illius divitiae et gloria. Trementem Zachariam confortet Angelus, quia, sicut humanae fragilitatis est spiritalis creaturae visione turbari, ita et angelicas benignitatis est paventes de aspectu suo mortales mox blandiendo solari. At contra daemonicae est ferocitatis, quos sui praesentia territos senserit, ampliori semper horrore concutere, qua nulla melius ratione quam fide superatur intrepida.

[Responsory4]
R. Factum est, cum sacerdotio fungeretur Zacharias in ordine vicis sufflante Deum,
* Apparuit el Angelus Gabriel, stans a dextris altaris incensi.
V. Cumque, ingressus in templum Domini, incensum poneret secundum consuetudinem sacerdotii sui.
R. Apparuit et Angelus Gabriel, stans a dextris altaris incensi

[Lectio5]
Angelus, deprecationem dicens exauditam, partum continuo promittit uxoris. Non quod ille, qui pro populo oblaturus intraverat, relictis publicis votis, pro accipiandis filiis orare potuerit, praesertim quia nemo orat quod se accepturum desperat. Adeo autem ille, jam suae aetatis et infoecundae conjugis memor, nasci sibi filios desperabat, ut nec Angelo hoc promittenti crederet. Sed quod dicit: Exaudita est deprecatio tua, pro populi redemptione significat; Et uxor tua pariet tibi filium, ejusdem redemptionis ordinem pandit, quod videlicet natus Zachariae filius Redemptori illius populi praeconando sit iter facturus. Quia enim Zachariam, pro plebe supplicantem, dixerat exauditum, docet quo ordine plebs eadem salvari et perfici debeat, ad predicationem videlicet Joannis paenitendo et credendo in Christum

[Responsory5]
R. Descendit Gabriel Angelus ad Zachariam dicens
* Ne timeas quoniam exaudita est deprecatio tua, et uxor tua Elisabeth paret tibi filium, et vocabis nomen eius Joannem
V. Et Zacharias turbatus est videns, et timor irruit super eum: ait autem ad illum Angelus
R. Ne timeas quoniam exaudita est deprecatio tua, et uxor tua Elisabeth paret tibi filium, et vocabis nomen eius Joannem

[Lectio6]
Zacharias ob altitudinem promissorum haesitans, signum quo credere valeat, inquirit cui sola Angeli visio vel allocutio pro signo sufficere debuerat. Unde meritam diffidentiae tacendo poenam luit, cui taciturnitas eadem et signum fidei quod quaesivit, et infidelitatis esset poena quem meruit. Vult intelligi quod si homo talia promitteret, impune signum flagitare liceret, at cum angelus promittat, jam dubitari non deceat. Datque signum quod rogatur, ut qui discredendo locutus est, jam tacendo credere discat. Ubi notando quod Angelus se et ante Deum adstare, et ad evangelizandum Zachariae missum esse testatur; quia et cum ad nos veniunt Angeli, sic exterius implent ministerium, ut tamen nunquam desint interius per contemplationem. Et mittuntur igitur et assistunt, quia, et si circumscriptus est angelicus spiritus, summus tamen spiritus ipse qui Deus est, circumscriptus non est. Angeli itaque et missi ante ipsum sunt, quia, quolibet missi veniunt, intra ipsum currunt. -- Festum sancti Gabrielis Archangeli Benedictus Papa decimus quintus ad universam ecclesiam extendit.

[Responsory6]
R. Ego sum Gabriel Angelus, qui asto ante Dominum.' et missus sum loqui te, et haec evangelizare
* Ecce eris tacens, et non poteris loqui usque in diem quo haec fiant
V. Pro eo quod non credidisti verbis meis, quae implebuntur tempore suo
R. Ecce eris tacens, et non poteris loqui usque in diem quo haec fiant
&Gloria
R. Ecce eris tacens, et non poteris loqui usque in diem quo haec fiant

[Lectio7]
Lectio sancti Evangelii secundum Lucam
!Luke 1:26-38
In illo tempore: Missus est Angelus Gabriel a Deo in civitatem Galilaeae, cui nomen Nazareth, ad Virginem desponsatam viro, cui nomen erat Joseph de domo David, et nomen Virginis Maria. Et reliqua.
_
Homilia Sancti Bernardi Abbatis
!Homilia 1 supra Missus est
Non arbitror hunc angelum de minoribus esse, qui qualibet ex causa crebra soleant ad terras fungi legatione. Quod ex ejus nomine palam intelligi dicitur, quod interpretatio Fortitude Dei dicitur; et quia non ab alio aliquo forte excellentiore se (ut assolet) spiritu, sed ab ipso Deo mitti perhibetur. Propter hoc ergo positum est, A Deo. Vel ideo dictum est, A Deo, ne cui, vel beatorum spirituum suum Deus, antequam Virgini,revelasse putetur consilium, excepto dumtaxat Archangelo Gabriele; qui utique tantae inter suos inveniri potuerit excellentiae, ut tali et nomine dignus haberetur et nuntio.

[Responsory7]
R. Missus est Gabriel Angelus ad Mariam Virginem desponsatam Joseph, nuntians ei verbum: et expavescit Virgo de lumine.
* Ne timeas, Maria, invenisti enim gratiam apud Dominum: ecce concipies, et paries, et vocabitur Altissimi Filius
V. Quae cum audisset turbata est in sermone ejus, et cogitabat qualis esset ista salutatio; et ait Angelus ei.
R. Ne timeas, Maria, invenisti enim gratiam apud Dominum: ecce concipies, et paries, et vocabitur Altissimi Filius.

[Lectio8]
Nec discordat nomen a nuntio. Dei quippe virtutem Christum quem melius nuntiare decebat quam hunc, quem simile nomen honorat? Nam quid est aliud fortitudo, quam virtus? Non autem dedecens aut incongruum videatur, Dominum et nuntium communi censeri vocabulo; cum similis in utroque appellationis, non sit tamen utriusque similis causa. Aliter quippe Christus fortitudo vel virtus Dei dicitur, aliter Angelus; Angelus enim tantum nuncupative, Christus autem etiam substantive.

[Responsory8]
R. Gaude, Maria Virgo cunctas haereses sola interemisti:
* Quae Gabrieli Archangeli dictis credidisti, dum Virgo Deum a hominem genuisti, et post partum, Virgo, inviolata permansisti.
V. Benedicta tu in mulieribus, et benedictus fructus ventris tui.
R. Quae Gabrieli Archangeli dictis credidisti, dum Virgo Deum a hominem genuisti, et post partum, Virgo, inviolata permansisti.
&Gloria
R. Quae Gabrieli Archangeli dictis credidisti, dum Virgo Deum a hominem genuisti, et post partum, Virgo, inviolata permansisti.

[Lectio9]
Christus Dei virtus et dicitur et est, qui forti armato, qui suum atrium in pace custodire solebat, fortior superveniens, ipsum suo brachio debellavit: et sic ei vasa captivitatis potenter eripuit. Angelus vero fortitudo Dei appellatus est, vel quod huiusmodi meruerit, praerogativam officii, quo eiusdem nuntiaret adventum virtutis: vel quia virginem natura pavidam, simplicem, verecundam, de miraculi novitate ne expavesceret, confortare deberet; quod et fecit, Ne timeas, inquiens, Maria, invenisti enim gratiam apud Deum. Convenienter itaque Gabriel ad hoc opus eligitur, immo quia tale illi negotium injungitur, recte tali nomine designatur.
&teDeum

[Ant Laudes]
Ingresso Zacharia * templum Domini, apparuit ei Gabriel Angelus, stans a dextris altaris incensi.
Ait autem Angelus: * Ne timeas, Zacharia, quoniam exaudita est deprecatio tua.
Ego sum Gabriel * Angelus, qui asto ante Dominum, et missus sum loqui te.
Gabriel Angelus * locutus est Mariae, dicens: Ecce concipies in utero, et paries filium, et vocabis nomen ejus Jesum.
Dixit autem Maria * Angelum: Quomodo fiet istud, quoniam virum non cognosco? Et respondens Gabriel Angelus, dixit ei: Spiritus Sanctus superveniet in te et virtus altissimi obumbrabit tibi.

[Capitulum Laudes]
!Dan 9:21-22
v. Ecce vir Gábriel, quem víderam in visióne a princípio, cito volans tétigit me in témpore sacrifícii vespertíni. Et dócuit me, et locútus est mihi, dixítque: Dániel, nunc egréssus sum ut docérem te, et intellígeres.
$Deo gratias

[Hymnus Laudes]
{:HPlacarechriste:}v. Placare, Christe, servulis,
Quibus Patris clementiam
Tuae ad tribunal gratiae
Patrona Virgo postulat.
_
Nobis adesto Archangele
Robor Dei qui denotas:
Vires adauge languidis
Confer levamen tristibus
_
Et vos beata, per novem
Distincta gyros agmina,
Antiqua cum praesentibus,
Futura damna pellite.
_
Auferte gentem perfidam
Credentium de finibus,
Ut unus omnes unicum
Ovile nos pastor regat.
_
Deo Patri sit gloria,
Qui, quos redemit Filius,
Et Sanctus unxit Spiritus,
Per Angelos custodiat.
Amen.

[Versum 2]
V. Stetit Angelus juxta aram templi
R. Habens thuribulum aureum in manu sua

[Ant 2]
Gábriel Angelus * descéndit ad Zacharíam, et ait illi: Uxor tua páriet tibi fílium, et vocábis nomen ejus Joánnem, et multi in nativitáte ejus gaudébunt: ipse enim præíbit ante fáciem Dómini paráre vias ejus.

[Oratio]
Deus, qui inter ceteros Angelos, ad annuntiandum Incarnationis tuae mysterium, Gabrielem Archangelum elegisti: concede propitius; ut qui festum ejus celebramus in terris, ipsius patrocinium sentiamus in caelis:
$Qui vivis

[Lectio Prima]
!Dan 9:25
v. Scito ergo, et animadverte: Ab exitu sermonis ut iterum aedificetur Jerusalem, usque ad Christum ducem, hebdomades septem, et hebdomades sexaginta duae erunt.

[Capitulum Tertia]
!Dan 9:21-22
v. Ecce vir Gábriel, quem víderam in visióne a princípio, cito volans tétigit me in témpore sacrifícii vespertíni. Et dócuit me, et locútus est mihi, dixítque: Dániel, nunc egréssus sum ut docérem te, et intellígeres.
$Deo gratias

[Responsory Tertia]
R.br. Stetit Angelus * juxta aram templi.
R. Stetit Angelus * juxta aram templi.
V. Habens thuribulum aureum in manu sua.
R. Juxta aram templi.
&Gloria
R. Stetit Angelus * juxta aram templi.
_
V. Ascendit fumus aromatum in conspectu Domini
R. De manu Angeli

[Capitulum Sexta]
!Dan 9:23-24
v. Ego autem veni, ut indicárem tibi, quia vir desideriórum es. Septuagínta hebdómades abbreviátæ sunt, ut finem accípiat peccátum, et impleátur vísio et prophetía, et ungátur Sanctus sanctórum.
$Deo gratias

[Responsory Sexta]
R.br. Ascendit fumus aromatum * in conspectu Domini.
R. Ascendit fumus aromatum * in conspectu Domini.
V. De manu Angeli.
R. In conspectu Domini.
&Gloria
R. Ascendit fumus aromatum * in conspectu Domini.
_
V. In conspectu Angelorum psallam tibi Dominus.
R. Adorabo ad templum sanctum tuum, et confitebor nomini tuo.

[Capitulum Nona]
!Dan 9:25
v. Scito ergo et animadverte Ab exitu sermonis ut iterum aedificetur Ierusalem usque ad Christum ducem hebdomades septem et hebdomades sexaginta duae erunt.
$Deo gratias

[Responsory Nona]
R.br. In conspectu Angelorum * psallam tibi, Deus meus.
R. In conspectu Angelorum * psallam tibi, Deus meus.
V. Adorabo ad templum sanctum tuum, et confitebor nomini tuo.
R. Psallam tibi, Deus meus.
&Gloria
R. In conspectu Angelorum * psallam tibi, Deus meus.
_
V. Adorate Deum.
R. Omnes Angeli ejus.

[Versum 3]
V. In conspectu Angelorum psallam tibi, Deus meus.
R. Adorabo ad templum sanctum tuum, et confitebor nomini tuo.

[Ant 3]
Archangelus Gabriel * ait ad Mariam: Non erit impossibile apud Deum omne verbum. Dixit autem Maria: ecce ancilla Domini, fiat mihi secundum verbum tuum. Et discessit ab ea angelus.

