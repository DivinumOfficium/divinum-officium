96:1 Király az Úr! Ujjongjon a föld, ünnepeljen a sok sziget!
96:2 Felhõ és homály van körülötte, trónjának támasza jog és igazság.
96:3 Elõtte tûz lobog, s megemészti ellenségeit körös-körül.
96:4 Villámai megvilágítják a földkerekséget, a föld látja és megremeg.
96:5 A hegyek szétfolynak, mint a viasz, a világ urának tekintete elõtt.
96:6 Az egek hirdetik igazságosságát, a népek szemlélik fölségét.
96:7 Szégyent vallanak, kik képek elõtt hajtanak térdet, akik bálványokkal dicsekszenek: az istenek mind térdre hullnak elõtte.
96:8 Sion hallja és vigad, Júda leányai ujjonganak, ünneplik, Uram, ítéleteidet.
96:9 Mert te vagy, Uram, a legfõbb a földön, messze fönségesebb minden istennél.
96:10 Az Úr szereti, akik gyûlölik a rosszat, õrzi azok lelkét, akik hûségesek hozzá, s megmenti õket a gonoszok kezétõl.
96:11 Világosság ragyog fel az igaznak, az ártatlan szívet öröm tölti el.
96:12 Örüljetek hát, igazak, az Úrban, és áldjátok szentséges nevét!
