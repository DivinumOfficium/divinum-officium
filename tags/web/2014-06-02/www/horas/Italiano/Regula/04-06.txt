04-06# Regola di S. Benedetto. Capitolo 54: La distribuzione delle lettere e dei regali destinati ai singoli monaci
_
Senza il consenso dell'abate nessun monaco può ricevere dai suoi parenti o da qualunque altra persona lettere, oggetti di devozione o altri piccoli regali e neanche farne a sua volta o scambiarli con i confratelli.  E anche se i parenti gli mandassero qualche dono, non si permetta di accettarlo, senza averne prima informato l'abate.  Ma questi, anche nel caso che dia il suo consenso per ricevere il dono, può sempre assegnarlo a chi vuole e il monaco a cui era destinato non deve farsi di questo un motivo di afflizione, per non dare occasione al diavolo.  Se poi qualcuno si provasse a comportarsi diversamente, sia sottoposto ai castighi dalla Regola.
