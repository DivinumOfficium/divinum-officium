18:1 Cæli enarrant gloriam Dei, * et opus manuum ejus annuntiat ﬁrmamentum.
18:2 Dies diei effundit verbum, * et nox nocti tradit notitiam.
18:3 Non est verbum et non sunt sermones, * quorum vox non percipiatur:
18:4 In omnem terram exit sonus eorum, * et usque ad ﬁnes orbis eloquia eorum.
18:5 Ibi posuit soli tabernaculum suum, * qui procedit ut sponsus de thalamo suo,
18:6 Exsultat ut gigas percurrens viam. * a termino cæli ﬁt egressus ejus,
18:7 Et circuitus ejus usque ad terminum cæli, * nec quicquam substrahitur ardori ejus.
18:8 Lex Domini perfecta, recreans animam; * præscriptum Domini ﬁrmum, instituens rudem;
18:9 Præcepta Domini recta, delectantia cor; * mandatum Domini mundum, illustrans oculos;
18:10 Timor Domini purus, permanens in æternum; * judicia Domini vera, justa omnia simul,
18:11 Desiderabilia super aurum et obryzum multum * et dulciora melle et liquore favi.
18:12 Etsi servus tuus attendit illis, * in eis custodiendis sedulus est valde,
18:13 Errata tamen quis animadvertit? A multis occultis munda me. * A superbia quoque prohibe servum tuum,
18:14 Ne dominetur in me. Tunc integer ero et mundus * A delicto grandi.
18:15 Accepta sint eloquia oris mei * et meditatio cordis mei
18:15 Coram te, Domine, Petra mea * et Redemptor meus.
