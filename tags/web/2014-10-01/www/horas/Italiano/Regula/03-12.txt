03-12# Regola di S. Benedetto. Capitolo 34: La distribuzione del necessario
_
"Si distribuiva a ciascuno proporzionatamente al bisogno", si legge nella Scrittura.  Con questo non intendiamo che si debbano fare preferenze - Dio ce ne liberi! - ma che si tenga conto delle eventuali debolezze; quindi chi ha meno necessità, ringrazi Dio senza amareggiarsi, mentre chi ha maggiori bisogni, si umili per la propria debolezza, invece di montarsi la testa per le attenzioni di cui è fatto oggetto e così tutti i membri della comunità staranno in pace.  Soprattutto bisogna evitare che per qualsiasi motivo faccia la sua comparsa il male della mormorazione, sia pure attraverso una parola o un gesto.  E, nel caso che se ne trovi colpevole qualcuno, sia punito con maggior rigore.
