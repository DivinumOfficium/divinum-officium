11:1 Salva, Domine!  Nam deﬁciunt pii, * desiit ﬁdelitas inter ﬁlios hominum.
11:2 Fallacia loquuntur unusquisque ad proximum suum, * labiis dolosis loquuntur et duplici corde.
11:3 Exstirpet Dominus omnia labia dolosa, * linguam magniloquam,
11:4 Eos qui dicunt:  « Lingua nostra fortes sumus; labia nostra pro nobis sunt: * quis nobis est dominus? »
11:5 « Propter afflictionem humilium et gemitum pauperum, * nunc exsurgam, » dicit Dominus:
11:6 « Conferam salutem * ei qui desiderat eam ».
11:7 Eloquia Domini sunt eloquia sincera, * argentum probatum, separatum a terra, purgatum septies.
11:8 Tu, Domine, servabis nos, * custodies nos a generatione hac in æternum.
11:9 In circuitu impii ambulant, * quum se extollunt vilissimi hominum.
