[Rank]
Ss. Innocentium;;Duplex II class;;5;;ex C3

[Rank1960]
Ss. Innocentium;;Duplex II class;;5;;ex C3

[Rule]
ex C3;
Ant Matutinum 11 special
Psalmi dominica
Antiphonas Horas
9 lectiones
no Psalm5

[Ant 1]
Hi sunt * qui cum mulieribus non sunt coinquinati: virgines enim sunt et~
sequuntur Agnum, quocumque ierit.

[Versum 1]
V. Herodes iratus occidit multos pueros.
R. In Bethlehem Judae civitate David.

[Oratio]
Deus, cujus hodierna die praeconium Innocentes Martyres non loquendo, sed~
moriendo confessi sunt: omnia in nobis vitiorum mala mortifica; ut fidem tuam,~
quam lingua nostra loquitur, etiam moribus vita fateatur.
$Per Dominum

[Hymnus Matutinum]
v. Audit tyrannus anxius
Adesse regum Principem,
Qui nomen Israel regat,
Teneatque David regiam.
_
Exclamat amens nuntio:
Successor instat, pellimur:
Satelles, i, ferrum rape:
Perfunde cunas sanguine.
_
Quid proficit tantum nefas?
Quid crimen Herodem juvat?
Unus tot inter funera
Impune Christus tollitur.
_
Jesu, tibi sit gloria,
Qui natus es de Virgine,
Cum Patre, et almo Spiritu
In sempiterna saecula.
Amen.

[Lectio1]
De Jeremia Propheta.
!Jer 31:15-17
15 Haec dicit Dominus: Vox in excelso audita est lamentationis: luctus, et fletus Rachel plorantis filios suos, et nolentis consolari super eis, quia non sunt.
16 Haec dicit Dominus: Quiescat vox tua a ploratu, et oculi tui a lacrimis, quia est merces operi tuo, ait Dominus, et revertentur de terra inimici:
17 et est spes novissimis tuis, ait Dominus, et revertentur filii ad terminos suos.

[Responsory1]
R. Centum quadraginta quatuor millia, qui empti sunt de terra, hi sunt qui cum~
mulieribus non sunt coinquinati:
* Virgines enim permanserunt, ideo regnant cum Deo, et Agnus Dei cum illis.
V. Isti sunt qui venerunt ex magna tribulatione, et laverunt stolas suas in~
sanguine Agni.
R. Virgines enim permanserunt, ideo regnant cum Deo, et Agnus Dei cum illis.

[Lectio2]
!Jer 31:18-20
18 Audiens audivi Ephraim transmigrantem: Castigasti me, et eruditus sum, quasi juvenculus indomitus: converte me, et convertar, quia tu Dominus Deus meus.
19 Postquam enim convertisti me, egi pœnitentiam: et postquam ostendisti mihi, percussi femur meum. Confusus sum, et erubui, quoniam sustinui opprobrium adolescentiæ meæ.
20 Si filius honorabilis mihi Ephraim, si puer delicatus! quia ex quo locutus sum de eo, adhuc recordabor ejus.

[Responsory2]
R. Sub altare Dei audivi voces occisorum dicentium:
* Quare non defendis sanguinem nostrum? Et acceperunt divinum responsum: Adhuc~
sustinete modicum tempus, donec impleatur numerus fratrum vestrorum.
V. Vidi sub altare Dei animas interfectorum propter verbum Dei, et propter~
testimonium quod habebant, et clamabant voce magna, dicentes.
R. Quare non defendis sanguinem nostrum? Et acceperunt divinum responsum: Adhuc~
sustinete modicum tempus, donec impleatur numerus fratrum vestrorum.

[Lectio3]
!Jer 31:21-23
21 Statue tibi speculam; pone tibi amaritudines; dirige cor tuum in viam rectam in qua ambulasti: revertere, virgo Israël, revertere ad civitates tuas istas.
22 Usquequo deliciis dissolveris, filia vaga? quia creavit Dominus novum super terram: femina circumdabit virum.
23 Haec dicit Dominus exercituum, Deus Israël: Adhuc dicent verbum istud in terra Juda et in urbibus ejus, cum convertero captivitatem eorum: Benedicat tibi Dominus, pulchritudo justitiae, mons sanctus.

[Responsory3]
R. Adoraverunt viventem in saecula saeculorum,
* Mittentes coronas suas ante thronum Domini Dei sui.
V. Et ceciderunt in conspectu throni in facies suas: et benedixerunt viventem in~
saecula saeculorum.
R. Mittentes coronas suas ante thronum Domini Dei sui.
&Gloria
R. Mittentes coronas suas ante thronum Domini Dei sui.

[Lectio4]
Sermo sancti Augustini Episcopi.
!Sermo 10. de Sanctis.
Hodie, fratres carissimi, natalem illorum infantium colimus, quos ab Herode~
crudelissimo rege interfectos esse, Evangelii textus eloquitur. Et ideo cum summa~
exsultatione gaudeat terra, coelestium militum, et tantarum parens foecunda~
virtutum. Ecce profanus hostis numquam beatis parvulis tantum prodesse potuisset~
obsequio, quantum profuit odio. Nam, sicut sacratissimum praesentis diei festum~
manifestat, quantum in beatos parvulos iniquitas abundavit, tantum in eis gratia~
benedictionis refudit.

[Responsory4]
R. Effuderunt sanguinem sanctorum velut aquam in circuitu Jerusalem:
* Et non erat qui sepeliret.
V. Posuerunt mortalia servorum tuorum escas volatilibus coeli, carnes sanctorum~
tuorum bestiis terrae.
R. Et non erat qui sepeliret.

[Lectio5]
Beata es, o Bethlehem terra Juda, quae Herodis regis immanitatem in puerorum~
exstinctione perpessa es: quae sub uno tempore candidatam plebem imbellis~
infantiae Deo offerre meruisti. Digne tamen natalem illorum colimus, quos~
beatius aeternae vitae mundus edidit, quam quos maternorum viscerum partus~
effudit. Siquidem ante vitae perpetuae adepti sunt dignitatem, quam usuram~
praesentis acceperint.

[Responsory5]
R. Isti sunt sancti, qui passi sunt propter te Domine: vindica eos,
* Quia clamant ad te quotidie.
V. Vindica Domine sanguinem sanctorum tuorum, qui effusus est.
R. Quia clamant ad te quotidie.

[Lectio6]
Aliarum quidem pretiosa mors Martyrum laudem in confessione promeruit, horum in~
consummatione complacuit. Quia incipientis vitae primordiis, ipse eis occasus~
initium gloriae dedit, qui praesentis terminum imposuit. Quos Herodis impietas~
lactantes matrum uberibus abstraxit, qui jure dicuntur Martyrum flores, quos in~
medio frigore infidelitatis exortos velut primas erumpentes Ecclesiae gemmas,~
quaedam persecutionis pruina decoxit.

[Responsory6]
R. Isti sunt, qui non inquinaverunt vestimenta sua:
* Ambulabunt mecum in albis, quia digni sunt.
V. Hi sunt, qui cum mulieribus non sunt coinquinati: virgines enim sunt.
R. Ambulabunt mecum in albis, quia digni sunt.
&Gloria
R. Ambulabunt mecum in albis, quia digni sunt.

[Ant Matutinum 11]
Isti sunt * qui venerunt ex magna tribulatione, et laverunt stolas suas in sanguine Agni;;33

[Lectio7]
Lectio sancti Evangelii secundum Matthaeum.
!Matt 2:13-18
In illo tempore: Angelus Domini apparuit in somnis Joseph, dicens: Surge, et~
accipe puerum, et matrem ejus, et fuge in Aegyptum, et esto ibi usque dum dicam~
tibi. Et reliqua.
_
Homilia S. Hieronymi Presbyteri.
!Lib. 1. Comm. in c. 2. Matth. et apud Gloss. ord.
Quando tulit puerum, et matrem ejus, ut in Aegyptum transeat, nocte tulit, et in~
tenebris: quia noctem ignorantiae his, a quibus ipse recessit, reliquit~
incredulis. Quando vero revertitur in Judaeam, nec nox, nec tenebrae ponuntur in~
Evangelio: quia in fine mundi Judaei fidem, tamquam Christum ab Aegypto~
revertentem suscipientes, illuminabuntur.

[Responsory7]
R. Cantebant sancti canticum novum ante sedem Dei et Agni:
* Et resonabat terra in voces eorum.
V. Hi empti sunt ex hominibus primitiæ Deo et Agno, et in ore ipsorum non est inventum mendacium.
R. Et resonabat terra in voces eorum.

[Lectio8]
Ut adimpleretur quod dictum est a Domino per Prophetam dicentem: Ex Aegypto~
vocavi Filium meum. Respondeant, qui Hebraeorum voluminum denegant veritatem,~
ubi hoc in Septuaginta legatur interpretibus. Quod cum non invenerint, nos eis~
dicemus, in Osee Propheta scriptum, sicut et exemplaria probare possunt, quae~
nuper edidimus.

[Responsory8]
R. Vidi sub altare Dei animas interfectorum propter verbum Dei quod habebant, et~
clara voce dicebant:
* Vindica Domine sanguinem sanctorum tuorum, qui effusus est.
V. Sub throno Dei omnes sancti clamant.
R. Vindica Domine sanguinem sanctorum tuorum, qui effusus est.

[Lectio9]
Tunc adimpletum est, quod dictum est per Jeremiam Prophetam dicentem: Vox in Rama~
audita est, ploratus et ululatus multus, Rachel plorans filios suos. De Rachel~
natus est Benjamin, in cujus tribu non est Bethlehem. Quaeritur ergo, quomodo~
Rachel filios Judae, id est Bethlehem, quasi suos ploret. Respondebimus breviter,~
quia sepulta sit juxta Bethlehem in Ephrata: et ex materno corpusculi hospitio~
matris nomen acceperit. Sive quoniam Juda et Benjamin duae tribus junctae erant:~
et Herodes praeceperat non solum in Bethlehem interfici pueros, sed et in~
omnibus finibus ejus.
&teDeum

[Ant Laudes]
Herodes iratus * occidit multos pueros in Bethlehem Judae civitate David.
A bimatu * et infra, occidit multos pueros Herodes propter Dominum.
Angeli eorum * semper vident faciem Patris.
Vox in Rama * audita est, ploratus et ululatus, Rachel plorans filios suos.
Sub throno Dei * omnes sancti clamant: Vindica sanguinem nostrum Deus noster.

[Capitulum Laudes]
!Rev 14:1
v. Vidi supra montem Sion Agnum stantem, et cum eo centum quadraginta quatuor~
millia, habentes nomen ejus, et nomen Patris ejus scriptum in frontibus suis.
$Deo gratias

[Hymnus Laudes]
v. Salvete flores martyrum,
Quos lucis ipso in limine
Christi insecutor sustulit,
Ceu turbo nascentes rosas.
_
Vos prima Christi victima,
Grex immolatorum tener,
Aram sub ipsam simplices
Palma et coronis luditis.
_
Jesu, tibi sit gloria,
Qui natus es de Virgine,
Cum Patre et almo Spiritu,
In sempiterna saecula.
Amen.

[Versum 2]
V. Herodes iratus occidit multos pueros.
R. In Bethlehem Judae civitate David.

[Ant 2]
Hi sunt * qui cum mulieribus non sunt coinquinati: virgines enim sunt, et~
sequuntur Agnum, quocumque ierit.

[Commemoratio 2]
@Sancti/12-25:Octava

[Commemoratio 3]
@Sancti/12-25:Octava

[Capitulum Tertia]
!Rev 14:1
v. Vidi supra montem Sion Agnum stantem, et cum eo centum quadraginta quatuor~
millia, habentes nomen ejus, et nomen Patris ejus scriptum in frontibus suis.
$Deo gratias

[Capitulum Sexta]
!Rev 14:4
v. Hi sunt, qui cum mulieribus non sunt coinquinati: virgines enim sunt. Hi~
sequuntur Agnum, quocumque ierit.
$Deo gratias

[Capitulum Nona]
!Rev 14:4-5
v. Hi empti sunt ex hominibus primitiae Deo et Agno, et in ore ipsorum non est~
inventum mendacium: sine macula enim sunt ante thronum Dei.
$Deo gratias

[Ant Vespera 3]
Tecum principium * in die virtutis tuae, in splendoribus sanctorum, ex utero ante luciferum genui te.;;109
Redemptionem * misit Dominus populo suo: mandavit in aeternum testamentum suum.;;110
Exortum est * in tenebris lumen rectis corde: misericors, et miserator, et justus Dominus.;;111
Apud Dominum * misericordia, et copiosa apud eum redemptio.;;129
De fructu * ventris tui ponam super sedem tuam.;;131

[Capitulum Vespera]
!Rev 14:1
v. Vidi supra montem Sion Agnum stantem, et cum eo centum quadraginta quatuor~
millia, habentes nomen ejus, et nomen Patris ejus scriptum in frontibus suis.
$Deo gratias

[Hymnus Vespera]
@Sancti/12-28:Hymnus Laudes

[Versum 3]
V. Sub throno Dei omnes sancti clamant.
R. Vindica sanguinem nostrum Deus noster.

[Ant 3]
Innocentes pro Christo * infantes occisi sunt, ab iniquo rege lactentes~
interfecti sunt: ipsum sequuntur Agnum sine macula, et dicunt semper: Gloria~
tibi Domine.

[Octava 2]
!Commemoratio octavae Ss. Innocentibus.
Ant. Hi sunt, qui cum mulieribus non sunt coinquinati: virgines enim sunt, et sequuntur Agnum quocumque ierit.
_
V. Herodes iratus occidit multos pueros.
R. In Bethlehem Judae, civitate David.
_
v. Oremus
Deus, cujus hodierna die praeconium Innocentes Martyres non loquendo, sed moriendo confessi sunt: omnia in nobis vitiorum mala mortifica; ut fidem tuam, quam lingua nostra loquitur, etiam moribus vita fateatur.
$Per Dominum

[Octava 3]
!Commemoratio octavae Ss. Innocentibus.
Ant. Hi sunt, qui cum mulieribus non sunt coinquinati: virgines enim sunt, et sequuntur Agnum quocumque ierit.
_
V. Herodes iratus occidit multos pueros.
R. In Bethlehem Judae, civitate David.
_
v. Oremus
Deus, cujus hodierna die praeconium Innocentes Martyres non loquendo, sed moriendo confessi sunt: omnia in nobis vitiorum mala mortifica; ut fidem tuam, quam lingua nostra loquitur, etiam moribus vita fateatur.
$Per Dominum
