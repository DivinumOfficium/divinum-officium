20:1 (A karvezetõnek - Dávid zsoltára.)
20:2 Hatalmadnak örül, Uram, a király, és segítséged láttán hangosan ujjong.
20:3 Teljesítetted szívének kívánságát, nem tagadtad meg tõle ajkának kérését.
20:4 Eléje siettél üdvözítõ áldással, s fejére színarany koronát helyeztél.
20:5 Életet kért tõled, s te megadtad neki a napok teljességét mindörökre.
20:6 Segítségeddel nagy lett a hírneve, fönséggel és dicsõséggel övezted.
20:7 Áldássá tetted õt minden idõkre, s színed elõtt örömmel töltötted el.
20:8 Hiszen a király az Úrban bizakodik, a Magasságbeli kegyelmének erejébõl nem fog meginogni.
20:9 Emeld föl a kezed elleneid ellen, s akik gyûlölnek, azokra sújtson le jobbod!
20:10 Égjenek, mint a kemence tüzében azon a napon, amelyen arcod megjelenik! Semmisítse meg õket az Úr haragjában, eméssze meg õket a tûz!
20:11 Töröld el nemzetségüket a földrõl, s ivadékukat az emberek fiai közül!
20:12 Bár rosszat forralnak és cselt szõnek ellened, gyõzni sohasem fognak.
20:13 Hiszen te mind megfutamítod õket, s nyilaikat arcukba vezényled.
20:14 Kelj fel, uram, erõddel, s mi majd ünnepi éneket zengünk hatalmadról!
