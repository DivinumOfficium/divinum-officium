[Advent]
{:S-AlmaRedemptoris:}v. Alma Redemptoris Mater, quae pervia caeli porta manes, 
et stella maris, succurre cadenti,
Surgere qui curat, populo: tu quae genuisti,
Natura mirante, tuum sanctum Genitorem,
Virgo prius ac posterius, Gabrielis ab ore
Sumens illud Ave, peccatorum miserere. 
_
V. {::}Angelus Domini nuntiavit Mariae.
R. Et concepit de Spiritu Sancto.
v. Oremus. 	
v. Gratiam tuam, quaesumus Domine, mentibus nostris infunde: ut, qui, Angelo nuntiante, Christi Filii tui incarnationem cognovimus; per passionem eius et crucem, ad resurrectionis gloriam perducamur. Per eumdem Christum Dominum nostrum. Amen.

[Nativiti]
{:S-AlmaRedemptoris:}v. Alma Redemptoris Mater, quae pervia caeli porta manes, 
et stella maris, succurre cadenti,
Surgere qui curat, populo: tu quae genuisti,
Natura mirante, tuum sanctum Genitorem,
Virgo prius ac posterius, Gabrielis ab ore
Sumens illud Ave, peccatorum miserere. 
_
V. {::}Post partum, Virgo, inviolata permansisti.
R. Dei Genitrix, intercede pro nobis.
v. Oremus. 	
v. Deus, qui salutis aeternae, beatae Mariae virginitate foecunda, humano generi praemia praestitisti: tribue, quaesumus; ut ipsam pro nobis intercedere sentiamus, per quam meruimus auctorem vitae suscipere Dominum nostrum Jesum Christum Filium tuum. Amen 

[Quadragesimae]
{:S-AveRegina:}v. Ave, Regina caelorum,
Ave, Domina Angelorum:
Salve radix, salve porta,
Ex qua mundo lux est orta:
_
Gaude, Virgo gloriosa,
Super omnes speciosa,
Vale, o valde decora,
Et pro nobis Christum exora.
_
V. {::}Dignare me laudare te, Virgo sacrata.
R. Da mihi virtutem contra hostes tuos.
v. Oremus. 	
v. Concede, misericors Deus, fragilitati nostrae praesidium; ut, qui sanctae Dei Genitricis memoriam agimus; intercessionis eius auxilio, a nostris iniquitatibus resurgamus. Per eumdem Christum Dominum nostrum. Amen.

[Paschalis]
{:S-ReginaCaeli:}v. Regina caeli, laetare, alleluia;
Quia quem meruisti portare, alleluia,
Resurrexit, sicut dixit, alleluia:
Ora pro nobis Deum, alleluia.
_
V. {::}Gaude et laetare, Virgo Maria, alleluia.
R. Quia surrexit Dominus vere, alleluia.
v. Oremus. 	
v. Deus, qui per resurrectionem Filii tui, Domini nostri Iesu Christi, mundum laetificare dignatus es: praesta, quaesumus; ut, per eius Genitricem Virginem Mariam, perpetuae capiamus gaudia vitae. Per eumdem Christum Dominum nostrum. Amen.

[Postpentecost]
{:S-SalveRegina:}v. Salve, Regina, mater misericordiae; 
vita, dulcedo et spes nostra, salve. 
Ad te clamamus exsules filii Hevae. 
Ad te suspiramus gementes et flentes 
In hac lacrimarum valle.
_ 
Eia ergo, advocata nostra, 
illos tuos misericordes oculos ad nos converte. 
Et Iesum, benedictum fructum ventris tui, 
nobis post hoc exsilium ostende. 
O clemens, o pia, o dulcis Virgo Maria.
_
V. {::}Ora pro nobis, sancta Dei Genitrix.
R. Ut digni efficiamur promissionibus Christi.
v. Oremus. 	
v. Omnipotens sempiterne Deus, qui gloriosae Virginis Matris Mariae corpus et animam, ut dignum Filii tui habitaculum effici mereretur, Spiritu Sancto cooperante, praeparasti: da, ut, cujus commemoratione laetamur, eius pia intercessione, ab instantibus malis et a morte perpetua liberemur. Per eumdem Christum Dominum nostrum. Amen.
