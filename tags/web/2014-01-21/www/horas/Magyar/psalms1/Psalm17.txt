17:1 Szeretlek téged, Uram! én erõsségem. 
17:2 Az Úr az én erõsségem, oltalmam és szabadítóm; Istenem az én segítõm, és benne bízom; 
17:3 én oltalmazóm, és szabadúlásom szarva és pártfogóm. 
17:4 Dicsérve segítségûl hivom az Urat, és ellenségeimtõl megszabadúlok. 
17:5 Körûlvettek engem a halál fájdalmai, és a gonoszság árjai megháborítottak engem. 
17:6 A pokol fájdalmai megkörnyeztek engem; elõvettek a halál tõrei. 
17:7 Szorúltságomban segítségûl híttam az Urat, és az én Istenemhez kiáltottam: és meghallgatá szómat az õ szent templomából; és színe elõtt való kiáltásom füleibe jutott. 
17:8 Megindúlt és megrendûlt a föld, a hegyek alapjai megrázkodtak és ingadoztak, mert haragudott rájok. 
17:9 Füst ment föl az õ haragjában, és tûz gyúladott orczájától; a holtszenek meggyúladtak attól. 
17:10 Meghajtotta az egeket, és leszállott; és homály volt lábai alatt. 
17:11 És a kerubok fölé ment, és szállott, röpûlt a szelek szárnyain. 
17:12 Rejtekévé tette a sötétséget, körûle sátorává a sötétes vizet az ég felhõiben. 
17:13 A szine elõtti villogástól szakadoztak a felhõk, a jégesõ és parázstûz. 
17:14 És az Úr dörgött az égbõl, és a Fölséges szózatát adta, jégesõt és parázstüzet. 
17:15 És kibocsátá nyilait, és elszéleszté õket, a villámokat megsokasította, és megzavará õket. 
17:16 És meglátszottak a vizek forrásai, s fölfedettek a földkerekség alapjai 
17:16 a te dorgálásodtól, Uram! a te haragod szelének fúvásától. 
17:17 Elküldött a magasból, és felvõn engem, és felvona engem a sok vízbõl. 
17:18 Megmentett engem igen erõs elleneimtõl, és azoktól, kik engem gyülöltek; mert hatalmat vettek rajtam. 
17:19 Megelõztek nyomorúságom napján; és az Úr lõn oltalmam. 
17:20 És kivezetett engem a térségre; megszabadított, mert kedvelt engem. 
17:21 És az Úr megfizet nekem igazságom szerint, és kezeim tisztasága szerint fog jutalmazni engem; 
17:22 mert megõriztem az Úr útait, és istentelenûl nem cselekedtem Istenem ellen. 
17:23 Mivel minden itélete szemem elõtt vagyon, és az õ igazságát nem taszítottam el magamtól. 
17:24 És ártatlan leszek elõtte, és õrizkedni fogok gonoszságomtól. 
17:25 És az Úr megfizet nekem igazságom szerint, és kezeim tisztasága szerint az õ szemei láttára. 
17:26 A szenttel szent leszesz, és az ártatlan férfiúval ártatlan leszesz. 
17:27 A választottal választott leszesz, és az elvetemûlttel elvetemedel. 
17:28 Mert te az alázatos népet megmented, és a kevélyek szemeit megalázod. 
17:29 Mert te, Uram! megvilágosítod szövétnekemet; én Istenem! világosítsd meg sötétségemet. 
17:30 Mert teáltalad menekedem meg a kísértettõl, és Istenemmel átmegyek a kõfalon. 
17:31 Az én Istenem útja fertõzetlen; az Úr beszédei tûzzel megpróbáltattak; õ minden benne bízónak oltalmazója. 
17:32 Mert kicsoda Isten az Úron kivûl? vagy kicsoda Isten a mi Istenünkön kivûl? 
17:33 Isten az, ki körûlvett engem erõsséggel, és feddhetlenné tette útamat; 
17:34 ki olyanokká tette lábaimat, mint a szarvasokéi, és magas helyre állított engem; 
17:35 ki harczra tanítja kezeimet, és karjaimat olyanokká tette, mint a réz-ijat. 
17:36 És nekem adtad szabadításod oltalmát, és jobbod fölemelt engem; 
17:37 és fegyelmed végre megigazított engem, és fegyelmed megtanít engem. 
17:38 Tért adtál lépéseimnek alattam; és nem erõtlenedtek el lábaim. 
17:39 Üzõbe veszem ellenségeimet, és megfogom õket, és nem térek vissza, míg el nem fogynak. 
17:40 Összetöröm õket, és föl nem kelhetnek; lábaim alá fognak esni. 
17:41 Felöveztél engem erõsséggel a harczra, és alám vetetted az ellenem támadókat. 
17:42 Elleneimmel hátat fordíttattál nekem, és gyülölõimet elvesztetted. 
17:43 Kiáltottak, és nem volt, ki megszabadítsa, az Úrhoz (kiáltottak), és nem hallgatta meg õket. 
17:44 És összetöröm õket, mint a port szélnek eresztem, mint az utczák sarát eltiprom õket. 
17:45 Megmentesz engem a nép ellenmondásaitól; nemzetek fejévé rendelsz engem. 
17:46 A nép, melyet nem ismertem, szolgál nekem; hallván füle, engedelmeskedett nekem. 
17:47 Az idegen fiak hazudtak nekem, az idegen fiak megrögzöttek, és elsántikáltak ösvényeikrõl. 
17:48 Él az Úr, és áldott legyen az én Istenem, és magasztaltassék föl az én szabadúlásom Istene. 
17:49 Isten! ki boszúállást adsz nekem, a népeket alám veted, én szabadítóm haragos ellenségeimtõl; 
17:50 az ellenem támadók fölött felmagasztalsz engem, az igaztalan férfiútól megmentesz engem. 
17:51 Azért hálát adok neked, Uram! a népek között, és a te nevednek dicséretet mondok; 
17:51 ki magasztossá tette az õ királya szabadúlását, és irgalmasságot cselekedett fölkentjével, Dáviddal, és az õ ivadékával mind örökké. 
