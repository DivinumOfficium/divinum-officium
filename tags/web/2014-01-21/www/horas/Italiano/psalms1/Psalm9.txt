9:1 Ti loderò, o Signore, con tutto il mio cuore: * racconterò tutte le tue meraviglie.
9:2 Mi rallegrerò ed esulterò in te; * canterò inni al tuo nome, o Altissimo.
9:3 Quando avrai fatto voltar indietro i miei nemici, * saranno senza forze, e periranno al tuo cospetto.
9:4 Perché tu hai sostenuto il mio diritto e la mia causa: * ti sei assiso sul trono, tu che giudichi con giustizia.
9:5 Tu hai rampognato [ingiuriato] le nazioni, e l’empio è perito: * hai cancellato il loro nome in eterno e per tutti i secoli.
9:6 Le spade del nemico han perduto la loro forza per sempre: * tu hai distrutto le loro città.
9:7 Perì con fracasso la loro memoria. * Ma il Signore sussiste in eterno.
9:8 Egli ha preparato il suo trono per il giudizio: * ed egli stesso giudicherà il mondo con equità, giudicherà i popoli con giustizia.
9:9 E il Signore è rifugio al povero: * aiuto nelle occorrenze, nella tribolazione.
9:10 E sperino in te quei che conoscono il tuo nome: * perché tu non abbandoni coloro che ti cercano, o Signore.
9:12 Cantate inni al Signore che abita in Sion: * annunziate tra le nazioni i suoi consigli:
9:13 Perché colui che fa vendetta del sangue, si è ricordato di essi: * non ha dimenticato il grido dei poveri.
9:14 Abbi pietà di me, o Signore, * vedi la mia umiliazione per opera dei miei nemici.
9:15 Tu che mi rialzi dalle porte della morte, * affinché io annunzi tutte le tue lodi alle porte della figlia di Sion.
9:16 Esulterò per là salvezza che viene da te: * Si son sommerse le genti nella fossa che avevano fatta.
9:17 Nel laccio stesso, che avevano nascosto, * è stato preso il loro piede.
9:18 Sarà conosciuto il Signore, che fa giustizia; * il peccatore fu preso nelle opere delle sue mani.
9:19 Siano travolti nell’inferno i peccatori, * tutte le genti che dimenticano Dio.
9:20 Perché non per sempre sarà dimenticato il povero: * la pazienza dei poveri,non sarà vana per sempre.
9:21 Levati, o Signore, non prevalga l’uomo: * siano giudicate le genti al tuo cospetto.
9:21 Poni sopra di loro, o Signore, un legislatore, * affinché le genti conoscano che sono uomini.
9:22 Perché, o Signore, ti sei ritirato lontano, * non ci riguardi nel bisogno, nella tribolazione?
9:23 Mentre l’empio insolentisce, il povero si consuma: * sono presi nelle trame che ordiscono.
9:24 Poiché il peccatore è lodato nei desideri dell’anima sua, * e l’iniquo è benedetto.
9:25 Il peccatore ha esacerbato il Signore; * nella grandezza della sua arroganza non si curerà di nulla.
9:26 Dio non è davanti ai suoi occhi. * Le sue vie sono contaminate in ogni tempo.
9:27 I tuoi giudizi son lungi dalla sua vista: * egli dominerà su tutti i suoi nemici.
9:28 Poiché ha detto nel suo cuore: * Io non sarò scosso,di generazione in generazione (sarò) senza male.
9:29 La sua bocca è piena di maledizione e di amarezza e di frode: * sotto la sua lingua vi è affanno e dolore.
9:30 Sta in agguato con i ricchi in luoghi nascosti * per uccidere l’innocente.
9:31 I suoi occhi son rivolti sul povero. * Sta in agguato nei nascondigli come un leone nella sua tana.
9:32 Sta in agguato per avventarsi sul povero, * per avventarsi sul povero traendolo nella sua rete.
9:32 Nel suo laccio lo abbatterà, * si chinerà e si abbasserà quando si sarà reso padrone dei poveri.
9:32 Egli infatti ha detto in cuor suo: Dio non ricorda, * ha volto altrove la faccia per non vedere mai nulla.
9:33 Levati, o Signore Dio, si alzi la tua mano: * non ti scordare dei poveri.
9:34 Per qual motivo l’empio ha irritato Dio? * perché ha detto in cuor suo: Egli non si curerà di nulla.
9:35 Tu lo vedi, poiché tu consideri il travaglio e il dolore: * per abbandonar gli empi nelle tue mani.
9:36 Il povero è rimesso alla tua cura: * tu sarai l’aiuto dell’orfano.
9:37 Spezza il braccio del peccatore è del maligno: * si cercherà il suo peccato e non si troverà.
9:38 I Signore regnerà in eterno, e per tutti i secoli: * voi, o nazioni, sarete sterminate dalla sua terra.
9:39 Il Signore ha esaudito il desiderio dei poveri: * il tuo orecchio ha ascoltato la preparazione del loro cuore.
9:39 Per far giustizia al pupillo e all’oppresso, * affinché l’uomo non seguiti più a magnificarsi, sopra la terra.
 
