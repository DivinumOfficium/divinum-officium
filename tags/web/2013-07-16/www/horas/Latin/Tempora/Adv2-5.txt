[Rank]
Feria VI infra Hebdomadam II Adventus;;Feria major;;2

[Rule]
Oratio Dominica

[Lectio1]
De Isaia Propheta
!Isa 24:1-3
1 Ecce Dominus dissipabit terram: et nudabit eam, et affliget faciem ejus, et disperget habitatores ejus.
2 Et erit sicut populus, sic sacerdos; et sicut servus, sic dominus ejus; sicut ancilla, sic domina ejus; sicut emens, sic ille qui vendit; sicut foenerator, sic is qui mutuum accipit; sicut qui repetit, sic qui debet.
3 Dissipatione dissipabitur terra, et direptione praedabitur; Dominus enim locutus est verbum hoc.

[Responsory1]
@Tempora/Adv2-0:Responsory4

[Lectio2]
!Isa 24:4-6
4 Luxit, et defluxit terra, et infirmata est; defluxit orbis, infirmata est altitudo populi terrae.
5 Et terra infecta est ab habitatoribus suis, quia transgressi sunt leges, mutaverunt jus, dissipaverunt fœdus sempiternum.
6 Propter hoc maledictio vorabit terram, et peccabunt habitatores ejus; ideoque insanient cultores ejus, et relinquentur homines pauci.

[Responsory2]
@Tempora/Adv2-0:Responsory5

[Lectio3]
!Isa 24:7-16
7 Luxit vindemia, infirmata est vitis, ingemuerunt omnes qui laetabantur corde;
8 Cessavit gaudium tympanorum, quievit sonitus laetantium, conticuit dulcedo citharae.
9 Cum cantico non bibent vinum; amara erit potio bibentibus illam.
10 Attrita est civitas vanitatis, clausa est omnis domus, nullo introëunte.
11 Clamor erit super vino in plateis, deserta est omnis laetitia, translatum est gaudium terrae.
12 Relicta est in urbe solitudo, et calamitas opprimet portas.
13 Quia haec erunt in medio terrae in medio populorum, quomodo si paucae olivae quae remanserunt excutiantur ex olea et racemi, cum fuerit finita vindemia.
14 Hi levabunt vocem suam, atque laudabunt: cum glorificatus fuerit Dominus, hinnient de mari.
15 Propter hoc in doctrinis glorificate Dominum; in insulis maris nomen Domini Dei Israël.
16 A finibus terrae laudes audivimus, gloriam justi.

[Responsory3]
@Tempora/Adv2-0:Responsory6

[Ant 2]
Dicite, Pusillanimes * confortamini: ecce Dominus Deus noster veniet.

[Ant 3]
Cantate Domino * canticum novum: laus ejus ab extremis terrae.
