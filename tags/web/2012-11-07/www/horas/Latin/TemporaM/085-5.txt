[Lectio1]
De libro Ecclesiastici.
!Sir 21:1-5
1 Fili, peccasti, non adjicias iterum: sed et de pristinis deprecare, ut tibi dimittantur.
2 Quasi a facie colubri fuge peccata: et si accesseris ad illa, suscipient te.
3 Dentes leonis dentes ejus, interficientes animas hominum.
4 Quasi rhomphaea bis acuta omnis iniquitas: plagae illius non est sanitas.
5 Objurgatio et injuriae annullabunt substantiam, et domus quae nimis locuples est annullabitur superbia: sic substantia superbi eradicabitur.


[Responsory1]
@TemporaM/081-0:Responsory4

[Lectio2]
!Sir 21:6-10
6 Deprecatio pauperis ex ore usque ad aures ejus perveniet, et judicium festinato adveniet illi.
7 Qui odit correptionem vestigium est peccatoris, et qui timet Deum convertetur ad cor suum.
8 Notus a longe potens lingua audaci, et sensatus scit labi se ab ipso.
9 Qui aedificat domum suam impendiis alienis, quasi qui colligat lapides suos in hieme.
10 Stupa collecta synagoga peccantium, et consummatio illorum flamma ignis.


[Responsory2]
@TemporaM/081-0:Responsory5

[Lectio3]
!Sir 21:11-16
11 Via peccatorum complanata lapidibus: et in fine illorum inferi, et tenebrae, et pœnae.
12 Qui custodit justitiam, continebit sensum ejus.
13 Consummatio timoris Dei, sapientia et sensus.
14 Non erudietur qui non est sapiens in bono.
15 Est autem sapientia quae abundat in malo, et non est sensus ubi est amaritudo.
16 Scientia sapientis tamquam inundatio abundabit, et consilium illius sicut fons vitae permanet.


[Responsory3]
@TemporaM/081-0:Responsory6
