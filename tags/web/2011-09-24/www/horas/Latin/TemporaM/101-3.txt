[Lectio1]
De libro primo Maccabeorum
!1 Mac 2:19-22
19 Et respondit Mathathias, et dixit magna voce: Etsi omnes gentes regi Antiocho obediunt, ut discedat unusquisque a servitute legis patrum suorum, et consentiat mandatis ejus:
20 ego et filii mei, et fratres mei, obediemus legi patrum nostrorum:
21 propitius sit nobis Deus: non est nobis utile relinquere legem, et justitias Dei:
22 non audiemus verba regis Antiochi, nec sacrificabimus transgredientes legis nostrae mandata, ut eamus altera via.


[Responsory1]
@TemporaM/101-0:Responsory7

[Lectio2]
!1 Mac 2:21-26
21 propitius sit nobis Deus: non est nobis utile relinquere legem, et justitias Dei:
22 non audiemus verba regis Antiochi, nec sacrificabimus transgredientes legis nostrae mandata, ut eamus altera via.
23 Et ut cessavit loqui verba haec, accessit quidam Judaeus in omnium oculis sacrificare idolis super aram in civitate Modin, secundum jussum regis:
24 et vidit Mathathias, et doluit, et contremuerunt renes ejus, et accensus est furor ejus secundum judicium legis, et insiliens trucidavit eum super aram:
25 sed et virum, quem rex Antiochus miserat, qui cogebat immolare, occidit in ipso tempore, et aram destruxit:
26 et zelatus est legem, sicut fecit Phinees Zamri filio Salomi.


[Responsory2]
@TemporaM/101-1:Responsory2

[Lectio3]
!1 Mac 2:27-30
27 Et exclamavit Mathathias voce magna in civitate, dicens: Omnis qui zelum habet legis, statuens testamentum, exeat post me.
28 Et fugit ipse, et filii ejus in montes, et reliquerunt quaecumque habebant in civitate.
29 Tunc descenderunt multi quaerentes judicium, et justitiam, in desertum:
30 et sederunt ibi ipsi, et filii eorum, et mulieres eorum, et pecora eorum: quoniam inundaverunt super eos mala.


[Responsory3]
@TemporaM/101-2:Responsory3
