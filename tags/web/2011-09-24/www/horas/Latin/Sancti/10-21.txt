[Rank]
S. Hilarionis Abbatis;;Simplex;;1.1;;vide C5

[Rule]
vide C5;

[Oratio]
Intercessio nos, quaesumus Domine, beati Hilarionis Abbatis commendet: ut quod~
nostris meritis non valemus, ejus patrocinio assequamur.
$Per Dominum

[Commemoratio]
!Commemoratio Ss. Ursule et Soc. Virg. et Mart.
@Commune/C6a:Oratio proper
v. Oremus.
Da nobis, quaesumus Domine Deus noster: sanctarum Virginum et Martyrum tuarum~
Ursulae et Sociarum ejus palmas incessabili devotione venerari; ut quas digna~
mente non possumus celebrare, humilibus saltem frequentemus obsequiis.
$Per Dominum

[Lectio93]
Hilarion, ortus Tabathae in Palaestina ex parentibus infidelibus, Alexandriam~
missus studiorum causa, ibi morum et ingenii laude floruit: ac Jesu Christi~
suscepta religione, in fide et caritate mirabiliter profecit. Frequens enim erat~
in ecclesia, assiduus in jejunio et oratione: omnes voluptatum illecebras et~
terrenarum rerum cupiditates contemnebat. Cum autem Antonii nomen in Aegypto~
celeberrimum esset, ejus videndi studio in solitudinem contendit: apud quem~
duobus mensibus omnem ejus vitae rationem didicit. Domum reversus, mortuis~
parentibus, facultates suas pauperibus dilargitus est: necdum quintum decimum~
annum egressus, rediit in solitudinem, ubi, exstructa exigua casa, quae vix~
ipsum caperet, humi cubabat. Nec vero saccum, quo semel amictus est, umquam aut~
lavit, aut mutavit, cum super vacaneum esse diceret, munditias in cilicio~
quaarere. In sanctarum litterorum lectione et meditatione multus erat. Paucas~
ficus et succum herbarum ad victum adhibebat; nec illis ante solis occasum~
vescebatur. Continentia et humilitate fuit incredibili. Quibus aliusque~
virtutibus varias horribilesque tentationes diaboli superavit, et innumerabiles~
daemones in multis orbis terrae partibus ex hominum corporibus ejecit. Qui~
octogesimum annum agens, multis aedificatis monasteriis, et clarus miraculis, in~
morbum incidit: cujus vi cum extremo pene spiritu conflictaretur, dicebat:~
Egredere, quid times? egredere, anima mea, quid dubitas? septuaginta prope annis~
servisti Christo, et mortem times? Quibus in verbis spiritum exhalavit.
&teDeum
