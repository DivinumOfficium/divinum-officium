[Rank]
Dominica in Albis in Octava Paschae;;Duplex majus I. classis;;7;;

[Rule]
9 Lectiones
Duplex
Una Antiphona
Omit Commemoratio

[Capitulum Vespera]
!1 Joann. 5:4
v. Carissimi: Omne, quod natum est ex Deo, vincit mundum: et haec est victoria,~
quae vincit mundum, fides nostra.
$Deo gratias
_
R.br. Surrexit Dominus vere. Alleluia, alleluia.
R. Surrexit Dominus vere. Alleluia, alleluia.
V. Et apparuit Simoni.
R. Alleluia, alleluia.
&Gloria
R. Surrexit Dominus vere * Alleluia, alleluia.

[Versum 1]
V. Mane nobiscum, Domine, alleluia.
R. Quoniam advesperascit, alleluia.

[Ant 1]
Cum esset sero die * illa una sabbatorum, et fores essent clausae, ubi erant~
discipuli congregati in unum, stetit Jesus in medio, et dixit eis: Pax vobis,~
alleluia.

[Oratio]
Praesta quaesumus omnipotens Deus: ut qui paschalia festa peregimus, haec, te~
largiente, moribus et vita teneamus.
$Per Dominum

[Invit]
Surrexit Dominus vere, * Alleluia.

[Lectio1]
De Epistola beati Pauli Apostoli ad Colossenses.
!Col 3:1-7
1 Igitur, si consurrexistis cum Christo: quae sursum sunt quaerite, ubi Christus~
est in dextera Dei sedens:
2 quae sursum sunt sapite, non quae super terram.
3 Mortui enim estis, et vita vestra est abscondita cum Christo in Deo.
4 Cum Christus apparuerit, vita vestra: tunc et vos apparebitis cum ipso in~
gloria.
5 Mortificate ergo membra vestra, quae sunt super terram: fornicationem,~
immunditiam, libidinem, concupiscentiam malam, et avaritiam, quae est~
simulacrorum servitus:
6 propter quae venit ira Dei super filios incredulitatis:
7 in quibus et vos ambulastis aliquando, cum viveretis in illis.

[Responsory1]
@TemporaM/Pasc0-0:Responsory1

[Lectio2]
!Col 3:8-13
8 Nunc autem deponite et vos omnia: iram, indignationem, malitiam, blasphemiam,~
turpem sermonem de ore vestro.
9 Nolite mentiri invicem, expoliantes vos veterem hominem cum actibus suis,
10 et induentes novum eum, qui renovatur in agnitionem secundum imaginem ejus~
qui creavit illum:
11 ubi non est gentilis et Judaeus, circumcisio et praeputium, Barbarus et~
Scytha, servus et liber: sed omnia, et in omnibus Christus.
12 Induite vos ergo, sicut electi Dei, sancti, et dilecti, viscera misericordiae,~
benignitatem, humilitatem, modestiam, patientiam:
13 supportantes invicem, et donantes vobismetipsis si quis adversus aliquem~
habet querelam: sicut et Dominus donavit vobis, ita et vos.

[Responsory2]
R. Angelus Domini locutus est mulieribus, dicens: Quem quaeritis? an Jesum~
quaeritis? jam surrexit:
* Venite, et videte, alleluia, alleluia.
V. Jesum quaeritis Nazarenum crucifixum? surrexit, non est hic.
R. Venite, et videte, alleluia, alleluia.

[Lectio3]
!Col 3:14-17
14 Super omnia autem haec, caritatem habete, quod est vinculum perfectionis:
15 et pax Christi exsultet in cordibus vestris, in qua et vocati estis in uno~
corpore: et grati estote.
16 Verbum Christi habitet in vobis abundanter, in omni sapientia, docentes, et~
commonentes vosmetipsos, psalmis, hymnis, et canticis spiritualibus, in gratia~
cantantes in cordibus vestris Deo.
17 Omne, quodcumque facitis in verbo aut in opere, omnia in nomine Domini Jesu~
Christi, gratias agentes Deo et Patri per ipsum.

[Responsory3]
@TemporaM/Pasc0-0:Responsory2

[Lectio4]
Sermo sancti Augustini Episcopi.
!Sermo 1. in Octava Paschae, qui est 157. de Tempore.
Paschalis solemnitas hodierna festivitate concluditur, et ideo hodie Neophytorum~
habitus commutatur: ita tamen, ut candor, qui de habitu deponitur, semper in~
corde teneatur. In qua quidem primum nobis agendum est, ut quia paschales dies~
sunt, id est, indulgentiae ac remissionis, ita a nobis sanctorum dierum~
festivitas agatur, ut relaxatione corporum puritas non obfuscetur: sed potius~
abstinentes ab omni luxu, ebrietate, lascivia, demus operam sobriae remissioni,~
ac sanctae sinceritati: ut quidquid modo corporali abstinentia non acquirimus,~
mentium puritate quaeramus.

[Responsory4]
@TemporaM/Pasc0-1:Responsory1

[Lectio5]
Ad omnes quidem pertinet sermo, quos cura nostra complectitur: verumtamen hodie~
terminata sacramentorum solemnitate, vos alloquimur novella germina sanctitatis,~
regenerata ex aqua et Spiritu sancto: germen pium, examen novellum, flos nostri~
honoris, et fructus laboris, gaudium et corona mea, omnes qui statis in Domino.~
Apostolicis verbis vos alloquor: Ecce nox praecessit, dies autem appropinquavit~
abjicite opera tenebrarum, et indute vos arma lucis. Sicut in die honeste~
ambulemus: non in comessationibus et ebrietatibus non in cubilibus et~
impudicitus, non in contentione et aemulatione: sed induimini Dominum Jesum~
Christum.

[Responsory5]
@TemporaM/Pasc0-1:Responsory2

[Lectio6]
Habemus, inquit, certiorem propheticum sermonem: cui bene facitis intendentes~
tamquam lucernae in obscuro loco, donec dies lucescat, et lucifer oriatur in~
cordibus vestris. Sint ergo lumbi vestri accincti, et lucernae ardentes in~
manibus vestris: et vos similes hominibus exspectantibus dominum suum, quando~
revertatur a nuptiis. Ecce dies adveniunt, in quibus Dominus dicit: Pusillum,~
inquit, et non videbitis me: et iterum pusillum, et videbitis me. Haec est hora,~
de qua dixit: Vos tristes eritis, saeculum autem gaudebit: id est, vita ista~
tentationibus plena, in qua peregrinamur ab eo. Sed iterum, inquit, videbo vos,~
et gaudebit cor vestrum, et gaudium vestrum nemo tollet a vobis.

[Responsory6]
@TemporaM/Pasc0-2:Responsory1

[Lectio7]
Lectio sancti Evangelii secundum Joannem.
!Joannes 20:19-31
In illo tempore: Cum sero esset die illo, una sabbatorum, et fores essent~
clausae, ubi erant discipuli congregati propter metum Judaeorum: venit Jesus, et~
stetit in medio, et dixit eis: Pax vobis. Et reliqua,
_
Homilia sancti Gregorii Papae.
!Homilia 26 in Evangelia.
Prima lectionis hujus evangelicae quaestio animum pulsat: quomodo post~
resurrectionem corpus Dominicum verum fuit, quod clausis januis ad discipulos~
ingredi potuit? Sed sciendum nobis est, quod divina operatio, si ratione~
comprehenditur, non est admirabilis: nec fides habet meritum, cui humana ratio~
praebet experimentum, Sed haec ipsa nostri Redemptoris opera, quae ex semetipsis~
comprehendi nequaquam possunt, ex alia ejus operatione pensenda sunt: ut rebus~
mirabilibus fidem praebeant facta mirabiliora. Illud enim corpus Domini intravit~
ad discipulos januis clausis, quod videlicet ad humanos oculos per nativitatem~
suam clauso exivit utero Virginis. Quid ergo mirum, si clausis januis post~
resurrectionem suam in aeternum jam victurus intravit, qui moriturus veniens,~
non aperto utero Virginis exivit?

[Responsory7]
@TemporaM/Pasc0-2:Responsory2

[Lectio8]
Sed quia ad illud corpus, quod videri poterat, fides intuentium dubitabat:~
ostendit eis protinus manus et latus: palpandam carnem praebuit, quam clausis~
januis introduxit. Qua in re duo mira, et juxta humanam rationem sibi valde~
contraria ostendit: dum post resurrectionem suam corpus suum incorruptibile et~
tamen palpabile demonstravit. Nam et corrumpi necesse est quod palpatur: et~
palpari non potest quod non cornimpitur, Sed miro modo atque inaestimabili~
Redemptor noster et incorruptibile post resurrectionem, et palpabile corpus~
exhibuit: ut monstrando incorruptibile, invitaret ad praemium: et praebendo~
palpabile, firmaret ad fidem. Et incorruptibilem se ergo, et palpabilem~
demonstravit: ut profecto esse post resurrectionem ostenderet corpus suum et~
eiusdem naturae, et alterius gloriae.

[Responsory8]
@TemporaM/Pasc0-5:Responsory1

[Lectio9]
Dixit eis: Pax vobis. Sicut misit me Pater, et ego mitto vos: id est, sicut~
misit me Pater Deus Deum, et ego mitto vos homo homines. Pater Filium misit, qui~
hunc pro redemptione generis humani incarnari constituit. Quem videlicet in~
mundum venire ad passionem voluit: sed tamen amavit Filium, quem ad passionem~
misit. Electos vero Apostolos Dominus non ad mundi gaudia, sed sicut ipse missus~
est, ad passiones in mundum mittit. Quia ergo et Filius amatur a Patre, et tamen~
ad passionem mittitur: ita et discipuli a Domino amantur, qui tamen ad passionem~
mittuntur in mundum. Itaque recte dicitur: Sicut misit me Pater, et ego mitto~
vos: id est, ea vos caritate diligo, cum inter scandala persecutorum mitto, qua~
me caritate Pater diligit, quem venire ad tolerandas passiones fecit.
&teDeum

[Responsory9]
R. Expurgate vetus fermentum, ut sitis nova conspersio: etenim Pascha nostrum~
imolatus est Christus:
* Itaque epulemur in Domino, alleluia.
V. Mortuus est propter delicta nostra, et resurrexit propter justificationem~
nostram.
R. Itaque epulemur in Domino, alleluia.
&Gloria
R. Itaque epulemur in Domino, alleluia.

[Capitulum Laudes]
!1 Joann. 5:4
v. Carissimi: Omne quod natum est ex Deo, vincit mundum: et haec est victoria,~
quae vincit mundum, fides nostra.
$Deo gratias
_
R.br. Surrexit Dominus de sepulcro * Alleluia, alleluia
R. Surrexit Dominus de sepulcro: Alleluia, alleluia
V. Qui pro nobis pependit in ligno
R. Alleluia, alleluia
&Gloria
R. Surrexit Dominus de sepulcro: Alleluia, alleluia

[Versum 2]
V. In resurrectione tua Christe, alleluia.
R. Caeli et terra laetentur, alleluia.

[Ant 2]
Cum esset sero die * illa una sabbatorum, et fores essent clausae, ubi erant~
discipuli congregati in unum, stetit Jesus in medio, et dixit eis: Pax vobis,~
alleluia.

[Capitulum Tertia]
!1 Joann. 5:4
v. Carissimi: Omne quod natum est ex Deo, vincit mundum: et haec est victoria,~
quae vincit mundum, fides nostra.
$Deo gratias

[Capitulum Sexta]
!1 Joann. 5:5-6
v. Quis est autem qui vincit mundum, nisi qui credit quoniam Jesus est Filius~
Dei? hic est, qui venit per aquam et sanguinem, Jesus Christus: non in aqua~
solum, sed in aqua et sanguine.
$Deo gratias

[Capitulum Nona]
!1 Joann. 5:9-10
v. Si testimonium hobminum accipimus, testimonium Dei majus est: quoniam hoc est~
testimonium Dei, quod majus est, quoniam testificatus est de Filio suo. Qui~
credit in Filium Dei, habet testimonium Dei in se.
$Deo gratias

[Versum 3]
V. Mane nobiscum, Domine, alleluia.
R. Quoniam advesperascit, alleluia.

[Ant 3]
Post dies octo * januis clausis ingressus Dominus dixit eis: Pax vobis, alleluia,~
alleluia.

[LectioE]
v. Sequentia Sancti Evangelii secundum Joannem
!Joann. 20:19-31
20:19 Cum ergo sero esset die illo, una sabbatorum, et fores essent clausae, ubi~
erant discipuli congregati propter metum Judaeorum: venit Jesus, et stetit in~
medio, et dixit eis: Pax vobis.
20:20 Et cum hoc dixisset, ostendit eis manus et latus. Gavisi sunt ergo~
discipuli, viso Domino.
20:21 Dixit ergo eis iterum: Pax vobis. Sicut misit me Pater, et ego mitto vos.
20:22 Haec cum dixisset, insufflavit, et dixit eis: Accipite Spiritum Sanctum:
20:23 quorum remiseritis peccata, remittuntur eis: et quorum retinueritis,~
retenta sunt.
20:24 Thomas autem unus ex duodecim, qui dicitur Didymus, non erat cum eis~
quando venit Jesus.
20:25 Dixerunt ergo ei alii discipuli: Vidimus Dominum. Ille autem dixit eis:~
Nisi videro in manibus ejus fixuram clavorum, et mittam digitum meum in locum~
clavorum, et mittam manum meam in latus ejus, non credam.
20:26 Et post dies octo, iterum erant discipuli ejus intus, et Thomas cum eis.~
Venit Jesus januis clausis, et stetit in medio, et dixit: Pax vobis.
20:27 Deinde dicit Thomae: Infer digitum tuum huc, et vide manus meas, et affer~
manum tuam, et mitte in latus meum: et noli esse incredulus, sed fidelis.
20:28 Respondit Thomas, et dixit ei: Dominus meus et Deus meus.
20:29 Dixit ei Jesus: Quia vidisti me, Thoma, credidisti: beati qui non viderunt,~
et crediderunt.
20:30 Multa quidem et alia signa fecit Jesus in conspectu discipulorum suorum,~
quae non sunt scripta in libro hoc.
20:31 Haec autem scripta sunt ut credatis, quia Jesus est Christus Filius Dei:~
et ut credentes, vitam habeatis in nomine ejus.
$Te decet
