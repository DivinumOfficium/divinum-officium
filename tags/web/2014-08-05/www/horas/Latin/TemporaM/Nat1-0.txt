[Rank]
Dominica post Nativitatem Domini;;Semiduplex;;5.5;;ex SanctiM/12-25

[Rule]
9 lectiones
ex SanctiM/12-25;
Lectio1 Sancti
Psalmi Dominica

[Capitulum Vespera]
!Gal 4:1-2
v. Fratres: Quanto tempore haeres parvulus est, nihil differt a servo, cum sit~
dominus omnium: sed sub tutoribus et actoribus est usque ad praefinitum tempus a~
patre.
$Deo gratias
_
R.br. Verbum caro factum est * Alleluia, alleluia
R. Verbum caro factum est * Alleluia, alleluia
V. Et habitavit in nobis. Alleluia.
R. Verbum caro factum est * Alleluia, alleluia
&Gloria
R. Verbum caro factum est * Alleluia, alleluia

[Ant 1]
Dum medium silentium * tenerent omnia, et nox in suo cursu medium iter perageret,~
omnipotens sermo tuus Domine a regalibus sedibus venit, alleluia.

[Oratio]
Omnipotens sempiterne Deus, dirige actus nostros in beneplacito tuo: ut in~
nomine dilecti Filii tui mereamur bonis operibus abundare
$Qui tecum

[Lectio4]
Sermo sancti Leonis Papae.
!Serm. 9. de Nativ. Dom.
Ecedit quidem, dilectissimi, multumque supereminet humani eloquii facultatem~
divini operis magnitudo: et inde oritur difficultas fandi, unde adest ratio non~
tacendi. Quia in Christo Jesu Filio Dei non solum ad divinam essentiam, sed~
etiam ad humanam spectat naturam quod dictum est per prophetam: Generationem~
ejus quis enarrabit? Utramque enim substantiam in unam convenisse personam, nisi~
fides credat, sermo non explicat Et ideo numquam materia deficit laudis, quia~
numquam sufficit copia laudatoris.

[Responsory4]
R. Beata Dei Genitrix Maria, cujus viscera intacta permanent:
* Hodie genuit Salvatorem saeculi.
V. Beata quae credidit: quoniam perfecta sunt omnia, quae dicta sunt ei a~
Domino.
R. Hodie genuit Salvatorem saeculi.

[Lectio5]
Gaudeamus igitur, quod ad eloquendum tantae misericordiae sacramentum impares~
sumus: et cum salutis nostrae altitudinem promere non valeamus, sentiamus nobis~
bonum esse, quod vincimur. Nemo enim ad cognitionem veritatis magis propinquat,~
quam qui intelligit in rebus divinis, etiam si multum proficiat, semper sibi~
superesse quod quaerat Nam qui se ad id, in quod tendit, pervenisse praesumit,~
non quaesita reperit, sed in inquisitione deficit.

[Responsory5]
R. Sancta et immaculata virginitas, quibus te laudibus efferam, nescio:
* Quia quem caeli capere non poterant, tuo gremio contulisti.
V. Benedicta tu in mulieribus, et benedictus fructus ventris tui.
R. Quia quem caeli capere non poterant, tuo gremio contulisti.

[Lectio6]
Ne autem infirmitatis nostrae perturbemur angustiis, evangelicae nos et~
propheticae adjuvant voces: quibus ita accendimur, et docemur, ut nos~
Nativitatem Domini, qua Verbum caro factum est, non tam praeteritam recolere,~
quam praesentem videamur inspicere. Quod enim pastoribus pro gregum suorum~
custodia vigilantibus nuntiavit Angelus etiam nostrum implevit auditum: et~
ideo Dominicis ovibus praesumus, quia verba divinitus edita cordis aure~
servamus: tamquam et in hodierna festivitate dicatur: Evangelizo vobis gaudium~
magnum, quod erit omni populo, quia natus est vobis hodie Salvator, qui est~
Christus Dominus, in civitate David.

[Responsory6]
R. Beata viscera Mariae Virginis, quae portaverunt aeterni Patris Filium: et~
beata ubera, quae lactaverunt Christum Dominum:
* Qui hodie pro salute mundi de Virgine nasci dignatus est.
V. Dies sanctificatus illuxit nobis: venite Gentes, et adorate Dominum
R. Qu hodie pro salute mundi de Virgine nasci dignatus est.
&Gloria
R. Qui hodie pro salute mundi de Virgine nasci dignatus est.

[Lectio7]
Lectio sancti Evangelii secundum Lucam.
!Luc 2:33-40
In illo tempore: Erat Joseph, et Maria mater Jesu, mirantes super his, quae~
dicebantur de illo. Et reliqua.
_
Homilia sancti Ambrosii Episcopi.
!Lib. 2. in cap. 2. Lucae, prope finem.
Vides uberem in omnes gratiam, Domini generatione diffusam et prophetiam~
incredulis negatam esse, non justis. Ecce et Simeon prophetat, in ruinam et~
resurrectionem plurimorum venisse Dominum Jesum Christum, ut justorum,~
iniquorumque merita discernat; et pro nostrorum qualitate factorum, judex verus~
et justus aut supplicia decernat, aut praemia.

[Responsory7]
@Sancti/12-25:Responsory7

[Lectio8]
Et tuam ipsius animam pertransibit gladius. Nec littera, nec historia docet, ex~
hac vita Mariam corporalis necis passione migrasse. Non enim anima, sed corpus~
materiali gladio transverberatur. Et ideo prudentiam Mariae haud ignaram~
mysterii caelestis ostendit. Vivum enim verbum Dei, et validum, et acutius omni~
gladio acutissimo, penetrans usque ad divisionem animae et spiritus, artuum~
quoque et medullarum, cogitationes cordis et secreta scrutatur animorum, quia~
nuda et aperta sunt omnia Dei Filio, quem conscientiae secreta non fallunt.

[Responsory8]
R. Et Verbum caro factum est, et habitavit in nobis: 
* Et vidimus gloriam ejus, gloriam quasi unigeniti a Patre plenum gratiæ et veritatis. 
V. In principio erat Verbum, et Verbum erat apud Deum, et Deus erat verbum
R. Et vidimus gloriam ejus, gloriam quasi unigeniti a Patre plenum gratiæ et veritatis. 

[Lectio9]
Prophetavit itaque Simeon, prophetaverat virgo, prophetaverat copulata conjugio;~
prophetare debuit etiam vidua, ne qua aut professio deesset, aut sexus. Et ideo~
Anna et stipendiis viduitatis, et moribus talis inducitur, ut digna plane fuisse~
credatur, quae Redemptorem omnium venisse nuntiaret. Cujus merita cum alibi~
descripserimus, cum viduas hortaremur, hoc loco, quoniam ad alia properamus, non~
putamus iteranda.

[Responsory9]
R. O regem caeli, * cui talia famulantur obsequia: stabulo ponitur, qui continet mundum:
* Jacet in praesepio et in caelis regnat
V. Natus est nobis hodie Salvator, qui est Christus Dominus, in civitate David.
R. Jacet in praesepio et in caelis regnat.
&Gloria
R. Jacet in praesepio et in caelis regnat

[Capitulum Laudes]
!Gal 1:1-2
v. Fratres: Quanto tempore haeres parvulus est, nihil differt a servo, cum sit~
dominus omnium: sed sub tutoribus et actoribus est usque ad praefinitum tempus a~
patre.
$Deo gratias
_
R.br. Verbum caro factum est * Alleluia, alleluia
R. Verbum caro factum est * Alleluia, alleluia
V. Et habitavit in nobis. Alleluia.
R. Verbum caro factum est * Alleluia, alleluia
&Gloria
R. Verbum caro factum est * Alleluia, alleluia

[Versum 2]
V. Verbum caro factum est, alleluia.
R. Et habitavit in nobis, alleluia.

[Ant 2]
Dum medium silentium * tenerent omnia, et nox in suo cursu medium iter perageret,~
omnipotens sermo tuus Domine, a regalibus sedibus venit, alleluia.

[Capitulum Tertia]
!Gal 1:1-2
v. Fratres: Quanto tempore haeres parvulus est, nihil differt a servo, cum sit~
dominus omnium: sed sub tutoribus et actoribus est usque ad praefinitum tempus a~
patre.
$Deo gratias

[Capitulum Sexta]
!Gal 4:4-5
v. At ubi venit plenitudo temporis, misit Deus Filium suum factum ex muliere,~
factum sub lege, ut eos, qui sub lege erant, redimeret, ut adoptionem filiorum~
reciperemus.
$Deo gratias

[Capitulum Nona]
!Gal 4:7
v. Itaque jam non est servus, sed filius: quod si filius, et haeres per Deum.
$Deo gratias

[Ant 3]
Puer Jesus * proficiebat aetate et sapientia coram Deo et hominibus.

[LectioE]
v. Sequentia Sancti Evangelii secundum Lucam
!Luc 2:33-40
2:33 Et erat pater ejus et mater mirantes super his quae dicebantur de illo.
2:34 Et benedixit illis Simeon, et dixit ad Mariam matrem ejus: Ecce positus est hic in ruinam et in resurrectionem multorum in Israël, et in signum cui contradicetur:
2:35 et tuam ipsius animam pertransibit gladius ut revelentur ex multis cordibus cogitationes.
2:36 Et erat Anna prophetissa, filia Phanuel, de tribu Aser: haec processerat in diebus multis, et vixerat cum viro suo annis septem a virginitate sua.
2:37 Et haec vidua usque ad annos octoginta quatuor: quae non discedebat de templo, jejuniis et obsecrationibus serviens nocte ac die.
2:38 Et haec, ipsa hora superveniens, confitebatur Domino: et loquebatur de illo omnibus, qui exspectabant redemptionem Israël.
2:39 Et ut perfecerunt omnia secundum legem Domini, reversi sunt in Galilaeam in civitatem suam Nazareth.
2:40 Puer autem crescebat, et confortabatur plenus sapientia: et gratia Dei erat in illo.
$Te decet
