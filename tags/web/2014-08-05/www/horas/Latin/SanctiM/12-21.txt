[Rank]
S. Thomae Apostoli;;Duplex II classis;;5.1;;ex C1

[Rule]
ex C1;
9 lectiones;
Psalmi Dominica
Antiphonas horas

[Ant 1]
Quia vidisti me, * Thoma, credidisti: beati qui non viderunt, et crediderunt,~
alleluia.

[Oratio]
Da nobis, quaesumus, Domine, beati Apostoli tui Thomae solemnitatibus gloriari:~
ut ejus semper et patrociniis sublevemur, et fidem congrua devotione sectemur.
$Per Dominum

[Lectio4]
Thomas Apostolus, qui et Didymus, Galilaeus, post acceptum Spiritum sanctum in~
multas provincias profectus est ad praedicandum Christi Evangelium: Parthis,~
Medis, Persis, Hyrcanis, et Bactris christianae fidei et vitae praecepta~
tradidit. Postremo ad classis. Indos se conferens, eos in christiana religione~
erudivit. Qui ad extremum, vitae doctrinaeque sanctitate, et miraculorum~
magnitudine, cum ceteris omnibus sui admirationem, et Jesu Christi amorem~
commovisset illius gentis regem, idolorum cultorem, magis ad iram accendit:~
cujus sententia condemnatus, telisque confossus, Calaminae apostolatus honorem~
martyrii corona decoravit.

[Lectio5]
@CommuneM/C1:Lectio4

[Lectio6]
@CommuneM/C1:Lectio5

[Lectio7]
Lectio sancti Evangelii secundum Joannem.
!Joannes 20:24-29
In illo tempore: Thomas unus ex duodecim, qui dicitur Didymus, non erat cum eis,~
quando venit Jesus. Et reliqua.
_
Homilia sancti Gregorii Papae.
!Ex Homilia 26. in Evang., post med.
Quid, fratres carissimi, quid inter haec animadvertitis Numquid casu gestum~
creditis, ut electus ille discipulus tunc deesset, post autem veniens audiret,~
audiens dubitaret, dubitans palparet, palpans crederet? Non hoc casu, sed divina~
dispensatione gestum est. Egit namque miro modo superna clementia, ut discipulus~
ille dubitans, dum in magistro suo vulnera palparet carnis, in nobis vulnera~
sanaret infidelitatis. Plus enim nobis Thomae infidelitas ad fidem, quam fides~
credentium discipulorum profuit: quia dum ille ad fidem palpando reducitur,~
nostra mens, omni dubitatione postposita, in fide solidatur.

[Lectio8]
Sic quippe discipulum Dominus post resurrectionem suam dubitare permisit, nec~
tamen in dubitatione deseruit: sicut ante nativitatem suam habere Mariam sponsum~
voluit, qui tamen ad ejus nuptias non pervenit. Nam ita factus est discipulus~
dubitans et palpans, testis verae resurrectionis, sicut sponsus matris fuerat~
custos integerrimae virginitatis. Palpavit autem, et exclamavit: Dominus meus,~
et Deus meus. Dicit ei Jesus: Quia vidisti me, credidisti. Cum Paulus Apostolus~
dicat, Est autem fides sperandarum substantia rerum, argumentum non apparentium:~
profecto liquet, quia fides illarum rerum argumentum est, quae apparere non~
possunt. Quae etenim apparent, jam fidem non habent, sed agnitionem.

[Lectio9]
Dum ergo vidit Thomas, dum palpavit, cur ei dicitur: Quia vidisti me,~
credidisti? Sed aliud vidit, aliud credidit. A mortali quippe homine divinitas~
videri non potuit. Hominem ergo vidit, et Deum confessus est, dicens: Dominus~
meus, et Deus meus. Videndo ergo credidit, qui considerando verum hominem, hunc~
Deum, quem videre non poterat, exclamavit. Laetificat valde quod sequitur: Beati~
qui non viderunt, et crediderunt. In qua nimirum sententia nos specialiter~
signati sumus, qui eum, quem carne non vidimus, mente retinemus. Nos signati~
sumus: sed si fidem nostram operibus sequimur. Ille etenim vere credit, qui~
exercet operando quod credit.

[Responsory9]
R. Non sunt loquelae neque sermones, quorum no audiantur voces eorum
* In omnem terram exivit sonus eorum, et in fines orbis terrae verba eorum.
V. Nimis honorati sunt amici tui Deus, nimis confortatus est principatus eorum.
R. In omnem terram exivit sonus eorum, et in fines orbis terrae verba eorum.
&Gloria
R. In omnem terram exivit sonus eorum, et in fines orbis terrae verba eorum.

[Ant 2]
Quia vidisti me, * Thoma, credidisti: beati qui non viderunt, et crediderunt,~
alleluia.

[Ant 3]
Quia vidisti me, * Thoma, credidisti: beati qui non viderunt, et crediderunt,~
alleluia.

[LectioE]
v. Sequentia Sancti Evangelii secundum Joannem
!Joannes 20:24-29
20:24 Thomas autem unus ex duodecim, qui dicitur Didymus, non erat cum eis~
quando venit Jesus.
20:25 Dixerunt ergo ei alii discipuli: Vidimus Dominum. Ille autem dixit eis:~
Nisi videro in manibus ejus fixuram clavorum, et mittam digitum meum in locum~
clavorum, et mittam manum meam in latus ejus, non credam.
20:26 Et post dies octo, iterum erant discipuli ejus intus, et Thomas cum eis.~
Venit Jesus januis clausis, et stetit in medio, et dixit: Pax vobis.
20:27 Deinde dicit Thomae: Infer digitum tuum huc, et vide manus meas, et affer~
manum tuam, et mitte in latus meum: et noli esse incredulus, sed fidelis.
20:28 Respondit Thomas, et dixit ei: Dominus meus et Deus meus.
20:29 Dixit ei Jesus: Quia vidisti me, Thoma, credidisti: beati qui non viderunt,~
et crediderunt.
$Te decet
