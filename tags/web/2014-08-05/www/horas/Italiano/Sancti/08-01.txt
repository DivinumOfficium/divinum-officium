[Rank]
S. Petri ad Vincula;;Duplex majus;;4;;ex C1

[Rule]
ex C1;
9 lectiones
Psalmi Dominica
Antiphonas horas

[Ant Vespera]
Il re Erode * procedé anche all'arresto di Pietro; e, fattolo catturare, lo mise in prigione, volendo dopo la Pasqua processarlo davanti al popolo.;;109
Pietro dunque * era custodito nella prigione; ma dalla Chiesa si faceva continua orazione a Dio per lui.;;110
L'Angelo disse * a Pietro: Bùttati addosso il tuo mantello, e seguimi.;;111
Il Signore ha mandato * il suo Angelo, e mi ha sottratto dalle mani d'Erode, alleluia.;;112
Tu sei Pietro, * e su questa pietra io edificherò la mia Chiesa.;;116

[Capitulum Vespera]
!Atti 12:1-3
v. Il re Erode mise mano a maltrattare alcuni della Chiesa. Uccise di spada Giacomo, fratello di Giovanni. E vedendo che ciò piaceva ai Giudei, procedé anche all'arresto di Pietro.
$Deo gratias

[Hymnus Vespera]
v. In un modo mirabile liberato, all'istante, 
a un ordine di Cristo, Pietro lascia cadere le catene: 
Pastore dell'ovile e Conduttore del gregge, 
egli apre i pascoli della vita e le sorgenti sacre, 
guarda le pecore affidategli, e ne tien lontani i lupi.
_
Al Padre eterno sia perenne gloria; 
e a te, Figliuolo eterno, noi cantiamo insigni lodi; 
a te, Spirito Santo, sia onore e splendore: 
la santa Trinità sia ognor lodata per tutti i secoli.
Amen.

[Versum 1]
V. Tu sei Pietro.
R. E su questa pietra io edificherò la mia Chiesa.

[Ant 1]
Tu sei il pastore delle pecore, * il Principe degli Apostoli, a te sono state date le chiavi del regno dei cieli.

[Oratio]
Orazione
O Dio, che, sciolto il beato Apostolo Pietro dalle catene, lo facesti uscire illeso: deh! sciogli le catene dei nostri peccati; ed allontana benigno da noi tutti i mali.
$Per Dominum
_
@Sancti/02-22:Commemoratio4

[Commemoratio]
!Commemorazione dei Ss. Martiri Maccabei.
@Commune/C3:Oratio proper
_
v. Preghiamo.
Ci rallegri, o Signore, la corona fraterna dei tuoi Martiri: sia portando alla nostra fede aumento di vigore, sia consolandoci con sì molteplice intercessione. 
$Per Dominum

[Hymnus Matutinum]
v. Tutto ciò che legherai sulla terra, 
sarà legato, o Pietro, nella rocca celeste: 
e tutto ciò che scioglierà quaggiù il potere concessoti, 
sarà sciolto nelle altezze del cielo: 
alla fine del mondo giudicherai il secolo.
_
Al Padre eterno sia perenne gloria; 
a te, Figliuolo eterno, noi cantiamo insigni lodi; 
a te, Spirito Santo, sia onore e splendore: 
la santa Trinità sia ognor lodata per tutti i secoli.
Amen.

[Lectio1]
Dagli Atti degli Apostoli
!Atti 12:1-5
1 Il re Erode mise mano a maltrattare alcuni della Chiesa. 
2 Uccise di spada Giacomo, fratello di Giovanni. 
3 E vedendo che ciò piaceva ai Giudei, procedé anche all'arresto di Pietro. Erano i giorni degli azimi. 
4 E fattolo catturare, lo mise in prigione, dandolo in guardia a quattro picchetti, di quattro soldati ciascuno, volendo dopo la Pasqua processarlo davanti al popolo. 
5 Pietro dunque era custodito nella prigione. Ma dalla Chiesa si faceva continua orazione a Dio per lui.

[Responsory1]
R. Simon Pietro, prima che ti chiamassi dalla barca, io t'ho conosciuto, e ti ho costituito principe del mio popolo: 
* E t’ho dato le chiavi del regno dei cieli.
V. Qualunque cosa legherai sulla terra, sarà legata anche nei cieli; e qualunque cosa scioglierai sulla terra, sarà sciolta anche nei cieli.
R. E t’ho dato le chiavi del regno dei cieli.

[Lectio2]
!Atti 12:6-8
6 Or, la notte stessa che Erode stava per processarlo, Pietro dormiva tra due soldati, legato con due catene; e le sentinelle alla porta custodivano la prigione. 
7 Quand'ecco si presenta un Angelo del Signore e brilla una luce nella cella, e dato un colpo nel fianco a Pietro, lo risvegliò, dicendo: Lévati su in fretta. E caddero le catene dalle mani di lui. 
8 Poi l’Angelo gli disse: Mettiti la cintura e lègati i sandali. Ed egli fece così. E gli soggiunse: Buttati addosso il tuo mantello, e seguimi.

[Responsory2]
R. Se tu m'ami, o Simon Pietro, pasci le mie pecore. Signore, tu sai che t'amo, 
* E per te darei la mia vita.
V. Quando anche dovessi morire con te, io non ti rinnegherò.
R. E per te darei la mia vita.

[Lectio3]
!Atti 12:9-11
9 E uscito che fu, lo seguiva, senza rendersi conto che fosse realtà quanto si faceva dall'Angelo; ma credeva di avere un'allucinazione. 
10 E passata la prima e la seconda sentinella, giunsero alla porta di ferro che mette in città, la quale s’aprì loro da sé medesima; e usciti fuori, s'inoltrarono in una contrada, e d'improvviso l'Angelo si partì da lui. 
11 Pietro allora, rientrato in se, disse; Adesso riconosco veramente che il Signore ha mandato il suo Angelo, e m'ha liberato dalle mani d'Erode, e da tutta l'attesa del popolo dei Giudei.

[Responsory3]
R. Tu sei Pietro, e su questa pietra io edificherò la mia Chiesa, e le porte dell’inferno non prevarranno contro di lei: 
* E a te darò le chiavi del regno dei cieli.
V. Qualunque cosa legherai sulla terra, sarà legata anche nei cieli; e qualunque cosa scioglierai sulla terra, sarà sciolta anche nei cieli.
R. E a te darò le chiavi del regno dei cieli.
&Gloria
R. E a te darò le chiavi del regno dei cieli.

[Lectio4]
Sotto l'imperatore Teodosio il giovane, Eudossia, sua sposa, essendo andata a Gerusalemme per sciogliere un voto, vi fu colmata di numerosi doni. Il più prezioso di tutti fu il dono della catena di ferro, ornata d'oro e di gemme, colla quale si affermava essere stato legato l’Apostolo Pietro da Erode. Eudossia, dopo aver venerato piamente detta catena, l’inviò in seguito a Roma, alla figlia Eudossia, che la portò al sommo Pontefice. Questi a sua volta glie ne mostrò un'altra colla quale lo stesso Apostolo era stato legato sotto Nerone.

[Responsory4]
R. Signore, se sei tu, comandami di venire a te sulle acque. 
* E stesa la mano, Gesù lo prese e gli disse: Uomo di poca fede, perché hai dubitato?
V. Ma egli vedendo il vento gagliardo, s'impaurì; e, cominciando a sommergersi, gridò dicendo: Signore, salvami.
R. E stesa la mano, Gesù lo prese e gli disse: Uomo di poca fede, perché hai dubitato?

[Lectio5]
Mentre dunque il Pontefice confrontava la catena conservata a Roma con quella portata da Gerusalemme, avvenne ch'esse si unirono talmente da sembrare non due, ma una catena sola fatta dallo stesso artefice. Da questo miracolo si cominciò ad avere tanto onore per queste sacre catene , che la chiesa del titolo d'Eudossia all'Esquilino venne perciò dedicata sotto il nome di san Pietro in Vincoli, in memoria di che fu istituita una festa al 1° Agosto.

[Responsory5]
R.  Lèvati su, Pietro, buttati addosso il tuo mantello, ricevi il potere di salvare le Genti; 
* Poiché son cadute le catene dalle tue mani.
V. Si presentò un Angelo del Signore e brillò una luce nella cella del carcere, e dato un colpo nel fianco a Pietro, lo svegliò, dicendo: Lèvati su in fretta. 
R. Poiché son cadute le catene dalle tue mani.

[Lectio6]
Da questo momento, gli onori che usavasi tributare in questo giorno alle solennità dei Gentili, si cominciò a darli alle catene di Pietro, il contatto delle quali guariva i malati e scacciava i demoni. Il che avvenne nell'anno dell'umana salute 969 a un certo conte, famigliare dell'imperatore Ottone , il quale essendo posseduto dallo spirito immondo, si lacerava coi proprii denti. Condotto per ordine dell'imperatore dal Pontefice Giovanni, non appena le sante catene n'ebbero toccato il collo, il maligno spirito se ne fuggì all’istante lasciando libero l'uomo: dopo di che la divozione alle sante catene si diffuse in Roma sempre più.

[Responsory6]
R. Tu sei il pastore delle pecore, il Principe degli Apostoli: a te Dio ha dato tutti i regni del mondo: 
* E perciò a te sono state date le chiavi del regno dei cieli.
V. Qualunque cosa legherai sulla terra, sarà legata anche nei cieli; e qualunque cosa scioglierai sulla terra, sarà sciolta anche nei cieli.
R. E perciò a te sono state date le chiavi del regno dei cieli.
&Gloria
R. E perciò a te sono state date le chiavi del regno dei cieli.

[Lectio7]
Lettura del santo Vangelo secondo Matteo
!Matt 16:13-19
In quell' occasione: Gesù venuto nelle parti di Cesarea di Filippo, interrogò i suoi discepoli dicendo: La gente chi dice che sia il Figliuolo dell'uomo? Eccetera.
_
Omelia di sant'Agostino Vescovo
!Sermone 29 sui Santi, alla metà
Pietro è il solo degli Apostoli che meritò di udire: «In verità ti dico che tu sei Pietro, e su questa pietra io edificherò la mia Chiesa» (Matth. 16,18); degno certo d'essere, per i popoli di cui sarebbesi formata la casa di Dio, la pietra fondamentale, la colonna di sostegno, la chiave del regno. Così leggiamo nel sacro testo: «E mettevano fuori, dice, i loro infermi, affinché, quando Pietro passava, almeno l'ombra sua ne coprisse qualcuno» (Act. 5,15). Se allora l'ombra del suo corpo poteva portare soccorso, quanto più ora la pienezza del suo potere? se, mentr'era sulla terra, si sprigionava al suo passaggio tal fluido salutare per i supplicanti, quanta maggior influenza non eserciterà ora ch'è nel cielo? Giustamente dunque in tutte le chiese cristiane si ritiene più prezioso dell'oro il ferro delle catene onde egli fu legato.

[Responsory7]
R. Io ho pregato per te, o Pietro, che la tua fede non venga meno: 
* E tu, quando ti sarai ravveduto, conferma i tuoi fratelli.
V. Non te l'ha rivelato la natura e l'istinto, ma il Padre mio, ch'è nei cieli.
R. E tu, quando ti sarai ravveduto, conferma i tuoi fratelli.

[Lectio8]
Se fu sì salutare l'ombra del suo passaggio, quanto più la catena della sua prigionia? Se la fuggitiva apparenza d'una vana immagine poté avere in sé la proprietà di guarire, quanta maggior virtù non meritarono d'attrarre dal suo corpo le catene onde egli soffrì e che il peso impresse nelle sacre membra? S'egli a sollievo dei supplicanti fu tanto potente prima del martirio, quanto più efficace non sarà dopo il trionfo? Benedette catene, che, da manette e ceppi dovevano poi cambiarsi in corona, e che toccando l'Apostolo, lo resero così Martire! Benedette catene, che menarono il loro reo fino alla croce di Cristo, più per immortalarlo, che per farlo morire!

[Responsory8]
R. La gente chi dice che sia il Figliuolo dell'uomo? domandò Gesù ai suoi discepoli. Rispose Simon Pietro, e disse; Tu sei Cristo, il Figliuolo del Dio vivente. 
* E io ti dico, che tu sei Pietro, e su questa pietra io edificherò la mia Chiesa.
V. Beato te, Simone di Giona, perché non te l'ha rivelato la natura e l'istinto, ma il Padre mio ch'è nei cieli. 
R. E io ti dico, che tu sei Pietro, e su questa pietra io edificherò la mia Chiesa.
&Gloria
R. E io ti dico, che tu sei Pietro, e su questa pietra io edificherò la mia Chiesa.

[Lectio93]
!Commemorazione per i santi Maccabei.
Sermone di san Gregorio Nazianzeno
!Discorso 20 sui Maccabei
Che dire dei Maccabei? Per celebrare la festa consacrata alla loro memoria tanta affluenza quest’oggi. Benché il loro culto non sia stabilito in certi luoghi, perché essi non sostennero il loro combattimento dopo la venuta di Cristo; tuttavia meritano d'essere onorati da tutti per la generosità e costanza che mostrarono nella osservanza delle leggi e dei costumi dei loro antenati. Poiché se essi subirono il martirio prima della passione di Cristo, che non avrebbero fatto se fossero stati perseguitati dopo Cristo, coll’esempio della morte ch'egli ebbe a soffrire per la nostra salute? Se tale e tanta fu la loro virtù, nella assenza d'ogni modello, con quanto più ardore non sarebbero scesi a combattere, se avessero avuto davanti un simile esempio? Oltre ciò c'è una ragione intima e misteriosa, e certo assai probabile per me e per quanti amano Dio, che cioè nessuno di quelli che subirono il martirio prima della venuta di Cristo, non poterono conseguirlo che per la fede in Cristo.
&teDeum

[Ant Laudes]
Il re Erode * procedé anche all'arresto di Pietro; e, fattolo catturare, lo mise in prigione, volendo dopo la Pasqua processarlo davanti al popolo.
Pietro dunque * era custodito nella prigione; ma dalla Chiesa si faceva continua orazione a Dio per lui.
L'Angelo disse * a Pietro: Bùttati addosso il tuo mantello, e seguimi.
Il Signore ha mandato * il suo Angelo, e mi ha sottratto dalle mani d'Erode, alleluia.
Tu sei Pietro, * e su questa pietra io edificherò la mia Chiesa.

[Capitulum Laudes]
!Atti 12:1-3
v. Il re Erode mise mano a maltrattare alcuni della Chiesa. Uccise di spada Giacomo, fratello di Giovanni. E vedendo che ciò piaceva ai Giudei, procedé anche all'arresto di Pietro.
$Deo gratias

[Hymnus Laudes]
v. Beato Pietro Pastore, accogli clemente 
le voci dei supplicanti, e spezza con una parola le catene 
dei peccati, tu cui fu dato il potere 
di aprire il cielo alla terra, e di chiuderlo se aperto. 
_
Alla Trinità sia sempiterna gloria, 
onore, potere, e giubilo, 
la quale nella (sua) unità governa ogni cosa, 
per tutti i secoli eterni.
Amen.

[Versum 2]
V. Tu sei Pietro.
R. E su questa pietra io edificherò la mia Chiesa.

[Ant 2]
Qualunque cosa * legherai sulla terra, sarà legata anche nei cieli; e qualunque cosa scioglierai sulla terra, sarà sciolta anche nei cieli, dice il Signore a Simon Pietro.

[Lectio Prima]
!Atti 12:11
v. Pietro allora rientrato in sé, disse: Adesso riconosco veramente che il Signore ha mandato il suo Angelo e m'ha sottratto dalle mani di Erode, e da tutta l’attesa del popolo dei Giudei.

[Capitulum Tertia]
!Atti 12:1-3
v. Il re Erode mise mano a maltrattare alcuni della Chiesa. Uccise di spada Giacomo, fratello di Giovanni. E vedendo che ciò piaceva ai Giudei, procedé anche all'arresto di Pietro.
$Deo gratias

[Responsory Tertia]
R.br. Per tutta la terra * si è sparsa la loro voce.
R. Per tutta la terra * si è sparsa la loro voce.
V. E fino ai confini del mondo sono giunte le loro parole.
R. Si è sparsa la loro voce.
&Gloria
R. Per tutta la terra si è sparsa la loro voce.
_
V. Tu li costituirai principi su tutta la terra.
R. Essi ricorderanno il tuo nome, o Signore.

[Capitulum Sexta]
!Atti 12:5
v. Pietro dunque era custodito nella prigione; ma dalla Chiesa si faceva continua orazione a Dio per lui.
$Deo gratias

[Responsory Sexta]
R.br. Tu li costituirai principi * su tutta la terra.
R. Tu li costituirai principi * su tutta la terra.
V. Essi ricorderanno il tuo nome, o Signore.
R. Su tutta la terra.
&Gloria
R. Tu li costituirai principi * su tutta la terra.
_
V. Molto onorati sono i tuoi amici o Dio.
R. Molto grande è divenuto il loro potere.

[Capitulum Nona]
!Atti 12:11
v. Pietro allora rientrato in sé, disse: Adesso riconosco veramente che il Signore ha mandato il suo Angelo e m'ha sottratto dalle mani di Erode, e da tutta l’attesa del popolo dei Giudei.
$Deo gratias

[Responsory Nona]
R.br. Molto onorati sono * i tuoi amici o Dio.
R. Molto onorati sono * i tuoi amici o Dio.
V. Molto grande è divenuto il loro potere.
R. I tuoi amici o Dio.
&Gloria
R. Molto onorati sono i tuoi amici o Dio.
_
V. Essi hanno annunziato le opere di Dio.
R. Ed hanno compreso ciò ch'egli ha fatto.

[Ant 3]
Sciogli, * o Pietro, per ordine di Dio le catene che ci legano sulla terra, tu che apri il regno dei cieli ai beati.

[Lectio94]
Sotto l'imperatore Teodosio il giovane, Eudossia, sua sposa, a Gerusalemme  ricevette il dono della catena di ferro più prezioso di tutti, colla quale si affermava essere stato legato l’Apostolo Pietro da Erode. Eudossia, dopo aver venerato piamente detta catena, l’inviò in seguito a Roma, alla figlia Eudossia, dove dal sommo Pontefice fu unita con quella con cui sotto Nerone imperatore il medesimo beato Apostolo era stato legato, ambedue si unirono talmente da sembrare non due, ma una catena sola fatta dallo stesso artefice. Quindi, siccome e la guarigione dei malati e la liberazione degli ossessi spesso si otteneva al sacro contatto di queste catene, si cominciò ad avere tanto onore per quelle sacre catene, che perciò con questo nome di san Pietro ai vincoli una chiesa, col titolo di Eudossia, fu dedicata sull'Esquilino, e, abolite le solennità profane dei gentili, alla memoria di ciò un giorno festivo fu istituito il primo di Agosto.
&teDeum
