[Rank]
Dominica VI Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiae,Papa;;

[Introitus]
!Ps 27:8-9
v. Dóminus fortitudo plebis suæ, et protéctor salutárium Christi sui est: salvum~
fac pópulum tuum, Dómine, et benedic hereditáti tuæ, et rege eos usque in~
saeculum.
!Ps 27:1
Ad te, Dómine, clamábo, Deus meus, ne síleas a me: ne quando táceas a me, et~
assimilábor descendéntibus in lacum.
&Gloria
v. Dóminus fortitudo plebis suæ, et protéctor salutárium Christi sui est: salvum~
fac pópulum tuum, Dómine, et benedic hereditáti tuæ, et rege eos usque in~
saeculum.

[Oratio]
Deus virtútum, cujus est totum quod est óptimum: ínsere pectóribus nostris~
amórem tui nóminis, et præsta in nobis religiónis augméntum; ut, quæ sunt bona,~
nútrias, ac pietátis stúdio, quæ sunt nutríta, custódias.
$Per Dominum

[Lectio]
Léctio Epístolæ beáti Pauli Apóstoli ad Romános.
!Rom 6:3-11
Fratres: Quicúmque baptizáti sumus in Christo Jesu, in morte ipsíus baptizáti sumus. Consepúlti enim sumus cum illo per baptísmum in mortem: ut, quómodo Christus surréxit a mórtuis per glóriam Patris, ita et nos in novitáte vitæ ambulémus. Si enim complantáti facti sumus similitúdini mortis ejus: simul et resurrectiónis érimus. Hoc sciéntes, quia vetus homo noster simul crucifíxus est: ut destruátur corpus peccáti, et ultra non serviámus peccáto. Qui enim mórtuus est, justificátus est a peccáto. Si autem mórtui sumus cum Christo: crédimus, quia simul étiam vivémus cum Christo: sciéntes, quod Christus resurgens ex mórtuis, jam non móritur, mors illi ultra non dominábitur. Quod enim mórtuus est peccáto, mórtuus est semel: quod autem vivit, vivit Deo. Ita et vos existimáte, vos mórtuos quidem esse peccáto, vivéntes autem Deo, in Christo Jesu, Dómino nostro.

[Graduale]
!Ps 89:13; 89:1
Convértere, Dómine, aliquántulum, et deprecáre super servos tuos. 
V. Dómine, refúgium factus es nobis, a generatióne et progénie. Allelúja, allelúja
!Ps 30:2-3
In te, Dómine, sperávi, non confúndar in ætérnum: in justítia tua líbera me et~
éripe me: inclína ad me aurem tuam, accélera, ut erípias me. Allelúja.

[Evangelium]
Sequéntia ++ sancti Evangélii secúndum Marcum.
!Marc 8:1-9
In illo témpore: Cum turba multa esset cum Jesu, nec haberent, quod manducárent,~
convocatis discípulis, ait illis: Miséreor super turbam: quia ecce jam tríduo~
sústinent me, nec habent quod mandúcent: et si dimísero eos jejúnos in domum~
suam, defícient in via: quidam enim ex eis de longe venérunt. Et respondérunt ei~
discípuli sui: Unde illos quis póterit hic saturáre pánibus in solitúdine ? Et~
interrogávit eos: Quot panes habétis? Qui dixérunt: Septem. Et præcépit turbæ~
discúmbere super terram. Et accípiens septem panes, grátias agens fregit, et~
dabat discípulis suis, ut appónerent, et apposuérunt turbæ. Et habébant~
piscículos paucos: et ipsos benedíxit, et jussit appóni. Et manducavérunt, et~
saturáti sunt, et sustulérunt quod superáverat de fragméntis, septem sportas.~
Erant autem qui manducáverant, quasi quatuor mília: et dimísit eos.

[Offertorium]
!Ps 16:5; 16:6-7
Pérfice gressus meos in sémitis tuis, ut non moveántur vestígia mea: inclína~
aurem tuam, et exáudi verba mea: mirífica misericórdias tuas, qui salvos facis~
sperántes in te, Dómine.

[Secreta]
Propitiáre, Dómine, supplicatiónibus nostris, et has pópuli tui oblatiónes~
benígnus assúme: et, ut nullíus sit írritum votum, nullíus vácua postulátio,~
præsta; ut, quod fidéliter pétimus, efficáciter consequámur.
$Per Dominum.

[Communio]
!Ps 26:6
Circuíbo et immolábo in tabernáculo ejus hóstiam jubilatiónis: cantábo et~
psalmum dicam Dómino.

[Postcommunio]
Repléti sumus, Dómine, munéribus tuis: tríbue, quaesumus; ut eórum et mundémur~
efféctu et muniámur auxílio.
$Per Dominum
