29:1 (Zsoltár, templomszentelési ének - Dávidtól.)
29:2 Dicsõítlek, Uram, mivel megmentettél, nem engedted, hogy ellenségeim ujjongjanak.
29:3 Uram, Istenem, hozzád kiáltottam, s te meggyógyítottál,
29:4 Uram, lelkemet kihoztad a halál országából, megmentettél attól, hogy a sírba szálljak.
29:5 Ti, akik szeretitek, dicsõítsétek az Urat, magasztaljátok szent emlékét!
29:6 Mert haragja csak egy pillanatig tart, jósága azonban az egész életen át. Ha este sírás látogat is meg, reggel visszatér az öröm.
29:7 Így szóltam magamban bízva: Nem ingok meg soha,
29:8 mert jóságod, Uram, szilárd hegyre állított. De mikor elrejtetted arcodat, megrendültem.
29:9 Uram, akkor hozzád kiáltottam, Istenemhez könyörögtem irgalomért:
29:10 Mi haszon származna vérembõl, hogyha sírba szállnék? Dicsõíthet téged a por, hirdetheti nagy hûségedet?
29:11 Hallgass meg, Uram, és könyörülj rajtam, légy az én segítõm, Uram.
29:12 Panaszomat öröménekre változtattad, leoldottad vezeklõruhám és örömmel öveztél körül.
29:13 Hogy lelkem énekeljen neked és ne hallgasson soha. Uram, Istenem, mindörökké dicsõítelek!
