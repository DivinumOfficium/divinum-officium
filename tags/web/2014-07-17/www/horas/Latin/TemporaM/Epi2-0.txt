[Rank]
Dominica II post Epiphaniam;;Semiduplex;;5

[Rule]
9 lectiones

[Versum 1]
V. Vespertina oratio ascendat ad te Domine.
R. Et descendat super nos misericordia tua.

[Ant 1]
Suscépit Deus * Israël, púerum suum: sicut locútus est ad Abraham, et semen ejus usque in sãculum.

[Oratio]
Omnipotens sempiterne Deus, qui caelestia simul et terrena moderaris:~
supplicationes populi tui clementer exaudi, et pacem tuam nostris concede~
temporibus.
$Per Dominum.

[Lectio1]
Incipit epistola secunda ad Corinthios
!2 Cor 1:1-5
1 Paulus, Apostolus Jesu Christi per voluntatem Dei, et Timotheus frater,~
ecclesiae Dei, quae est Corinthi cum omnibus sanctis, qui sunt in universa~
Achaia.
2 Gratia vobis, et pax a Deo Patre nostro, et Domino Jesu Christo.
3 Benedictus Deus et Pater Domini nostri Jesu Christi, Pater misericordiarum, et~
Deus totius consolationis,
4 qui consolatur nos in omni tribulatione nostra: ut possimus et ipsi consolari~
eos qui in omni pressura sunt, per exhortationem, qua exhortamur et ipsi a Deo.
5 Quoniam sicut abundant passiones Christi in nobis: ita et per Christum abundat~
consolatio nostra.

[Responsory1]
R. Domine, ne in ira tua arguas me, neque in furore tuo corripias me:
* Miserere mei Domine, quoniam infirmus sum.
V. Timor et tremor venerunt super me, et contexerunt me tenebrae.
R. Miserere mei Domine, quoniam infirmus sum.

[Lectio2]
!2 Cor 1:6-7
6 Sive autem tribulamur pro vestra exhortatione et salute, sive consolamur pro~
vestra consolatione, sive exhortamur pro vestra exhortatione et salute, quae~
operatur tolerantiam earumdem passionum, quas et nos patimur:
7 ut spes nostra firma sit pro vobis: scientes quod sicut socii passionum estis,~
sic eritis et consolationis.

[Responsory2]
R. Deus, qui sedes super thronum, et judicas aequitatem, esto refugium pauperum~
in tribulatione:
* Quia tu solus laborem et dolorem consideras.
V. Tibi enim derelictus est pauper, pupillo tu eris adjutor.
R. Quia tu solus laborem et dolorem consideras.

[Lectio3]
!2 Cor 1:8-11
8 Non enim volumus ignorare vos, fratres, de tribulatione nostra, quae facta est~
in Asia, quoniam supra modum gravati sumus supra virtutem, ita ut taederet nos~
etiam vivere.
9 Sed ipsi in nobismetipsis responsum mortis habuimus, ut non simus fidentes in~
nobis, sed in Deo, qui suscitat mortuos:
10 qui de tantis periculis nos eripuit, et eruit: in quem speramus quoniam et~
adhuc eripiet,
11 adjuvantibus et vobis in oratione pro nobis: ut ex multorum personis, ejus~
quae in nobis est donationis, per multos gratiae agantur pro nobis.

[Responsory3]
R. A dextris est mihi Dominus, ne commovear:
* Propter hoc dilatatum est cor meum, et exsultavit lingua mea.
V. Dominus pars hereditatis meae, et calicis mei.
R. Propter hoc dilatatum est cor meum, et exsultavit lingua mea.
&Gloria
R. Propter hoc dilatatum est cor meum, et exsultavit lingua mea.

[Lectio4]
Sermo sancti Joannis Chrysostomi.
!Ex Praifatione in Epistolas beati Pauli.
Beati Pauli Epistolarum lectionem dum assidue ausculto, perque hebdomadas~
singulas bis saepe, et ter et quater, quotiescumque sanctorum Martyrum memorias~
celebramus, gaudio exsulto, tuba illa spiritali perfruens, et excitor, ac~
desiderio incalesco, vocem mihi amicam agnoscens, et fere praesentem ipsum~
intueri, et disserentem audire videor. Sed tamen doleo et moleste fero, quod~
virum hunc non omnes, sicut par est, cognoscunt: verum ita illum nonnulli~
ignorant, ut ne Epistolarum quidem ejus numerum plane sciant. Hoc vero non~
imperitia facit: sed quod nolint beati hujus viri scripta assidue in manibus~
habere.

[Responsory4]
R. Notas mihi fecisti Domine vias vitae:
* Adimplebis me laetitia cum vultu tuo: delectationes in dextera tua usque in~
finem.
V. Tu es qui restitues hereditatem meam mihi.
R. Adimplebis me laetitia cum vultu tuo: delectationes in dextera tua usque in~
finem.

[Lectio5]
Neque enim nos, quae scimus, si quid scimus, ab ingenii bonitate atque acumine~
scimus: sed quod erga hunc virum impense affecti, ab illius lectione numquam~
discedimus: siquidem qui amant, ii plus quam ceteri omnes eorum facta norunt,~
quos amant, ut qui de iis ipsis sint solliciti. Id quod beatus hic veluti~
ostendens, ad Philippenses ait: Sicut est mihi justum, ut hoc de vobis omnibus~
sentiam, eo quod habeam vos in corde, et in vinculis meis, et in defensione et~
confirmatione Evangelii.

[Responsory5]
R. Diligam te Domine virtus mea: Dominus firmamentum meum,
* Et refugium meum
V. Liberator meus, Deus meus, adjutor meus.
R. Et refugium meum

[Lectio6]
Quapropter si et vos quoque lectioni diligenter attendere volueritis, nihil~
aliud vobis erit requirendum. Verax est enim Christi sermo dicentis: Quaerite,~
et invenietis: pulsate, et aperietur vobis. Ceterum, quandoquidem complures ex~
iis, qui huc nobiscum conveniunt, et liberorum educationem, et uxoris curam, et~
familiae providentiam suscepere, ob idque totos sese huic labori dare non~
sustinent: at certe ipsi vos excitate ad ea saltem capienda, quae alii~
collegerint; studii tantumdem iis, quae dicta fuerint, auscultandis, quantum~
pecuniis colligendis impertientes. Nam etsi turpe sit, non nisi tantum studii a~
vobis exigere: optabile tamen erit, si tantum saltem tribuatis.

[Responsory6]
R. Domini est terra, et plenitudo ejus:
* Orbis terrarum, et universi qui habitant in eo
V. Ipse super maria fundavit eam, et super flumina praeparavit illam.
R. Orbis terrarum, et universi qui habitant in eo
&Gloria
R. Orbis terrarum, et universi qui habitant in eo

[Lectio7]
Lectio sancti Evangelii secundum Joannem.
!Joannes 2:1-11
In illo tempore: Nuptiae factae sunt in Cana Galilaeae, et erat mater Jesu ibi.~
Vocatus est autem et Jesus, et discipuli ejus ad nuptias. Et reliqua.
_
Homilia sancti Augustini Episcopi.
!Tract. 9. in Joannem, post initium.
Quod Dominus invitatus venit ad nuptias, etiam excepta mystica significatione,~
confirmare voluit, quod ipse fecit nuptias. Futuri enim erant, de quibus dixit~
Apostolus, prohibentes nubere, et dicentes quod malum essent nuptiae, et quod~
diabolus eas fecisset: cum idem Dominus dicat in Evangelio interrogatus, utrum~
liceat homini dimittere uxorem suam ex qualibet causa, non licere, excepta causa~
fornicationis. In qua responsione, si meministis, hoc ait: Quod Deus conjunxit,~
homo non separet.

[Responsory7]
R. Ad te Domine levavi animam meam:
* Deus meus in te confido, non erubescam.
V. Custodi animam meam, et eripe me.
R. Deus meus in te confido, non erubescam.

[Lectio8]
Et qui bene eruditi sunt in fide catholica noverunt, quod Deus fecerit nuptias:~
et sicut conjunctio a Deo ita divortium a diabolo sit. Sed propterea in causa~
fornicationis licet uxorem dimittere: quia ipsa esse uxor prior noluit, quae~
fidem conjugalem marito non servavit. Nec illae quae virginitatem Deo vovent,~
quamquam ampliorem gradum honoris et sanctitatis in Ecclesia teneant, sine~
nuptiis sunt: nam et ipsae pertinent ad nuptias cum tota Ecclesia, in quibus~
nuptiis sponsus est Christus.

[Responsory8]
R. Peccata mea Domine sicut sagittae infixae sunt in me, sed antequam vulnera~
generent in me
* Sana me Domine medicamento poenitentiae, Deus
V. Quoniam iniquitatem meam cognosco, et delictum meum contra me est semper, qui~
tibi soli peccavi
R. Sana me Domine medicamento poenitentiae, Deus

[Responsory81]
R. Afflicti pro peccatis nostris quotidie cum lacrimis expectamus finem nostrum:~
dolor cordis nostri ascendat ad te Domine:
* Ut eruas nos a malis, quae innovantur in nobis
V. Domine Deus Israël, exaudi preces nostras, auribus percipe dolorem cordis~
nostri
R. Ut eruas nos a malis, quae innovantur in nobis

[Lectio9]
Ac per hoc ergo Dominus inviolatatus venit ad nuptias, ut conjugalis castitas~
firmaretur, et ostenderotur sacramentum nuptiarum: quia et illarum nuptiarum~
sponsus personam Domini figurabat, cui dictum est: Servasti vinum bonum usque~
adhuc. Bonum enim vinum Christus servavit usque adhuc, id est, Evangelium suum.

[Responsory9]
@TemporaM/Pent01-0:Responsory8

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 2]
Nuptiae factae sunt * in Cana Galilaeae, et erat ibi Jesus cum Maria matre sua.

[Ant 3]
Deficiente vino, * jussit Jesus implori hydrias aqua, quae in vinum conversa est,~
alleluia.

[LectioE]
v. Sequentia Sancti Evangelii secundum Joannem
!Joannes 2:1-11
2:1 Et die tertia nuptiae factae sunt in Cana Galilaeae, et erat mater Jesu ibi.
2:2 Vocatus est autem et Jesus, et discipuli ejus, ad nuptias.
2:3 Et deficiente vino, dicit mater Jesu ad eum: Vinum non habent.
2:4 Et dicit ei Jesus: Quid mihi et tibi est, mulier? nondum venit hora mea.
2:5 Dicit mater ejus ministris: Quodcumque dixerit vobis, facite.
2:6 Erant autem ibi lapideae hydriae sex positae secundum purificationem~
Judaeorum, capientes singulae metretas binas vel ternas.
2:7 Dicit eis Jesus: Implete hydrias aqua. Et impleverunt eas usque ad summum.
2:8 Et dicit eis Jesus: Haurite nunc, et ferte architriclino. Et tulerunt.
2:9 Ut autem gustavit architriclinus aquam vinum factam, et non sciebat unde~
esset, ministri autem sciebant, qui hauserant aquam: vocat sponsum~
architriclinus,
2:10 et dicit ei: Omnis homo primum bonum vinum ponit et cum inebriati fuerint,~
tunc id, quod deterius est. Tu autem servasti bonum vinum usque adhuc.
2:11 Hoc fecit initium signorum Jesus in Cana Galilaeae; et manifestavit gloriam~
suam, et crediderunt in eum discipuli ejus.
$Te decet
