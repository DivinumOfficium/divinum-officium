[Rank]
Dominica XVIII Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiae,Papa;;

[Introitus]
!Eccli 36:18
v. Da pacem, Dómine, sustinéntibus te, ut prophétæ tui fidéles inveniántur:~
exáudi preces servi tui et plebis tuæ Israël
!Ps 121:1
Lætátus sum in his, quæ dicta sunt mihi: in domum Dómini íbimus.
&Gloria
v. Da pacem, Dómine, sustinéntibus te, ut prophétæ tui fidéles inveniántur:~
exáudi preces servi tui et plebis tuæ Israël

[Oratio]
Dírigat corda nostra, quaesumus, Dómine, tuæ miseratiónis operátio: quia tibi~
sine te placére non póssumus.
$Per Dominum

[Lectio]
Léctio Epístolæ beáti Pauli Apóstoli ad Corinthios
!1 Cor 1:4-8
Fratres: Grátias ago Deo meo semper pro vobis in grátia Dei, quæ data est vobis in Christo Jesu: quod in ómnibus dívites facti estis in illo, in omni verbo et in omni sciéntia: sicut testimónium Christi confirmátum est in vobis: ita ut nihil vobis desit in ulla grátia, exspectántibus revelatiónem Dómini nostri Jesu Christi, qui et confirmábit vos usque in finem sine crímine, in die advéntus Dómini nostri Jesu Christi.

[Graduale]
!Ps 121:1; 121:7
Lætátus sum in his, quæ dicta sunt mihi: in domum Dómini íbimus.
V. Fiat pax in virtúte tua: et abundántia in túrribus tuis. Allelúja, allelúja
!Ps 101:16
Timébunt gentes nomen tuum, Dómine, et omnes reges terræ glóriam tuam. Allelúja.

[Evangelium]
Sequéntia ++ sancti Evangélii secúndum Matthaeum.
!Matt 9:1-8
In illo témpore: Ascéndens Jesus in navículam, transfretávit et venit in~
civitátem suam. Et ecce, offerébant ei paralýticum jacéntem in lecto. Et videns~
Jesus fidem illórum, dixit paralýtico: Confíde, fili, remittúntur tibi peccáta~
tua. Et ecce, quidam de scribis dixérunt intra se: Hic blasphémat. Et cum~
vidísset Jesus cogitatiónes eórum, dixit: Ut quid cogitátis mala in córdibus~
vestris? Quid est facílius dícere: Dimittúntur tibi peccáta tua; an dícere:~
Surge et ámbula? Ut autem sciátis, quia Fílius hóminis habet potestátem in terra~
dimitténdi peccáta, tunc ait paralýtico: Surge, tolle lectum tuum, et vade in~
domum tuam. Et surréxit et ábiit in domum suam. Vidéntes autem turbæ timuérunt,~
et glorificavérunt Deum, qui dedit potestátem talem homínibus.

[Offertorium]
!Exodi 24:4; 24:5
Sanctificávit Móyses altáre Dómino, ófferens super illud holocáusta et ímmolans~
víctimas: fecit sacrifícium vespertínum in odórem suavitátis Dómino Deo, in~
conspéctu filiórum Israël.

[Secreta]
Deus, qui nos, per hujus sacrifícii veneránda commércia, uníus summæ divinitátis~
partícipes éfficis: præsta, quaesumus; ut, sicut tuam cognóscimus veritátem, sic~
eam dignis móribus assequámur.
$Per Dominum

[Communio]
!Ps 95:8-9
Tóllite hóstias, et introíte in átria ejus: adoráte Dóminum in aula sancta ejus.

[Postcommunio]
Grátias tibi reférimus, Dómine, sacro múnere vegetáti: tuam misericórdiam~
deprecántes; ut dignos nos ejus participatióne perfícias.
$Per Dominum
