(Canticum Isaiae * Isa 12:1-6)
12:1 Grátias ago tibi, Dómine, nam irátus eras mihi, * sed convérsa est ira tua, et consolátus es me.
12:2 Ecce Deus est salus mea; * confídam et non timébo:
12:3 Quia robur meum et fortitúdo mea Dóminus, * et factus est mihi salvátor.
12:4 Et hauriétis aquas cum gáudio * de fóntibus salútis;
12:4 Et dicétis die illo: * Grátias ágite Dómino et acclamáte nómini ejus;
12:5 Nota fácite in pópulis grándia ópera ejus; * excélsum esse nomen ejus annuntiáte.
12:6 Psállite Dómino, quia gloriósa fecit; * innotéscat hoc in univérsa terra.
12:7 Exsultáte et laudáte, qui habitátis in Sion, * quia magnus in médio vestri Sanctus Israël.
