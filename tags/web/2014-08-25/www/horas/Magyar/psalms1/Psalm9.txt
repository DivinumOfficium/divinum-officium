9:1 Hálát adok neked Uram! teljes szivembõl; elbeszélem minden csodádat, 
9:2 vigadok és örvendezek benned; dicséretet mondok a te nevednek, oh Fölséges! 
9:3 Hátratérvén ellenségeim, elgyengûlnek és elvesznek színed elõl; 
9:4 mert végrehajtottad itéletemet és ügyemet; a királyi széken ültél, ki igazsággal itélsz. 
9:5 Megdorgáltad a pogányokat, és elveszett az istentelen; nevöket eltörlötted örökre és mindörökön örökre. 
9:6 Az ellenség kardjai végkép ellankadtak; az õ városaikat lerontottad. 
9:7 Elveszett emlékezetök, mint a hang. De az Úr örökké megmarad; 
9:8 királyi székét elkészítette itéletre; és õ itéli meg a föld kerekségét igazán, megitéli a népeket igazsággal. 
9:9 Az Úr menedéke lõn a szegénynek, segítõje alkalmas idõben, a szorongatásban. 
9:10 És bíznak benned, kik ismerik a te nevedet, mert nem hagyod el, a kik keresnek téged Uram! 
9:12 Zengjetek az Úrnak, ki Sionban lakik; hirdessétek a pogányok között végzéseit; 
9:13 mert a vér boszúlója megemlékezett róluk; nem feledte el a szegények kiáltását. 
9:14 Könyörûlj rajtam, Uram! lásd ellenségeimtõl való megaláztatásomat; 
9:15 ki fölemelsz engem a halál kapuiból, hogy hirdessem minden dicséretedet Sion leánya kapuiban. 
9:16 Örvendezni fogok szabadításodon; a pogányok elsülyedtek a veszedelemben, melyet készítettek. 
9:17E tõrben, melyet elrejtettek, fogatott meg az õ lábok. 
9:18 Majd megismertetik az Úr, hogy itéletet teszen; kezei cselekedeteiben fogatott meg a bûnös. 
9:19 Pokolba térjenek a bûnösök, mind a népek, kik elfeledik az Istent. 
9:20 Mert nem leszen mindvégig elfeledve a szegény; a szegények tûrése nem vesz el mindvégig. 
9:21 Kelj föl, Uram! ne erõsödjék meg az ember; itéltessenek meg a népek színed elõtt. 
9:21 Rendelj, Uram! törvényhozót föléjök: tudják meg a nemzetek, hogy emberek. 
9:22 Miért távoztál, Uram, meszsze, elfordúlsz az alkalmas idõben, a szorongatásban? 
9:23 Míg az istentelen kevélykedik, ég a szegény; de amaz megfogatik tanácsaiban, melyeket forralt; 
9:24 mert a bûnös dicsekszik lelke kivánságaiban, és a gonosz áldja magát. 
9:25 A bûnös megkeseríti az Urat, haragja nagysága szerint nem néz semmit. 
9:26 Nincs Isten az õ színe elõtt; utai meg vannak fertõztetve minden idõben. Eltávolíttatnak itéleteid az õ orczája elõl, minden ellenségén uralkodni akar. 
9:27 Mert mondá szivében: Nem fogok ingadozni, nemzedékrõl nemzedékre, baj nélkül leszek. 
9:28 Szája telve átokkal és keserûséggel és álnoksággal; nyelve alatt nyomorgatás vagyon és fájdalom. 
9:29 Lesben ül a gazdagokkal, rejtekben, hogy megölje az ártatlant. 
9:30 Szemei a szegényre néznek; leselkedik a rejtekben, mint barlangjában az oroszlán. Leselkedik, hogy elragadja a szegényt; elragadja a szegényt, magához vonván õt. 
9:31 Tõrében lenyomja õt, meghajol és rohan, midõn hatalmába ejti a szegényeket. 
9:32 Mert mondá szivében: Elfelejtkezett az Isten, elfordította orczáját, hogy mindvégig ne lásson. 
9:33 Kelj föl, Uram, Isten! emeld föl kezedet; ne feledkezzél el a szegényekrõl. 
9:34 A gonosz miért ingerlette az Istent? mert mondá szivében: Nem fog számra venni. 
9:35 Te pedig látod ezt, mert te nézed a nyomorgatást és fájdalmat, hogy kezedbe ejtsd õket. Rád van hagyva a szegény; te leszesz az árva segítõje. 
9:36 Törd el a bûnös és gonosztevõ karját; keresni fogják az õ bûnét, és nem találják. 
9:37 Az Úr országlani fog örökké és mindörökön örökké; ti pogányok, elvesztek az õ földérõl. 
9:38 A szegények kivánságát meghallgatta az Úr; szivök készületeit meghallotta a te füled: 
9:39 hogy itéletet tégy az árvának és alázatosnak, hogy az ember többé ne magasztalja föl magát a földön. 
