[Rank]
Feria Secunda in Rogationibus;;Feria;;2

[Rule]
no Gloria
no Credo
Suffr=Maria3;Ecclesiae,Papa;;

[Introitus]
!Ps 17:7.
v. Exaudívit de templo sancto suo vocem meam, allelúja: et clamor meus in~
conspectu ejus, introívit in aures ejus, allelúja, allelúja.
!Ps 17:2-3
Díligam te, Dómine, virtus mea: Dóminus firmaméntum meum et refúgium meum et~
liberátor meus.
&Gloria
v. Exaudívit de templo sancto suo vocem meam, allelúja: et clamor meus in~
conspectu ejus, introívit in aures ejus, allelúja, allelúja.

[Oratio]
Præsta, quaesumus, omnípotens Deus: ut, qui in afflictióne nostra de tua pietáte~
confídimus; contra advérsa ómnia, tua semper protectióne muniámur.
$Per Dominum

[Lectio]
Léctio Epístolæ beáti Jacóbi Apóstoli.
!Jas 5:16-20
Caríssimi: Confitémini altérutrum peccáta vestra, et oráte pro ínvicem, ut salvémini: multum enim valet deprecátio justi assídua. Elías homo erat símilis nobis passíbilis: et oratióne orávit, ut non plúeret super terram, et non pluit annos tres et menses sex. Et rursum orávit: et coelum dedit plúviam et terra dedit fructum suum. Fratres mei, si quis ex vobis erráverit a veritáte et convérterit quis eum: scire debet, quóniam, qui convérti fécerit peccatórem ab erróre viæ suæ, salvábit ánimam ejus a morte, et opériet multitúdinem peccatórum.

[Graduale]
Allelúja
!Ps 117:1.
Confitémini Dómino, quóniam bonus: quóniam in saeculum misericórdia ejus.

[Evangelium]
Sequéntia ++ sancti Evangélii secúndum Lucam.
!Luke 11:5-13
In illo témpore: Dixit Jesus discípulis suis: Quis vestrum habébit amícum, et~
íbit ad illum média nocte, et dicet illi: Amíce, cómmoda mihi tres panes,~
quóniam amícus meus venit de via ad me, et non hábeo quod ponam ante illum: et~
ille deíntus respóndens, dicat: Noli mihi moléstus esse, jam óstium clausum est,~
et púeri mei mecum sunt in cubíli, non possum súrgere et dare tibi. Et si ille~
perseveráverit pulsans: dico vobis, etsi non dabit illi surgens, eo quod amícus~
ejus sit, propter improbitátem tamen ejus surget et dabit illi, quotquot habet~
necessários. Et ego dico vobis: Pétite, et dábitur vobis: quaerite, et~
inveniétis: pulsáte, et aperiétur vobis. Omnis enim, qui petit, áccipit: et qui~
quærit, invénit: et pulsánti aperietur, Quis autem ex vobis patrem pétii panem,~
numquid lápidem dabit illi? Aut piscem: numquid pro pisce serpéntem dabit illi?~
Aut si petíerit ovum: numquid pórriget illi scorpiónem? Si ergo vos, cum sitis~
mali, nostis bona data dare fíliis vestris: quanto magis Pater vester de coelo~
dabit spíritum bonum peténtibus se?

[Offertorium]
!Ps 108:30-31
Confitébor Dómino nimis in ore meo: et in médio multórum laudábo eum, qui~
ástitit a dextris páuperis: ut salvam fáceret a persequéntibus ánimam meam,~
allelúja.

[Secreta]
Hæc múnera, quaesumus, Dómine, et víncula nostræ pravitátis absólvant, et tuæ~
nobis misericórdiæ dona concílient.
$Per Dominum.

[Communio]
!Luke 11:9-10
Petite, et accipiétis: quaerite, et inveniétis: pulsáte, et aperiétur vobis:~
omnis enim qui pétii, áccipit: et qui quærit, invénit: et pulsánti aperiétur,~
allelúja.

[Postcommunio]
Vota nostra, quaesumus, Dómine, pio favóre proséquere: ut, dum dona tua in~
tribulatióne percípimus, de consolatióne nostra in tuo amóre crescámus.
$Per Dominum
