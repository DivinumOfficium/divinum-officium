[Lectio1]
De libro Ecclesiastici.
!Sir 32:1-5
1 Rectorem te posuerunt? noli extolli: esto in illis quasi unus ex ipsis.
2 Curam illorum habe, et sic conside, et omni cura tua explicita recumbe:
3 ut laeteris propter illos, et ornamentum gratiae accipias coronam, et dignationem consequaris corrogationis.
4 Loquere major natu: decet enim te
5 primum verbum diligenti scientia, et non impedias musicam.

[Responsory1]
@Tempora/081-0:Responsory7

[Lectio2]
!Sir 32:6-11
6 Ubi auditus non est, non effundas sermonem, et importune noli extolli in sapientia tua.
7 Gemmula carbunculi in ornamento auri, et comparatio musicorum in convivio vini,
8 sicut in fabricatione auri signum est smaragdi, sic numerus musicorum in jucundo et moderato vino.
9 Audi tacens, et pro reverentia accedet tibi bona gratia.
10 Adolescens, loquere in tua causa vix.
11 Si bis interrogatus fueris, habeat caput responsum tuum.

[Responsory2]
@Tempora/081-1:Responsory2

[Lectio3]
!Sir 32:12-17
12 In multis esto quasi inscius, et audi tacens simul et quaerens.
13 In medio magnatorum non praesumas: et ubi sunt senes non multum loquaris.
14 Ante grandinem praeibit coruscatio: et ante verecundiam praeibit gratia, et pro reverentia accedet tibi bona gratia.
15 Et hora surgendi non te trices: praecurre autem prior in domum tuam, et illic avocare, et illic lude,
16 et age conceptiones tuas, et non in delictis et verbo superbo:
17 et super his omnibus benedicito Dominum, qui fecit te, et inebriantem te ab omnibus bonis suis.

[Responsory3]
@Tempora/081-1:Responsory3

