[Rank]
Conceptione Beatae Mariae Virginis;;Duplex;;3;;vide C11

[Rule]
ex C11;
9 lectiones
Psalmi Dominica
Antiphonas horas
Doxology=Nat

[Ant Vespera]
Conceptio gloriosae Virginis Mariae * ex semine Abrahae, ortae de tribu Juda, clara ex stirpe David;;109
Conceptio est hodie * sanctae Mariae Virginis cujus vita inclyta cunctas illustrat ecclesias;;112
Regali ex progenie * Maria exorta refulget: cujus precibus nos adjuvari mente et spiritu devotissime poscimus;;121
Corde et animo * Christo canamus gloriam in hac sacra solemnitate praecelsae Genitricis Dei Mariae;;126
Cum jucunditate * Conceptionem beatae Mariae celebremus, ut ipsa pro nobis intercedat ad Dominum Jesum Christum;;147

[Capitulum Vespera]
!Prov 8:22-24
v. Dominus possedit me in initio viarum suarum antequam quidquam faceret a principio. Ab aeterno ordinata sum, et ex antiquis antequam terra fieret. Nondum erant abyssi, et ego jam concepta eram
$Deo gratias

[Versum 1]
V. Conceptio est hodie sanctae Mariae Virginis.
R. Cujus vita inclyta cunctas illustrat ecclesias.

[Ant 1]
Gloriosae Virginis Mariae ortum * dignissimum recolamus, quae et Genitricis dignitatem obtinuit, et virginalem pudicitiam non amisit.

[Oratio]
Famulis tuis, quaesumus Domine, caelestis gratiae munus impertire: ut quibus beatae Virginis partus exstitit salutis exordium, Conceptionis ejus votiva solemnitas pacis tribuat incrementum.
$Per Dominum

[Invit]
Conceptionem Virginis Mariae celebremus: * Christum ejus Filium adoremus Dominum.

[Lectio1]
!Sir 24:5-13
24:5 Ego ex ore Altissimi prodivi, primogenita ante omnem creaturam.
24:6 Ego feci in caelis ut oriretur lumen indeficiens, et sicut nebula texi omnem terram.
24:7 Ego in altissimis habitavi, et thronus meus in columna nubis.
24:8 Gyrum caeli circuivi sola, et profundum abyssi penetravi: in fluctibus maris ambulavi.
24:9 Et in omni terra steti: et in omni populo, 24:10 et in omni gente primatum habui:
24:11 et omnium excellentium et humilium corda virtute calcavi. Et in his omnibus requiem quaesivi, et in hereditate Domini morabor.
24:12 Tunc praecepit, et dixit mihi Creator omnium: et qui creavit me, requievit in tabernaculo meo.
24:13 Et dixit mihi: In Jacob inhabita, et in Israël hereditare, et in electis meis mitte radices.

[Responsory1]
@Sancti/12-25:Responsory1

[Lectio2]
!Sir 24:14-21
24:14 Ab initio et ante saecula creata sum, et usque ad futurum saeculum non desinam: et in habitatione sancta coram ipso ministravi.
24:15 Et sic in Sion firmata sum, et in civitate sanctificata similiter requievi, et in Jerusalem potestas mea.
24:16 Et radicavi in populo honorificato, et in parte Dei mei hereditas illius, et in plenitudine sanctorum detentio mea.
24:17 Quasi cedrus exaltata sum in Libano, et quasi cypressus in monte Sion:
24:18 quasi palma exaltata sum in Cades, et quasi plantatio rosae in Jericho:
24:19 quasi oliva speciosa in campis, et quasi platanus exaltata sum juxta aquam in plateis.
24:20 Sicut cinnamomum et balsamum aromatizans odorem dedi; quasi myrrha electa dedi suavitatem odoris:
24:21 et quasi storax, et galbanus, et ungula, et gutta, et quasi Libanus non incisus vaporavi habitationem meam, et quasi balsamum non mistum odor meus.

[Responsory2]
@Sancti/12-25:Responsory2

[Lectio3]
!Sir 24:22-31
24:22 Ego quasi terebinthus extendi ramos meos, et rami mei honoris et gratiae.
24:23 Ego quasi vitis fructificavi suavitatem odoris: et flores mei fructus honoris et honestatis.
24:24 Ego mater pulchrae dilectionis, et timoris, et agnitionis, et sanctae spei.
24:25 In me gratia omnis viae et veritatis: in me omnis spes vitae et virtutis.
24:26 Transite ad me, omnes qui concupiscitis me, et a generationibus meis implemini:
24:27 spiritus enim meus super mel dulcis, et hereditas mea super mel et favum.
24:28 Memoria mea in generatione saeculorum.
24:29 Qui edunt me, adhuc esurient, et qui bibunt me, adhuc sitient.
24:30 Qui audit me non confundetur, et qui operantur in me non peccabunt:
24:31 qui elucidant me, vitam aeternam habebunt.

[Responsory3]
@Sancti/12-25:Responsory3

[Lectio4]
Sermo sancti Ambrosii episcopi
!Ex libr. de Virginibus. Lectio iii
Sit nobis tamquam in imagine descripta virginitas vitaque beatæ Mariæ, de qua velut speculo refulget species capitatis, et forma virtutis. Hinc sumatis licet exempla vivendi, ubi tamquam in exemplaria magisteria expressa probitatis, quid corrigere, quid effugere, quid tenere debeatis, ostendunt. Primus discendi ardor nobilitas et magistri. Quid nobilius dei matre? Quid splendidius ea, quae splendore elegit? Quid castius ea, quae corpus sine corporis contagione generauit? Nam de ceteris ejus virtutibus quid loquar? Virgo erat non solum corpore sed etiam mente, quae nullo doli ambitu Sincerum adularet affectum. Corde humilis, verbis gravis, animi prudens, loquendi parcior, legendi studiosior; non in incerto divitiarum, sed in prece pauperis spem reponens. Intenta operi, uerecunda sermone, arbitrum mentis solita non hominem, sed deum quærere. Non lædere reos, bene uelle omnibus, assurgere majoribus natu, æqualibus non inuidere, fugere iactantiam, rationem sequi, amare virtutem.

[Responsory4]
@Sancti/12-25:Responsory4

[Lectio5]
Quando ita vultu læsit parentes? Quando dissensit propinquis? Quando fastidivit humilem? Quando deridet debilem? Quando vitavit inopem, eos solos solita cœtus vivorum invisere, quos misericordia non erubesceret, neqe præteriret verecundia: nihil toruum in oculis, nihil in verbis procax, nihil in actu in verecundum. Non genus fractior, non incessus solutior, non nox petulantior: ut ipsa corporis species simulacrum fuerit mentis, figura probitatis. Bona quippe domus in ipso vestibulo debet agnosci, et primo prætendat ingressu nihil intus latere tenebrarum ut menss nostra nullis repagulis corporalibus impedita, tamquam lucernæ lux intus posita foris luceat. Quid ergo persequar ciborum parsimoniam, officiorum redundantiam, alterum ultra naturam superfuisse, alterum pene ipsi naturæ defuisse, illic nulla intermissa tempora, hic congeminatos jejunio dies? Et quando reficiendi successit voluntas, cibus plerumque obvius qui mortem arceret, non delicias ministraret.

[Responsory5]
@Sancti/12-25:Responsory5

[Lectio6]
Dormire non prius cupiditas quam necessitas fuit: et tamen, cum quiesceret corpus, vigilaret animus; qui frequenter in somnis aut lecta repetit aut somno interrupta continuat, aut disposita gerit, aut gerenda pronunciat. Prodire domo nescia nisi cum ad ecclesiam conveniret, et hoc ipsum cum parentibus et propinquis. Domestico operosa secreto, forensi stipata comitatu, nullo meliore tamen sui custode quam seipsa, quæ incessu affectuque venerabilis non tam vestigium pedis tolleret, quae gradum virtutis attolleret. Et tamen alios habeat virgo membrorum custodem suorum, morum autem suorum se habeat ipsa custodem. Plures erunt de quibus discat, et ipsa se doceat, quæ virtutes magistras habet: quia quidquid egerit, disciplina est. Sic Maria intendebat omnibus, quam a pluribus moneretur: Sic implebat omnia virtutis offcia, ut non tam disceret quam doceret.

[Responsory6]
@Sancti/12-25:Responsory6

[Lectio7]
Lectio sancti Evangelii secundum Matthaeum.
!Matt 1:1-17
Liber generationis Jesu Christi filii David, filii Abraham. Abraham genuit Isaac. Isaac autem genuit Jacob. Et reliqua.
_
Homilia sancti Hieronymi Presbyteri.
!Lib. 1. Comm. in Matt., in initio.
In Isaia legimus: Generationem ejus quis enarrabit? Non ergo putemus Evangelistam Prophetae esse contrarium, ut quod ille impossibile dixit effatu, hic narrare incipiat: quia ibi de generatione divinitatis, hic de incarnatione est dictum. A carnalibus autem coepit, ut per hominem, Deum discere incipiamus. Filii David, filii Abraham. Ordo praeposterus, sed necessario commutatus. Si enim primum posuisset Abraham, et postea David, rursus ei repetendus fuerat Abraham, ut generationis series texeretur.

[Responsory7]
@Sancti/07-02:Responsory7

[Lectio8]
Ideo autem ceteris praetermissis, horum filium nuncupavit: quia ad hos tantum facta est de Christo repromissio. Ad Abraham: In semine, inquit, tuo benedicentur omnes gentes: quod est Christus. Ad David: De fructu ventris tui ponam super sedem tuam. Judas autem genuit Phares et Zaram de Thamar. Notandum, in genealogia Salvatoris nullam sanctarum assumi mulierum, sed eas quas Scriptura reprehendit: ut qui propter peccatores venerat, de peccatoribus nascens, omnium peccata deleret. Unde et in consequentibus Ruth Moabitis ponitur, et Bethsabee uxor Uriae.

[Responsory8]
@Sancti/07-02:Responsory8

[Lectio9]
Jacob autem genuit Joseph. Hunc locum objecit nobis Julianus Augustus de dissonantia Evangelistarum, cur Evangelista Matthaeus Joseph dixerit filium Jacob, et Lucas eum filium appellarit Heli: non intelligens consuetudinem Scripturarum, quod alter secundum naturam, alter secundum legem ei pater sit. Scimus enim hoc per Moysen, Deo jubente, praeceptum, ut si frater aut propinquus absque liberis mortuus fuerit, alius accipiat uxorem ad suscitandum semen fratris vel propinqui sui. Joseph virum Mariae. Cum virum audieris, suspicio tibi non subeat nuptiarum: sed recordare consuetudinis Scripturarum, quod sponsi viri, et sponsae vocentur uxores.
&teDeum

[Ant Laudes]
Conceptio gloriosae Virginis Mariae * ex semine Abrahae, ortae de tribu Juda, clara ex stirpe David.
Conceptio est hodie * sanctae Maria
Regali ex progenie * Maria exorta refulget: cujus precibus nos adjuvari mente et spiritu devotissime poscimus.
Corde et animo * Christo canamus gloriam in hac sacra solemnitate praecelsae Genitricis Dei Mariae.
Cum jucunditate * Conceptionem beatae Mariae celebremus, ut ipsa pro nobis intercedat ad Dominum Jesum Christum.

[Ant 2]
Conceptionem hodiernam * perpetuae Virginis Genitricis Dei Mariae solemniter celebremus, qua celsitudo throni processit, alleluia.

[Versum 2]
V. Conceptio est hodie sanctae Mariae Virginis.
R. Cujus vita inclyta cunctas illustrat ecclesias

[Versum 3]
V. Conceptio est hodie sanctae Mariae Virginis.
R. Cujus vita inclyta cunctas illustrat ecclesias.

[Ant 3]
Conceptio tua, * Dei Genitrix Virgo, gaudium annuntiavit universo mundo: ex te enim ortus est sol justitiae, Christus Deus noster: qui solvens maledictionem, dedit benedictionem, et confundens mortem, donavit nobis vitam sempiternam.
