54:1 (A karvezetõnek, húros hangszerre - Dávid tanítókölteménye.)
54:2 Figyelj imádságomra, Uram, ne zárkózz el könyörgésem elõl!
54:3 Fordulj felém és hallgass meg! A félelem hajszol,
54:4 az ellenség zaja és a gonoszok lármája megzavar. Mert bajt hoznak rám, bõszülten támadnak.
54:5 A szívem remeg bensõmben, és halálfélelem környékez.
54:6 Félelem, aggódás kerít hatalmába, és borzalom tölt el.
54:7 Így szólok: Bárcsak szárnyam volna, mint a galambnak, akkor elrepülnék és megnyugodnék.
54:8 Igen, szeretnék elfutni messze innét, kedvem szerint a pusztában laknék.
54:9 Sietve kerestem vihartól, széltõl védett menedéket,
54:10 Uram, a rohanó ár és nyelvük zaklatása ellen. Hiszen a városban csak viszályt és erõszakot látok.
54:11 Nappal és éjjel körbejárnak a város falain, belül erõszak és gonoszság tanyázik.
54:12 Belsejében álnokság lakik, az utcákon nem szûnik a zsarolás és csalás.
54:13 Ha csak ellenségem gyalázna, azt még elviselném. Ha csak az fordulna ellenem, aki gyûlöl, elbújnék elõle.
54:14 De te voltál az, aki társam vagy, te lettél ellenségem, akiben megbíztam,
54:15 akivel az Isten házában bensõséges barátságra léptem. Eméssze meg õket a nyugtalanság,
54:16 lepje meg õket a halál! Élve kerüljenek a sírba, mert ahol õk vannak, ott van a gonoszság házaikban!
54:17 Én azonban Istenhez kiáltok, az Úr megment engem.
54:18 Panaszkodom és sóhajtozom színe elõtt este, reggel, délben, és meghallgatja szavam.
54:19 Békében menti meg lelkemet azoktól, akik bántanak. Mert sokan vannak ellenem.
54:20 Isten engem meghallgat, õket megalázza: õ, aki örökké uralkodik; mivel nem térnek meg, s nem ismerik az istenfélelmet.
54:21 Ki-ki barátja ellen emeli kezét, és megszegi adott szavát.
54:22 Arca olyan sima, mint a vaj, de szívében háborút forgat. Látszatra beszéde enyhítõ olaj, de a valóságban kivont éles kard.
54:23 Bízd gondjaidat az Úrra, õ majd megerõsít, nem hagyja, hogy az igaz meginogjon!
54:24 Te pedig, Istenem, taszítsd le õket mind az örvény kútjába. A vérengzõ és csaló emberek éveik felét sem érik meg. De én, Uram, tebenned bízom.
