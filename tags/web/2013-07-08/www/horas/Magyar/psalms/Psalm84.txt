84:1 (A karvezetõnek - Korach fiainak zsoltára.)
84:2 Kegyelmedet, Uram, kiárasztottad földedre, Jákob sorsát jóra fordítottad.
84:3 Néped bûnét megbocsátottad, minden vétkét betakartad.
84:4 Méltatlankodásodat visszavontad, haragod tüzét lelohasztottad.
84:5 Teremts újjá minket, Istenünk, tedd félre neheztelésedet, Szabadítónk!
84:6 Örökké neheztelni akarsz ránk, átterjed bosszúd minden nemzedékre?
84:7 Nem akarsz bennünket fölébreszteni, néped már nem ujjonghat többé benned?
84:8 Mutasd meg, Urunk, irgalmadat, adj nekünk kegyesen szabadulást!
84:9 Hadd hallom, mit hirdet az Úr, a mi Istenünk! Valóban, õ a békét hirdeti. Békét népének és minden szentjének, mindenkinek, aki szívbõl megtér hozzá.
84:10 Igen, közel az üdvösség azokhoz, akik õt félik, s dicsõség lakik majd földjükön.
84:11 Az igazság és a hûség találkoznak, az igazságosság és a béke csókot vált.
84:12 A földbõl kisarjad a hûség, az égbõl igazságosság tekint le.
84:13 Igen, az Úr kiárasztja áldását és földünk meghozza termését.
84:14 Igazságosság jár elõtte, és béke a lába nyomában.
