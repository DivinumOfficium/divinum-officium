[Rank]
Feria Sexta infra Hebdomadam Passionis;;Feria major;;2

[Rule]

[Lectio1]
Lectio sancti Evangelii secundum Joannem
!John 11:47-54
In illo tempore: Collegerunt pontifices et pharisaei concilium adversus Jesum, et dicebant: Quid facimus, quia hic homo multa signa facit? Et reliqua.
_
Homilia sancti Augustini Episcopi.
!Tract. 49. in Joannem, sub finem.
Pontifices et pharisaei sibi consulebant: nec tamen dicebant, Credamus. Pius enim perditi homines cogitabant quomodo nocerent, ut perderent quam quomodo sibi consulerent ne perirent: et tamen timebant, et quasi consulebant. Dicebant enim: Quid facimus, quia hic homo multa signa facit? Si dimittimus eum sic, omnes credent in eum: et venient Romani et tollent nostrum locum et gentem. Temporalia perdere timuerunt, et vitam aeternam non cogitaverunt, ac sic utrumque amiserunt. Nam et Romani post Domini passionem et glorificationem tulerunt eis et locum et gentem, expugnando et transferendo: et illud eos sequitur, quod alibi dictum est: Filii autem regni hujus ibunt in tenebras exteriores. 

[Responsory1]
@Tempora/Quad5-0:Responsory4

[Lectio2]
Hoc autem timuerunt, ne, si omnes in Christum crederent, nemo remaneret, qui adversus Romanos civitatem Dei templumque defenderet: quoniam contra ipsum templum, et contra suas paternas leges doctrinam Christi esse sentiebant. Unus autem ex ipsis Caiphas, cum esset Pontifex anni illius, dixit eis: Vos nescitis quidquam, nec cogitatis, quia expedit vobis ut unus moriatur homo pro populo, et non tota gens pereat. Hoc autem a semetipso non dixit: sed cum esset Pontifex anni illius, prophetavit. Hic docemur, etiam homines malos prophetiae spiritu futura praedicere: quod tamen Evangelista divino tribuit sacramento, quia Pontifex fuit, id est, summus sacerdos.

[Responsory2]
@Tempora/Quad5-0:Responsory5

[Lectio3]
Potest autem mouere, quomodo dicatur pontifex anni illius, cum deus unum constituerat summum sacerdotem: cui mortuo unus succederet. Sed intelligendum est, per ambitiones et contentiones inter Iudæos postea constitutum, ut plures essent, et per annos singulos uicibus ministrarent. Nam et de Zacharia dicitur hoc; Factum est autem cum sacerdotio fungeretur Zacharias in ordine uicis suæ ante deum secundum consuetudinem sacerdotii: forte exiit, ut incensum poneret ingressus in templum domini. Hinc apparet plures eos fuisse, et uices suas habuisse. Nam incensum non licebat ponere nisi summo sacerdoti. Et forte etiam uno anno plures ministrabant: quibus alio anno alii succedebant: ex quibus forte exibat, qui incensum poneret.

[Responsory3]
@Tempora/Quad5-0:Responsory6

[Ant 2]
Appropinquabat autem * dies festus Judaeorum: et quaerebant principes sacerdotum quomodo Jesum interficerent, sed timebant plebem.

[Oratio 2]
Cordibus nostris, quaesumus, Domine, gratiam tuam benignus infunde: ut peccata nostra castigatione voluntaria cohibentes, temporaliter potius maceremur, quam suppliciis deputemur aeternis.
$Per Dominum

[Ant 3]
Principes sacerdotum * consilium fecerunt ut Jesum occiderent: dicebant autem: Non in die festo, ne forte tumultus fieret in populo.

[Oratio 3]
Concede, quaesumus, omnipotens Deus: ut qui protectionis tuae gratiam quaerimus, liberati a malis omnibus, secura tibi mente serviamus.
$Per Dominum
