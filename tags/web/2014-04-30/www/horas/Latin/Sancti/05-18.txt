[Rank]
S. Venantii Martyris;;Duplex;;3;;vide C2

[Rule]
vide C2;
9 lectiones

[Capitulum Vespera]
!Sap 5:1
v. Stabunt iusti in magna constantia adversus eos qui se angustiaverunt et qui abstulerunt labores illorum
$Deo gratias

[Hymnus Vespera]
v. Martyr Dei Venantius,
Lux et decus Camertium,
Tortore victo et judice,
Laetus triumphum concinit.
_
Annis puer, post vincula,
Post carceres, post verbera,
Longa fame frementibus
Cibus datur leonibus.
_
Sed ejus innocentiae
Parcit leonum immanitas,
Pedesque lambunt martyris,
Irae famisque immemores.
_
Verso deorsum vertice
Haurire fumum cogitur:
Costas utrimque et viscera
Succensa lampas ustulat.
_
Sit laus Patri, sit Filio,
Tibique sancte Spiritus:
Da per preces Venantii
Beata nobis gaudia.
Amen.

[Oratio]
Deus, qui hunc diem beati Venantii Martyris tui triumpho consecrasti: exaudi preces populi tui, et praesta; ut qui ejus merita veneramur, fidei constantiam imitemur.
$Per Dominum

[Invit]
Exsultent in Domino sancti, * Alleluia.

[Hymnus Matutinum]
v. Athleta Christi nobilis
Idola damnat gentium,
Deique amore saucius
Vitae pericla despicit.
_
Loris revinctus asperis,
E rupe praeceps volvitur:
Spineta vultum lancinant:
Per saxa corpus scinditur.
_
Dum membra raptant martyris,
Languent siti satellites:
Signo crucis Venantius
E rupe fontes elicit.
_
Bellator o fortissime,
Qui perfidis tortoribus
E caute praebes poculum,
Nos rore gratiae irriga.
_
Sit laus Patri, sit Filio,
Tibique sancte Spiritus:
Da per preces Venantii
Beata nobis gaudia.
Amen.

[Lectio4]
Venantius Camers quindecim annos natus, cum christianae religionis accusaretur apud Antiochum, qui sub Decio imperatore Camerino praeerat, in porta civitatis praesidi se obtulit: quem ille pollicitationibus ac terroribus diu tentatum, flagris caedi et vinculis astringi jussit: sed iis mirabiliter ab Angelo solutus, lampadibus postea aduritur, atque inverso ore fumo supposito suspenditur. Ejus constantiam in tormentis demiratus Anastasius Cornicularius, et quod eum ab Angelo iterum solutum candida veste supra fumum ambulantem vidisset, in Christum credidit, et a beato Porphyrio presbytero cum familia baptizatus, paulo post martyrii palmam cum eodem promeruit.

[Lectio5]
At Venantius praesidi sistitur, et ab eo iterum frustra tentatus ut Christi fidem desereret, in carcerem conjicitur: quo Attalus praeco mittitur, qui ei dicat, se quoque Christianum fuisse, et ei nomini propterea renuntiasse, quod cognovisset, inane esse fidei commentum, quo Christiani praesentibus se abdicant ob vanam futurorum spem. Verum nobilis Christi athleta callidi hostis insidias non ignorans, diaboli ministrum a se penitus rejecit. Quare ad praesidem iterum adducto omnes contusi sunt dentes, maxillaeque confractae: atque ita caesus in sterquihnium dejicitur. Sed inde ab Angelo quoque ereptus, rursus stetit ante judicem: qui, Venantio adhuc loquente, e tribunali cecidit, et in ea voce, Verus est Venantii Deus, nostros deos destruite, exclamans exspiravit.

[Lectio6]
Quod cum praesidi nuntiatum esset, extemplo Venantium leonibus objici jussit, qui, naturali feritate omissa ad ejus se pedes abjecerunt: interim ille populum Christi fidem edocebat. Quare inde amotus, iterum in carcerem traditur. Cumque postridie praesidi referret Porphyrius, se per visum noctu populos, quos Venantius aqua tingebat, clarissima luce fulgentes, ipsum vero praesidem obscurissima caligine opertum vidisse; praeses ira incensus, eum illico capite plecti imperat: deinde Venantium per loca vepribus et carduis consita trahi usque ad vesperam. Is cum semianimis relictus esset, mane se iterum praesidi praesentavit, cujus jussu statim e rupe praecipitatur: sed inde etiam divinitus ereptus, denuo per loca aspera ad mille passus trahitur: ubi militibus siti sestuentibus, in proxima convalle, ex lapide, in quo et genuum formam reliquit, sicut etiam nunc in ejus ecclesia videre licet, crucis signo a Venantio facto, aquae manerunt. Eo miraculo plures permoti in Christum crediderunt, quos omnes praeses eo loci una cum Venantio capite feriri jussit. Fulgura et terraemotus eo tempore ita magni fuere, ut praeses aufugeret: qui paucis tamen post diebus divinam haud valens effugere justitiam, turpissimam mortem oppetiit. Christiani interim Venantii et aliorum corpora honorifico loco sepelierunt, quae Camerini in ecclesia Venantio dicata condita adhuc sunt.

[Capitulum Laudes]
!Sap 5:1
v. Stabunt justi * in magna constantia adversus eos, qui se angustiaverunt, et qui abstulerunt labores eorum.
$Deo gratias

[Hymnus Laudes]
v. Dum nocte pulsa lucifer
Diem propinquam nuntiat,
Nobis refert Venantius
Lucis beatae munera.
_
Nam criminum caliginem,
Stygisque noctem depulit,
Veroque cives lumine
Divinitatis imbuit.
_
Aquis sacri baptismatis
Lustravit ille patriam:
Quos tinxit unda milites,
In astra misit martyres.
_
Nunc angelorum particeps,
Adesto votis supplicum:
Procul repelle crimina,
Tuumque lumen ingere.
_
Sit laus Patri, sit Filio,
Tibique sancte Spiritus:
Da per preces Venantii
Beata nobis gaudia.

[Lectio94]
Venántius Camers, quíndecim annos natus, christiánæ religiónis accusátus apud Antíochum, qui sub Décio imperatóre Cameríno præerat, in porta civitátis præsidi se óbtulit. Quem ille, pollicitatiónibus ac terróribus diu tentátum, flagris cædi et vínculis astríngi jussit; e quibus mirabíliter ab Angelo solútus, lampádibus póstea adúritur, atque invérso ore, fumo suppósito, suspénditur. Eídem, ad præsidem íterum addúcto, omnes contúsi sunt dentes maxillæque confráctæ, atque ita cæsus in sterquilínium dejícitur. Sed inde ab Angelo eréptus, rursus stetit ante júdicem; qui, Venántio adhuc loquénte, e tribunáli cécidit et in ea voce, Verus est Venántii Deus, nostros deos destrúite, exclámans exspirávit. Demum, post nova et exquisíta torménta, una cum áliis decem gloriósi certáminis cursum cervícibus abscíssis implévit. Quorum córpora christiáni honorífico loco sepeliérunt, quæ Cameríni, in ecclésia Venántio dicáta, cóndita sunt.
&teDeum
