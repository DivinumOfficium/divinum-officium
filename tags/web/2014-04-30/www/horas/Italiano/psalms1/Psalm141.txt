141:1 Colla mia. voce gridai al Signore: * colla mia voce supplicai il Signore:
141:2 Spando al suo cospetto la mia preghiera, * ed espongo dinanzi a lui la mia tribolazione.
141:3 Mentre il mio spirito vien meno in me; * Tu hai conosciuto tutti, i miei sentieri.
141:4 Su questa via, per cui io camminava, * mi hanno nascosto un laccio.
141:5 Mi volgevo a destra e guardavo: * e non vi era chi mi conoscesse.
141:6 Mi fu tolto ogni scampo: * e non vi è chi abbia pensiero dell'anima mia.
141:7 Gridai a te, o Signore, dissi: * Tu sei la mia speranza, la mia porzione nella terra dei vivi.
141:8 Fa attenzione alla mia supplica: * perché sono oltremodo umiliato.
141:9 Liberami da quei che mi perseguitano: * perché sono più forti di me.
141:10 Cava dal carcere l'anima mia, affinché io dia lode al tuo nome. * I giusti mi aspettano fino a che tu mi renda giustizia.
