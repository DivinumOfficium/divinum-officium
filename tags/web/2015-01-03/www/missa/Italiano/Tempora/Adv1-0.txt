[Rank]
Dominica I Adventus;;Semiduplex;;6

[Rule]
no Gloria
Credo
Suffr=Maria1;Ecclesiae,Papa;;

[Introitus]
!Ps 24:1-3
v. A Te ho innalzato l'ànima mia: Dio mio, in Te confido, che io non abbia ad arrossire, né abbiano a deridermi i miei nemici: poiché quelli che confidano in Te non saranno confusi.
!Ps 24:4
Mostrami le tue vie, o Signore, e insegnami i tuoi sentieri.
&Gloria
v. A Te ho innalzato l'ànima mia: Dio mio, in Te confido, che io non abbia ad arrossire, né abbiano a deridermi i miei nemici: poiché quelli che confidano in Te non saranno confusi.

[Oratio] 
Súscita, o Signore, Te ne preghiamo, la tua potenza, e vieni: affinché dai pericoli che ci incombono per i nostri peccati, possiamo essere sottratti dalla tua protezione e salvati dalla tua mano liberatrice.
$Qui vivis

[Lectio]
Lettura della lettera del Beato Paolo Apostoli ai Romani
!Rom 13:11-14.
Fratelli: Sapete che è ormai tempo di risvegliarsi. Poiché adesso la salvezza è piú vicina a noi di quando venimmo alla fede. La notte è inoltrata e si appressa il giorno. Spogliamoci dunque delle opere delle tenebre e indossiamo le armi della luce. Portiamoci con decoro, come di giorno, non tra i banchetti e le ubriachezze, non nei piaceri e nelle impudicizie, non con discordia e invidia: ma rivestendoci del Signore Gesú Cristo.

[Graduale]
!Ps 24:3; 24:4
Tutti quelli che Ti aspettano, o Signore, non saranno confusi.
V. Mostrami le tue vie, o Signore, e insegnami i tuoi sentieri. Alleluia, alleluia.
!Ps 84:8.
V. Mostraci, o Signore, la tua misericordia: e dacci la tua salvezza. Allelúia.

[GradualeF]
!Ps 24:3; 24:4
Tutti quelli che Ti aspettano, o Signore, non saranno confusi. 
V. Mostrami le tue vie, o Signore, e insegnami i tuoi sentieri.

[Evangelium]
Séguito ++ del S.Vangelo secondo Luca.
!Luc 21:25-33 
In quel tempo: Gesú disse ai suoi discepoli: Ci saranno segni nel sole, nella luna e nelle stelle, e nella terra costernazioni di genti sbigottite dal rimbombo delle onde e dall'agitazione del mare, mentre gli uomini tramortiranno dalla paura e dall'attesa di quello che starà per accadere alla terra: perché anche le potenze dei cieli saranno sconvolte. Allora si vedrà il Figlio dell'uomo venire sulle nubi in gran potenza e maestà. Quando ciò incomincerà ad accadere, sorgete ed alzate il capo, perché s'avvicina la vostra redenzione. E disse loro una similitudine: Osservate il fico e tutti gli alberi: quando germogliano, sapete che l'estate è vicina. Cosí quando vedrete accadere tali cose, sappiate che il regno di Dio è prossimo. In verità vi dico non passerà questa generazione prima che tutto ciò sia avvenuto. Il cielo e la terra passeranno, ma le mie parole non passeranno. 

[Offertorium]
!Ps 24:1-3. 
A Te ho innalzato l'ànima mia: Dio mio, in Te confido, che io non abbia ad arrossire, né abbiano a deridermi i miei nemici: poiché quelli che confidano in Te non saranno confusi.

[Secreta]
Questi misteri, o Signore, purificandoci con la loro potente virtú, ci facciano pervenire piú mondi a Te che ne sei l'autore.
$Per Dominum

[Communio]
!Ps 84:13. 
Il Signore ci sarà benigno e la nostra terra darà il suo frutto.

[Postcommunio]
Fa, o Signore, che (per mezzo di questo divino mistero) in mezzo al tuo tempio sperimentiamo la tua misericordia, al fine di prepararci convenientemente alle prossime solennità della nostra redenzione.
$Per Dominum
