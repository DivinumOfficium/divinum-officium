(A Boldogságos Szűz Mária kantikuma * Lk 1:46-55)
1:46 Lelkem magasztalja az Urat,
1:47 és szívem ujjong megváltó Istenemben,
1:48 mert rátekintett szolgálója alázatosságára. Íme, mostantól fogva boldognak hirdet minden nemzedék,
1:49 mert nagyot tett velem a Hatalmas, és Szent az ő neve.
1:50 Irgalma nemzedékről nemzedékre az istenfélőkkel marad.
1:51 Karja bizonyságot tett hatalmáról: szétszórta a szívük szándékában gőgösöket,
1:52 letaszította trónjukról a hatalmasokat, az alázatosakat pedig fölemelte.
1:53 Az éhezőket javakkal töltötte el, de a gazdagokat üres kézzel küldte el.
1:54 Gondjába vette szolgáját, Izraelt, megemlékezve irgalmáról,
1:55 amelyet atyáinknak, Ábrahámnak és utódainak örökre megígért.
