[Lectio1]
Dal libro di Ester
!Esth 4:1-5
1 Quando Mardocheo udì ciò, si stracciò le vesti, e si coprì di sacco, e si cosparse il capo di cenere; e gridava ad alta voce in mezzo alla piazza della città, mostrando l'amarezza dell'animo suo 
2 e così urlando andava fino alle porte del palazzo; ché non era lecito entrare nella reggia vestito di sacco. 
3 Similmente in tutte le province, città e luoghi dov'era giunto il crudele editto del re, era gran pianto presso i Giudei, e digiunavano, gridavano, gemevano e molti giacevano sul sacco e sulla cenere invece che sul letto. 
4 Intanto le cameriere di Ester e gli eunuchi andarono da lei e le annunziarono la cosa. Appena l'ebbe udita ella rimase costernata e mandò un vestito (per Mardocheo), affinché, toltogli il sacco, ne lo rivestissero: ma egli non volle riceverlo. 
5 Allora ella chiamato Atach eunuco datole dal re per servirla, gli ordinò di andare da Mardocheo per sapere da lui perché faceva così.

[Responsory1]
@TemporaM/094-0:Responsory4

[Lectio2]
!Esth 4:6-11
6 E Atach uscito, andò a Mardocheo che stava nella piazza della città davanti alla porta dei palazzo. 
7 E questi gl'indicò tutto quanto era avvenuto, e come Aman avea promesso di mandare una somma d'argento al tesoro reale per far trucidare i Giudei; 
8 e gli diede anche una copia dell'editto affisso in Susa perché lo mostrasse alla regina e l'esortasse di presentarsi al re a supplicarlo per il suo popolo. Atach
9 , ritornato, riferì ad Ester tutto quello che aveva detto Mardocheo. 
10 Ed ella gli rispose ordinandogli di ripeterlo a Mardocheo: 
11 Tutti i servi del re e tutte le province che sono sotto il suo dominio sanno, che se un uomo o una donna senza esser chiamato entra nella corte interna del re, subito senza alcuna dilazione è messo a morte, purché il re non gli stenda lo scettro d'oro in segno di clemenza, così che possa aver salva la vita. Come potrò dunque entrare dal re io, che già da trenta giorni non sono stata chiamata da lui?

[Responsory2]
@TemporaM/094-0:Responsory7

[Lectio3]
!Esth 4:12-17
12 Udito ciò Mardocheo, 
13 mandò a dire di nuovo a Ester: Non credere di poter salvare almeno la tua vita fra tutti i Giudei perché sei nella casa del re; 
14 ché se tu ora tacerai, per qualche altra via saran liberati i Giudei; ma tu e la casa di tuo padre perirete. E chi sa che tu non sia pervenuta al regno appunto per questo, affinché fossi pronta in questa occasione? 
15 E di nuovo Ester mandò a dire a Mardocheo: 
16 Va, e raduna tutti i Giudei che vedrai in Susa, e pregate per me. Non mangiate e non bevete per tre giorni e tre notti, e io pure digiunerò così colle mie serve; e poi mi presenterò al re, non chiamata, facendo contro la legge, ed esponendomi al pericolo ed alla morte. 
17 Pertanto Mardocheo andò e fece tutta quello che Ester gli aveva ordinato.

[Responsory3]
@TemporaM/095-0:Responsory3
