[Rank]
Feria Secunda infra Hebdomadam IV in Quadragesima;;Feria major;;2

[Rule]
no Gloria
Suffragium=Sanctorum;Vivis;;
Super popul

[Introitus]
!Ps 53:3-4
v. Salvami, o Dio, per il tuo nome; e con la tua potenza fammi giustizia. O Dio, ascolta la mia preghiera: porgi orecchio alle parole della mia bocca.
!Ps 53:5
Perché contro di me sorsero dei barbari, dei prepotenti insidiano alla mia vita.
&Gloria
v. Salvami, o Dio, per il tuo nome; e con la tua potenza fammi giustizia. O Dio, ascolta la mia preghiera: porgi orecchio alle parole della mia bocca.

[Oratio]
Fa’, o Dio onnipotente, che noi, rinnovando ogni anno questa sacra osservanza quaresimale, ti possiamo piacere nel corpo e nell’anima.
$Per Dominum

[Lectio]
Dal terzo libro dei Re.
!3 Reg 3:16-28. 
In quei giorni vennero dal re Salomone due donne di mala vita, e presentatesi a lui, una disse: «Ti scongiuro, o mio signore! Abitando in una stessa casa con questa donna, io partorii presso di lei nella camera; e il terzo giorno dal mio parto, partorì anche lei. Noi stavamo insieme, e nessun altro, fuori di noi due, era con noi in quella casa. Or essendo morto durante la notte il figlio di questa donna, da lei soffocato nel dormire, essa, alzatasi nel silenzio del cuor della notte, prese il mio figlio dal fianco di me tua serva, che ero addormentata, e lo pose sul suo seno, e pose in grembo a me il suo figlio morto. Levatami al mattino per allattare il mio figlio, lo vidi morto; ma fissandolo più attentamente a giorno chiaro, riconobbi che non era il mio figlio da me partorito». E l'altra donna diceva: «La cosa non sta come tu dici: è morto il tuo figlio, e il mio è vivo. E, quella a replicarle contro: «Tu mentisci: il mio figlio è vivo e il tuo è morto». E in questo modo altercavano davanti al re. Allora il re disse: «Questa dice: Il mio figlio è vivo, il tuo è morto; quella risponde: No: il tuo figlio è morto, il mio è vivo». Poi il re soggiunse: «Portatemi una spada». Portata che fu la spada davanti al re, disse: «Dividete in due il bambino vivo e datene metà all'una e metà all'altra». Allora la donna cui veramente apparteneva il figlio vivo, sentendo le viscere commosse verso il suo figlio, disse al re: «Per pietà, o signore, date a lei il bambino vivo, non l'uccidete!». L'altra invece diceva: «Non deve toccare né a me né a te: sia diviso». Il re allora diede la sua risposta dicendo: «Date alla prima il bambino vivo, senza ucciderlo, perché essa ne è la madre». Tutto Israele, saputo il giudizio che il re aveva pronunziato, temette il re, vedendo che una sapienza divina era in lui per render giustizia.

[Graduale]
!Ps 30:3
Sii per me una difesa, Signore, un luogo di rifugio per salvarmi.
!Ps 70:1.
V. In te mi rifugio, o Dio; Signore, che io non debba mai arrossire.
_
!Tractus Ps 102:10.
Non trattarci, Signore, secondo i nostri errori, non punirci secondo le nostre colpe.
!Ps 78:8-9
V. Non ricordarti con noi delle colpe antiche: presto ci venga incontro il tuo affetto, perché siamo molto deboli. (si genuflette).
V. Aiutaci, o Dio della salvezza: e per la gloria del tuo nome, liberaci, Signore: e perdona i nostri errori per amore del tuo nome.

[Evangelium]
Seguito ++ del Santo Vangelo secondo Giovanni.
!Joann 2:13-25
In quel tempo: essendo prossima la Pasqua dei Giudei, Gesù salì a Gerusalemme. E trovò nel tempio venditori di bovi, di pecore e di colombe e cambiamonete ai loro banchi. E fatta una sferza di cordicelle, li scacciò tutti dal tempio con le pecore e i bovi, sparpagliò il danaro dei cambiamonete, e ne rovesciò i banchi. Disse poi ai venditori di colombe: «Portate via di qui queste cose e non fate della casa del Padre mio una casa di mercato». Allora i suoi discepoli si ricordarono che sta scritto: «Lo zelo della tua casa mi fa ardere». Ma i Giudei rivoltisi a lui gli dissero: «Qual segno ci mostri per far queste cose?». E Gesù rispose loro: «Disfate questo tempio ed in tre giorni lo rimetterò di nuovo in piedi». Ed i Giudei gli dissero: «Quarantasei anni ci son voluti per fabbricare questo tempio e tu lo farai sorgere in tre giorni?». Ma egli parlava del tempio del suo corpo. Quando poi fu risuscitato da morte, i suoi discepoli ricordarono come egli avesse ciò detto, e credettero alla Scrittura ed alle parole di Gesù. Mentre egli era in Gerusalemme, alla festa di Pasqua, molti, vedendo i prodigi che faceva credettero nel suo nome. Ma Gesù non si affidava ad essi, perché li conosceva tutti; e non aveva bisogno che altri gli desse informazioni sull'uomo, sapendo da sé quello che vi fosse nell'uomo.

[Offertorium]
!Ps 99:1-2
Acclamate a Dio da tutta la terra, servite al Signore con allegrezza: entrate alla sua presenza con esultanza: il Signore stesso è Dio!.

[Secreta]
Le offerte a te presentate, o Signore, ci diano sempre vita e forza.
$Per Dominum

[Communio]
!Ps 18:13, 14
Signore, mòndami dai peccati inavvertiti, e dai volontari preserva il tuo servo.

[Postcommunio]
Fa', o Signore, che noi che abbiamo ricevuti questi salutari sacramenti, progrediamo nell'opera della nostra eterna redenzione.
$Per Dominum

[Super populum]
!Orazione sul popolo
v. Preghiamo.
v. Inchinatevi davanti a Dio.
v. O Signore, te ne preghiamo, ascolta benigno la nostra supplica: e a coloro cui concedi il desiderio di pregarti, concedi pure la rua protezione.
$Per Dominum

