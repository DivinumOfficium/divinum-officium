[Lectio1]
Dal libro di Giobbe
!Job 42:7-8
7 Dopo che il Signore ebbe detto a Giobbe queste parole, disse ad Etifaz di Teman: Io sono altamente sdegnato contro te e i due tuoi amici, perché non avete parlato dinanzi a me così rettamente come il mio servo Giobbe. 
8 Prendetevi dunque sette tori e sette montoni e andate dal mio servo Giobbe ed offriteli in olocausto per voi; e Giobbe mio servo pregherà per voi. E in grazia di lui non vi sarà imputata la vostra stoltezza; perché non avete parlato di me rettamente, come il mio servo Giobbe.

[Responsory1]
@TemporaM/091-0:Responsory7

[Lectio2]
!Job 42:9-11
9 Andarono dunque Elifaz di Teman e Baldad di Sue e Sofar di Naamat e fecero come avea parlato loro il Signore; e il Signore si placò in grazia di Giobbe. 
10 Di più il Signore si mosse a compassione di Giobbe, mentre costui pregava per i suoi amici; e il Signore renda a Giobbe il doppio di tutto quello che aveva avuto. 
11 Vennero poi a trovarlo tutti i suoi fratelli e tutte le sue sorelle e tutti i suoi conoscenti di prima, e presero cibo con lui in casa sua; e gli fecero le condoglianze e lo consolavano di, tutto il male che il Signore gli avea mandato, e gli donarono ciascuno una pecora e un orecchino d'oro.

[Responsory2]
@TemporaM/091-1:Responsory2

[Lectio3]
!Job 42:12-16
12 E il Signore benedisse infine Giobbe più di prima; e possedette quattordicimila pecore, seimila cammelli, mille paia di buoi e mille asine, 
13 ed ebbe sette figli e tre figlie, 
14 e alla prima mise nome Giorno, alla seconda Cassia e alla terza Vasetto di stibio. 
15 Non si trovarono donne belle come le figlie di Giobbe in tutta la terra; e il padre loro le mise a parte dell'eredità insieme coi loro fratelli. 
16 Dopo queste cose Giobbe visse centoquarant'anni, e vide i suoi figli e i figli de' suoi figli fino a quattro generazioni; e morì vecchio e carico di giorni.

[Responsory3]
@TemporaM/091-0:Responsory3
