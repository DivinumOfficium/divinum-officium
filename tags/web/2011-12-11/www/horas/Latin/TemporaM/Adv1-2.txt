[Rank]
Feria III infra Hebdomadam I Adventus;;Feria major;;2

[Rule]
Oratio Dominica

[Lectio1]
De Isaia Propheta
!Isa 2:1-3
1 Verbum quod vidit Isaias, filius Amos, super Juda et Jerusalem.
2 Et erit in novissimis diebus: praeparatus mons domus Domini in vertice montium, et elevabitur super colles; et fluent ad eum omnes gentes,
3 et ibunt populi multi, et dicent: Venite, et ascendamus ad montem Domini, et ad domum Dei Jacob; et docebit nos vias suas, et ambulabimus in semitis ejus, quia de Sion exibit lex, et verbum Domini de Jerusalem.

[Responsory1]
R. Montes Israël, ramos vestros expandite, et florete, et fructus facite:
* Prope est ut veniat dies Domini.
V. Rorate caeli desuper, et nubes pluant justum: aperiatur terra, et germinet~
Salvatorem.
R. Prope est ut veniat dies Domini.

[Lectio2]
!Isa 2:4-6
4 Et judicabit gentes, et arguet populos multos; et conflabunt gladios suos in vomeres, et lanceas suas in falces. Non levabit gens contra gentem gladium, nec exercebuntur ultra ad praelium.
5 Domus Jacob, venite, et ambulemus in lumine Domini.
6 Projecisti enim populum tuum, domum Jacob, quia repleti sunt ut olim, et augeres habuerunt ut Philisthiim, et pueris alienis adhaeserunt.


[Responsory2]
R. Erumpant montes jucunditatem, et colles justitiam:
* Quia lux mundi Dominus cum potentia venit.
V. De Sion exibit lex, et verbum Domini de Jerusalem.
R. Quia lux mundi Dominus cum potentia venit.

[Lectio3]
!Isa 2:7-9
7 Repleta est terra argento et auro, et non est finis thesaurorum ejus.
8 Et repleta est terra ejus equis, et innumerabiles quadrigae ejus. Et repleta est terra ejus idolis; opus manuum suarum adoraverunt, quod fecerunt digiti eorum.
9 Et incurvavit se homo, et humiliatus est vir; ne ergo dimittas eis.


[Responsory3]
R. Ecce ab Austro venio, ego Dominus Deus vester
* Visitare vos in pace.
V. Aspiciam vos, et crescere faciam: multiplicabimini, et firmabo pactum meum~
vobiscum.
R. Visitare vos in pace.
&Gloria
R. Visitare vos in pace.

[Ant 2]
Antequam convenirent, * inventa est Maria habens in utero de Spiritu sancto,~
alleluia.

[Ant 3]
Quaerite Dominum, * dum inveniri potest: invocate eum, dum prope est, alleluia.
