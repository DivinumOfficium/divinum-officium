[Rank]
Sabbato post Cineres;;Feria major;;2

[Rule]
Preces Feriales

[Lectio1]
Lettura del santo Vangelo secondo Marco
!Marco 6:47-56
In quell'occasione: Venuta la sera, la barca era in mezzo al mare, e Gesù solo a terra. Eccetera.
_
Omelia di san Beda, il Venerabile, Prete
!Lib. 2 cap. 28 al cap. 6 di Marco tomo 4
La fatica dei discepoli nel remare, e il vento loro contrario rappresentano i diversi travagli della santa Chiesa: la quale fra le onde che solleva il secolo, suo nemico, e le tempeste che suscita il soffio degli spiriti immondi, si sforza di giungere alla quiete della patria celeste, come al porto sicuro della spiaggia. E non senza ragione si dice qui che la barca era in mezzo al mare, ed egli (Gesù) solo in terra: perché talvolta la Chiesa è non soltanto afflitta dalle tante persecuzioni dei Gentili, ma ancora oppressa così da sembrare, se fosse possibile, d'essere stata temporaneamente abbandonata dallo stesso suo Redentore.

[Responsory1]
@Tempora/Quadp3-0:Responsory7

[Lectio2]
Perciò la voce di lei allorché si trova fra le onde e le tempeste delle prove che la investono, invocante con grida e gemiti, l'aiuto della sua protezione: «Perché, Signore, ti sei ritirato lontano, ci trascuri nel momento opportuno, nella tribolazione?» Ella rileva ancora le parole del nemico che la perseguita quando aggiunge i seguenti versetti dello stesso Salmo: «Giacché egli ha detto in cuor suo: Dio se n'è scordato, ha rivolta altrove la sua faccia per non vedere più nulla».


[Responsory2]
@Tempora/Quadp3-0:Responsory8

[Lectio3]
Ma egli non dimentica la preghiera dei poveri», né rivolge la sua faccia da quelli che sperano in lui: anzi e aiuta quelli che combattono contro i nemici, affinché vincano, e incorona eternamente i vincitori. Perciò anche qui è detto apertamente, ch'egli «li vide affannati a remare». Benché il Signore fosse a terra, li vide affannati nel mare: perché sebbene sembra che egli differisca per qualche tempo l'aiuto ai tribolati, tuttavia, in grazia della sua benignità, non lascia di corroborarli onde non vengano meno nelle tribolazioni: anzi talvolta li libera dalle loro avversità anche con manifesto intervento, come se camminasse sui flutti e calmasse le onde.


[Responsory3]
@Tempora/Quadp3-1:Responsory1

[Versum 2]
V. Fin dal mattino siamo stati ripieni della tua misericordia.
R. E ne esultammo, e ne siamo rallegrati.

[Ant 2]
Mi cercano sì * ogni giorno, e vogliono conoscere le mie vie.

[Oratio 2]
Ascolta, Signore, le nostre suppliche: e concedi che compiamo con divota sommessione questo solenne digiuno, che fu salutarmente istituito per guarire le anime e i corpi. 
$Per Dominum

[Capitulum Vespera]
!2 Cor 6:1-2
v. Fratelli: Vi esortiamo a non ricevere invano la grazia di Dio. Perché egli dice: Ti ho esaudito nel tempo favorevole, e ti ho soccorso nel giorno della salvezza.
$Deo gratias

[Versum 3]
V. Iddio ha comandato agli Angeli suoi per te.
R. Che ti custodiscano in tutte le tue vie.

[Ant 3]
Allora tu lo invocherai * e il Signore ti esaudirà: griderai, ed egli risponderà: Eccomi qui.

[Oratio 3]
O Dio, che ogni anno purifichi la tua Chiesa coll'osservanza Quaresimale: concedi alla tua famiglia, che raggiunga colle buone opere quel che si sforza di ottenere da te coll’astinenza. 
$Per Dominum
