01-03# Prologo alla regola di S. Benedetto. Continua
_
Quando poi il Signore cerca il suo operaio tra la folla, insiste dicendo: "Chi
è l'uomo che vuole la vita e arde dal desiderio di vedere giorni felici?".  Se
a queste parole tu risponderai: "Io!", Dio replicherà: "Se vuoi avere la vita,
quella vera ed eterna, guarda la tua lingua dal male e le tue labbra dalla
menzogna. Allontanati dall'iniquità, opera il bene, cerca la pace e seguila".  Se agirete così rivolgerò i miei occhi verso di voi e le mie orecchie ascolteranno le vostre preghiere, anzi, prima ancora che mi invochiate vi dirò: "Ecco sono qui!".  Fratelli carissimi, che può esserci di più dolce per noi di questa voce del Signore che ci chiama?  Guardate come nella sua misericordiosa bontà ci indica la via della vita!
