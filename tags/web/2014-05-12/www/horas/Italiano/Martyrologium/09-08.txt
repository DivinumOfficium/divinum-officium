8 Settembre
_
Natività della beatissima sempre Vergine Maria, Madre di Dio.
Sant'Adriano Martire, il cui giorno natalizio è ricordato il quattro Marzo, ma se ne fa la festa specialmente in questo giorno, in cui il suo sacro corpo fu trasportato a Roma.
A Valènza, nella Spagna Tarragonese, il natale di san Tommaso da Villanóva, dell'Ordine degli Eremitani di sant'Agostino, Vescovo e Confessore, insigne per l'ardente carità verso i poveri. Dal Papa Alessandro settimo fu ascritto nel numero dei Santi. La sua festa però si celebra il ventidue Settembre.
Ad Alessandria i santi Martiri Ammóne, Teofilo, Neotério ed altri ventidue.
Ad Antiochia i santi Timòteo e Fàusto Martiri.
A Gaza, nella Palestina, i santi Martiri fratelli Eusébio, Néstabo e Zenòne; i quali, al tempo di Giuliàno l'Apòstata, riversandosi contro di loro una turba di pagani, furono sbranati ed uccisi.
Nello stesso luogo san Nèstore Martire, il quale sotto lo stesso Giuliàno, straziato crudelissimamente dai medesimi pagani, rése lo spirito.
A Roma san Sérgio primo, Papa e Confessore.
A Frisinga san Corbiniàno, primo Vescovo di quella città. Ordinato e mandato là a predicare il Vangelo dal Pontefice san Gregòrio secondo, raccolse grandi frutti in Frància e in Germania, e finalmente, illustre per virtù e per miracoli, si riposò in pace.
A Cartagèna, nell'Amèrica meridionale, san Piètra Claver, Sacerdote della Compagnia di Gesù e Confessore, il quale con mirabile abnegazione di se stesso e con singolare carità, spendendo per più di quarant'anni la sua opera a prò degli schiavi della Nigrizia, di sua mano ne rigenerò a Cristo quasi trecentomila. Dal Sommo Pontefice Leone decimoterzo fu ascritto nel numero dei Santi, e quindi fu anche costituito e dichiarato celeste speciale Patrono delle Missioni della Nigrizia.