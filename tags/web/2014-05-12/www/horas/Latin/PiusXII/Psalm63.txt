63:1 Audi, Deus, vocem meam, dum queror; * a timore inimici custodi vitam meam.
63:2 Protege me a concilio malignorum, * a tumultu agentium iniqua.
63:3 Qui acuunt ut gladium linguas suas, * dirigunt ut sagittas verba venenata,
63:4 Ut feriant ex latebris innocentem, * de improviso feriant eum nihil timentes.
63:5 Firmiter proponunt sibi rem malam, conspirant de laqueis tendendis occulte, * dicunt: Quis nos videbit?
63:6 Excogitant nefaria, * occultant cogitationes excogitatas,
63:7 Et mens cuiusque * et cor sunt profunda.
63:8 Sed Deus ferit eos sagittis, * de improviso percutiuntur vulneribus,
63:9 Et ruinam parat eis lingua ipsorum: * capita movent omnes qui vident eos.
63:10 Et omnes timent et praedicant opus Dei, * et perpendunt acta eius.
63:11 Laetatur iustus in Domino et confugit ad eum, * et gloriantur omnes recti corde.
