66:1 Deus misereatur nostri, et benedicat nobis; * serenum praebeat nobis vultum suum,
66:2 Ut cognoscant in terra viam eius, * in omnibus gentibus salutem eius.
66:3 Celebrent te populi, Deus, * celebrent te populi omnes.
66:4 Laetentur et exsultent nationes, * quod regis populos cum aequitate, et nationes in terra gubernas.
66:5 Celebrent te populi, Deus, celebrent te populi omnes. * Terra dedit fructum suum:
66:6 Benedixit nobis Deus, Deus noster. Benedicat nobis Deus, * et timeant eum omnes fines terrae!
