[Rank]
S. Augustini Episcopi Confessoris;;Duplex;;3;;vide C4

[RankNewcal]
S. Augustini Episcopi Confessoris;;Duplex optional;;2;;vide C4

[Rule]
vide C4;mtv
9 lectiones

[Oratio]
Deus, qui Anglorum gentes, praedicatione et miraculis beati Augustini~
Confessoris tui atque Pontificis, verae fidei luce illustrare dignatus es:~
concede; ut, ipso interveniente, errantium corda ad veritatis tuae redeant~
unitatem, et nos in tua simus voluntate concordes.
$Per Dominum

[Lectio4]
Augustinus Romae in Lateranensi coenobio monachus, a Gregorio Magno cum secus~
monachis fere quadraginta in Angliam missus est anno quingentesimo nonagesimo~
septimo, ut gentes illas ad Christum converteret. Erat eo tempore rex~
Ethelbertus in Cantio potentissimus, qui audita adventus Augustini causa, eum~
cum sociis Cantuariam, sui regni metropolim, invitavit; ibique manendi et~
Christum praedicandi facultatem eidem liberaliter concessit. Quare sanctus vir~
prope Cantuariam oratorium exstruxit, ubi ipse aliquamdiu consedit, atque~
apostolicam vivendi rationem cum suis aemulatus est.

[Lectio5]
Coelestis doctrina praedicatione plurimis firmata miraculis, ac vitai exemplo~
sic insulanos illos demulsit, ut eorum plerosque ad christianam fidem perduxerit,~
ac demum regem ipsum, quem cum innumero suorum comitatu sacro fonte lustravit,~
summa cum laetitia Berthae regiae uxoris, quae christiana erat. Olim in Natali~
Domini, cum decem millibus et amplius baptismum in alveo fluminis Eboraci~
contulisset, quotquot ex iis morbo aliquo affecti erant, cum animae salute,~
corporis quoque sanitatem recepisse memoriae proditum est. Jussu Gregorii~
ordinatus episcopus, sedem Cantuariae instituit in ecclesia Salvatoris a se~
erecta, in qua monachos operis sui subsidiarios collocavit; et sancti Petri~
monasterium, quod postea et a suo nomine dictum est, in suburbanis construxit.~
Idem Gregorius usum pallii cum facultate ecclesiasticae hierarchiae in Anglia~
instituendas ei concessit, quo novam etiam operariorum manum misit, nempe~
Mellitum, Justum, Paulinum, et Rufinianum.

[Lectio6]
Dispositis ejus ecclesiae rebus, synodum habuit Augustinus cum episcopis atque~
doctoribus veterum Britonum, qui in Paschae celebratione aliusque ritibus ab~
Ecclesia Romana jamdudum dissidebant. Sed cum eos neque Apostolicae Sedis~
auctoritate, neque miraculis movere posset ut dissidio cessarent, prophetico~
spiritu eis excidium praenuntiavit. Denique maximis pro Christo exantlutis~
laboribus, miraculis clarus, cum Mellitum Londinensi ecclesiae praefecisset,~
Justum Roffensi, suae Laurentium, in caelum migravit septimo Kalendas Junias,~
Ethelberto regnante, ac sepultus est in monasterio sancti Petri, quod exinde~
Cantuariensium Antistitum et aliquot regum conditorium fuit. Ejus cultum~
ferventi studio prosecutae sunt Anglorum gentes, ac Leo decimus tertius~
Pontifex Maximus ejus Oificium et Missam ad universam extendit Ecclesiam.

[Lectio7]
Lectio sancti Evangelii secundum Lucam.
!Luke 10:1-9
In illo tempore: Designavit Dominus et alios septuaginta duos: et misit illos~
binos ante faciem suam, in omnem civitatem et locum, quo erat ipse venturus. Et~
reliqua.
_
Homilia sancti Gregorii Papae.
!Homilia 17. in Evang.
Dominus et Salvator noster, fratres carissimi, aliquando nos sermonibus,~
aliquando vero operibus admonet. Ipsa etenim facta ejus praecepta sunt: quia dum~
aliquid tacitus facit, quid agere debeamus innotescit. Ecce enim binos in~
praedicationem discipulos mittit: quia duo sunt praecepta caritatis, Dei~
videlicet amor, et proximi: et minus quam inter duos caritas haberi non potest.~
Nemo enim proprie ad semetipsum habere caritatem dicitur: sed dilectio in~
alterum tendit, ut caritas esse possit.

[Lectio8]
Ecce enim binos ad praedicandum discipulos Dominus mittit: quatenus hoc nobis~
tacitus innuat, quia qui caritatem erga alterum non habet, praedicationis~
officium suscipere nullatenus debet. Bene autem dicitur, quia misit eos ante~
faciem suam in omnem civitatem et locum, quo erat ipse venturus. Praedicatores~
enim suos Dominus sequitur: quia praedicatio praevenit, et tunc ad mentis~
nostrae habitaculum Dominus venit, quando verba exhortationis praecurrunt: atque~
per hoc veritas in mente suscipitur.

[Lectio9]
Hinc namque eisdem praedicatoribus Isaias dicit: Parate viam Domini, rectas~
facite semitas Dei nostri. Hinc filiis Psalmista ait: Iter facite ei, qui~
ascendit super occasum. Super occasum namque Dominus ascendit: quia unde in~
passione occubuit, inde majorem suam gloriam resurgendo manifestavit. Super~
occasum videlicet ascendit; quia mortem quam pertulit, resurgendo calcavit. Ei~
ergo qui ascendit super occasum, iter facimus, cum nos ejus gloriam vestris~
mentibus praedicamus, ut eas et ipse post veniens, per amoris sui praesentiam~
illustret.
&teDeum

[Lectio94]
Augustínus, Romæ in Lateranénsi cœnóbio mónachus, a Gregório Magno cum sóciis mónachis fere quadragínta in Angliam missus est, anno quingentésimo nonagésimo séptimo. A rege Ethelbérto Cantuáriam, ejus regni metrópolim, invitátus cum sóciis, prope eam oratórium exstrúxit. Cæléstis doctrínæ prædicatióne plerósque insulános ac regem ipsum ad christiánam fidem perdúxit, summa cum lætítia Berthæ, régiæ uxóris, quæ Christiána erat. Jussu Gregórii ordinátus epíscopus, Sedem Cantuariénsem instítuit, et ab eódem Pontífice usum pállii cum facultáte hierarchíæ in Anglia instituéndæ obtínuit. Máximis demum pro Christo exantlátis labóribus, cum Mellítum Londinénsi ecclésiæ præfecísset, Justum Roffénsi, suæ Lauréntium, in cælum migrávit séptimo Kaléndas Júnias, et sepúltus est in monastério sancti Petri, quod exínde Cantuariénsium antístitum et áliquot regum conditórium fuit.
&teDeum
