[Rank]
S. Damasi Papae et confessoris;;Semiduplex;;2.5;;vide C4b

[Rank1960]
S. Damasi Papae et confessoris;;Duplex;;3;;vide C4b

[RankNewcal]
S. Damasi Papae et confessoris;;Semiduplex;;2.5;;vide C4b

[Rule]
vide C4;
Gloria

[Introitus]
!Joann 21:15; 21:16; 21:17
v. Si díligis me, Simon Petre, pasce agnos meos, pasce oves meas
!Ps 29:2
Exaltábo te, Dómine, quóniam suscepísti me, nec delectásti inimícos meos super~
me. 
&Gloria
v. Si díligis me, Simon Petre, pasce agnos meos, pasce oves meas

[Oratio]
Gregem tuum, Pastor ætérne, placátus inténde: et, per beátum Damásum Summum~
Pontíficem, perpétua protectióne custódi; quem totíus Ecclésiæ præstitísti esse~
pastórem.
$Per Dominum

[Commemoratio Oratio]
!Pro Octava Conceptionis Immaculatæ.
Deus, qui per immaculátam Vírginis Conceptiónem dignum Fílio tuo habitáculum~
præparásti: quaesumus; ut, qui ex morte ejúsdem Filii tui prævísa eam ab omni~
labe præservásti, nos quoque mundos ejus intercessióne ad te perveníre concédas.
$Per eundem

[Lectio]
Léctio Epístolæ beáti Petri Apóstoli.
!l Pet 5:1-4; 5:10-11
Caríssimi: Senióres, qui in vobis sunt, obsécro consénior et testis Christi passiónum, qui et ejus, quæ in futúro revelánda est, glóriæ communicátor: páscite qui in vobis est gregem Dei, providéntes non coácte, sed spontánee secúndum Deum, neque turpis lucri grátia, sed voluntárie; neque ut dominántes in cleris, sed forma facti gregis ex ánimo. Et, cum appáruerit princeps pastórum, percipiétis immarcescíbilem glóriæ corónam. Deus autem omnis grátiæ, qui vocávit nos in ætérnam suam glóriam in Christo Jesu, módicum passos ipse perfíciet, confirmábit solidabítque. Ipsi glória et impérium in saecula sæculórum. Amen.

[Graduale]
!Ps 106:32; 106:31
Exáltent eum in Ecclésia plebis: et in cáthedra seniórum laudent eum.
V. Confiteántur Dómino misericórdiæ ejus; et mirabília ejus fíliis hóminum.~
Allelúja, allelúja
!Mat 16:18
Tu es Petrus, et super hanc petram ædificábo Ecclésiam meam. Allelúja.

[Evangelium]
Sequéntia ++ sancti Evangélii secúndum Matthaeum.
!Matt 16:13-19
In illo témpore: Venit Jesus in partes Cæsaréæ Philíppi, et interrogábat~
discípulos suos, dicens: Quem dicunt hómines esse Fílium hóminis? At illi~
dixérunt: Alii Joánnem Baptístam, alii autem Elíam, alii vero Jeremíam aut unum~
ex prophétis. Dicit illis Jesus: Vos autem quem me esse dícitis? Respóndens~
Simon Petrus, dixit: Tu es Christus, Fílius Dei vivi. Respóndens autem Jesus,~
dixit ei: Beátus es, Simon Bar Jona: quia caro et sanguis non revelávit tibi,~
sed Pater meus, qui in coelis est. Et ego dico tibi, quia tu es Petrus, et super~
hanc petram ædificábo Ecclésiam meam, et portæ ínferi non prævalébunt advérsus~
eam. Et tibi dabo claves regni coelórum. Et quodcúmque ligáveris super terram,~
erit ligátum et in coelis: et quodcúmque sólveris super terram, erit solútum et~
in coelis.

[Offertorium]
!Jerem 1:9-10
Ecce, dedi verba mea in ore tuo: ecce, constítui te super gentes et super regna,~
ut evéllas et destruas, et ædífices et plantes.

[Secreta]
Oblátis munéribus, quaesumus, Dómine, Ecclésiam tuam benígnus illúmina: ut, et~
gregis tui profíciat ubique succéssus, et grati fiant nómini tuo, te gubernánte,~
pastóres.
$Per Dominum

[Commemoratio Secreta]
!Pro Octava
Salutárem hóstiam, quam in sollemnitáte immaculátæ Conceptiónis beátæ Vírginis~
Maríæ tibi, Dómine, offérimus, súscipe et præsta: ut, sicut illam tua grátia~
præveniénte ab omni labe immúnem profitémur; ita ejus intercessióne a culpis~
ómnibus liberémur.
$Per Dominum

[Communio]
!Matth 16:18
Tu es Petrus, et super hanc petram ædificábo Ecclésiam meam.

[Postcommunio]
Refectióne sancta enutrítam gubérna, quaesumus, Dómine, tuam placátus Ecclésiam:~
ut, poténti moderatióne dirécta, et increménta libertátis accípiat et in~
religiónis integritáte persístat.
$Per Dominum

[Commemoratio Postcommunio]
!Pro Octava
Sacraménta quæ súmpsimus, Dómine, Deus noster: illíus in nobis culpæ vúlnera~
réparent; a qua immaculátam beátæ Maríæ Conceptiónem singuláriter præservásti.
$Per Dominum
