[Rank]
Dominica V Post Pascha;;Semiduplex;;5;;

[Rule]
9 Lectiones
Una Antiphona
Doxology=Pasc

[Capitulum Vespera]
!Jas 1:22-24
v. Carissimi, estote autem factores verbi et non auditores tantum fallentes~
vosmet ipsos quia si quis auditor est verbi et non factor hic conparabitur viro~
consideranti vultum nativitatis suae in speculo consideravit enim se et abiit et~
statim oblitus est qualis fuerit
$Deo gratias
_
R.br. Surrexit Dominus vere. Alleluia, alleluia
R. Surrexit Dominus vere. Alleluia, alleluia
V. Et apparuit Simoni
R. Alleluia, alleluia
&Gloria
R. Surrexit Dominus vere * Alleluia, alleluia

[Versum 1]
V. Mane nobiscum Domine, alleluia.
R. Quoniam advesperascit, alleluia.

[Ant 1]
Usque modo * non petistis quidquam in nomine meo: petite, et accipietis,~
alleluia.

[Oratio]
Deus, a quo bona cuncta procedunt, largire supplicibus tuis: ut cogitemus te~
inspirante, quae recta sunt; et te gubernante, eadem faciamus.
$Per Dominum

[Lectio1]
Incipit Epistola prima beati Petri Apostoli.
!1 Pet 1:1-5
1 Petrus Apostolus Jesu Christi, electis advenis dispersionis Ponti, Galatiae,~
Cappadociae, Asiae, et Bithyniae,
2 secundum praescientiam Dei Patris, in sanctificationem Spiritus, in~
obedientiam, et aspersionem sanguinis Jesu Christi. Gratia vobis, et pax~
multiplicetur.
3 Benedictus Deus et Pater Domini nostri Jesu Christi, qui secundum~
misericordiam suam magnam regeneravit nos in spem vivam, per resurrectionem Jesu~
Christi ex mortuis,
4 in hereditatem incorruptibilem, et incontaminatam, et immarcescibilem,~
conservatam in caelis in vobis,
5 qui in virtute Dei custodimini per fidem in salutem, paratam revelari in~
tempore novissimo.

[Responsory1]
R. Si oblitus fuero tui, alleluia, obliviscatur mei dextera mea:
* Adhaereat lingua mea faucibus meis, si non meminero tui, alleluia, alleluia.
V. Super flumina Babylonis illic sedimus et flevimus, dum recordaremur tui Sion.
R. Adhaereat lingua mea faucibus meis, si non meminero tui, alleluia, alleluia.

[Lectio2]
!1 Pet 1:6-12
6 In quo exsultabis, modicum nunc si oportet contristari in variis~
tentationibus:
7 ut probatio vestrae fidei multo pretiosior auro (quod per ignem probatur)~
inveniatur in laudem, et gloriam, et honorem in revelatione Jesu Christi:
8 quem cum non videritis, diligitis: in quem nunc quoque non videntes creditis:~
credentes autem exsultabitis laetitia inenarrabili, et glorificata:
9 reportantes finem fidei vestrae, salutem animarum.
10 De qua salute exquisierunt, atque scrutati sunt prophetae, qui de futura in~
vobis gratia prophetaverunt:
11 scrutantes in quod vel quale tempus significaret in eis Spiritus Christi:~
praenuntians eas quae in Christo sunt passiones, et posteriores glorias:
12 quibus revelatum est quia non sibimetipsis, vobis autem ministrabant ea quae~
nunc nuntiata sunt vobis per eos qui evangelizaverunt vobis, Spiritu Sancto~
misso de caelo, in quem desiderant angeli prospicere.

[Responsory2]
R. Viderunt te aquae, Deus, viderunt te aquae, et timuerunt:
* Multitudo sonitus aquarum vocem dederunt nubes, alleluia, alleluia, alleluia.
V. Illuxerunt coruscationes tuae orbi terrae: vidit et commota est terra.
R. Multitudo sonitus aquarum vocem dederunt nubes, alleluia, alleluia, alleluia.

[Lectio3]
!1 Pet 1:13-21
13 Propter quod succincti lumbos mentis vestrae, sobrii, perfecte sperate in eam,~
quae offertur vobis, gratiam, in revelationem Jesu Christi:
14 quasi filii obedientiae, non configurati prioribus ignorantiae vestrae~
desideriis:
15 sed secundum eum qui vocavit vos, Sanctum: et ipsi in omni conversatione~
sancti sitis:
16 quoniam scriptum est: Sancti eritis, quoniam ego sanctus sum.
17 Et si patrem invocatis eum, qui sine acceptione personarum judicat secundum~
uniuscujusque opus, in timore incolatus vestri tempore conversamini.
18 Scientes quod non corruptibilibus, auro vel argento, redempti estis de vana~
vestra conversatione paternae traditionis:
19 sed pretioso sanguine quasi agni immaculati Christi, et incontaminati:
20 praecogniti quidem ante mundi constitutionem, manifestati autem novissimis~
temporibus propter vos,
21 qui per ipsum fideles estis in Deo, qui suscitavit eum a mortuis, et dedit ei~
gloriam, ut fides vestra et spes esset in Deo:

[Responsory3]
R. Narrabo nomen tuum fratribus meis, alleluia:
* In medio Ecclesiae laudabo te, alleluia, alleluia.
V. Confitebor tibi in populis Domine, et psalmum dicam tibi in Gentibus.
R. In medio Ecclesiae laudabo te, alleluia, alleluia.
&Gloria
R. In medio Ecclesiae laudabo te, alleluia, alleluia.

[Lectio4]
Ex libro sancti Ambrosii Episcopi de fide resurrectionis.
!Post medium.
Qouniam Dei mori non poterat sapientia, resurgere autem non poterat quod mortuum~
non erat; assumitur caro, quae mori posset: ut dum moritur quod solet, quod~
mortuum fuerat, hoc resurgeret. Neque enim poterat esse, nisi per hominem~
resurrectio: quoniam sicut per hominem mors, ita et per hominem resurrectio~
mortuorum. Ergo resurrexit homo, quoniam homo mortuus est: resuscitatus homo,~
sed resuscitans Deus. Tunc secundum carnem homo, nunc per omnia Deus. Nunc enim~
secundum carnem jam non novimus Christum, sed carnis gratiam tenemus, ut ipsum~
primitias quiescentium, ipsum primogenitum ex mortuis noverimus.

[Responsory4]
R. In ecclesiis benedicite Deo, alleluia,
* Domino de fontibus Israël, alleluia, alleluia.
V. Psalmum dicite nomini ejus, date gloriam laudi ejus.
R. Domino de fontibus Israël, alleluia, alleluia.

[Lectio5]
Primitiae utique eiusdem sunt generis atque nattirai, cujus et reliqui fructus:~
quorum pro laetiore proventu primitiva Deo munera deferuntur; sacrum munus pro~
omnibus, et quasi reparatse quaedam liba naturae. Primitiae ergo quiescentium~
Christus. Sed utrum suorum quiescentium, qui quasi mortis exsortes, dulci quodam~
sopore tenentur, an omnium mortuorum? Sed sicut in Adam omnes moriuntur, ita et~
in Christo omnes vivificabuntur. Itaque sicut primitiae mortis in Adam, ita~
etiam primitiae resurrectionis in Christo omnes resurgent. Sed nemo desperet,~
neque justus doleat commtine consortium resurgendi, cum praecipuum fructum~
virtutis exspectet. Omnes quidem restirgent, sed unusquisque, ut ait Apostolus,~
in suo ordine. Communis est divinae fructus clementiae, sed distinctus ordo~
meritorum.

[Responsory5]
R. In toto corde meo, alleluia, exquisivi te, alleluia:
* Ne repellas me a mandatis tuis, alleluia, alleluia.
V. Benedictus es tu Domine, doce me justificationes tuas.
R. Ne repellas me a mandatis tuis, alleluia, alleluia.

[Lectio6]
Advertimus, quam grave sit sacrilegium, resurrectionem non credere. Si enim non~
resurgemus, ergo Christus gratis mortuus est, ergo Christus non resurrexit. Si~
enim nobis non resurrexit, utique non resurrexit, qui sibi cur resurgeret, non~
habebat. Resurrexit in eo mundus, resurrexit in eo caelum, resurrexit in eo~
terra. Erit enim caelum novum, et terra nova. Sibi autem non erat necessaria~
resurrectio, quem mortis vincula non tenebant. Nam etsi secundum hominem mortuus,~
in ipsis tamen erat liber infernis. Vis scire quam liber? Factus sum sicut homo~
sine adjutorio, inter mortuos liber. Et bene liber, qui se poterat suscitare,~
juxta quod scriptum est: Solvite hoc templum, et in triduo resuscitabo illud. Et~
bene liber, qui alios descenderat redempturus.

[Responsory6]
R. Hymnum cantate nobis, alleluia:
* Quomodo cantabimus canticum Domini in terra aliena? alleluia, alleluia.
V. Illic interrogaverunt nos, qui captivos duxerunt nos, verba cantionum.
R. Quomodo cantabimus canticum Domini in terra aliena? alleluia, alleluia.
&Gloria
R. Quomodo cantabimus canticum Domini in terra aliena? alleluia, alleluia.

[Lectio7]
Lectio sancti Evangelii secundum Joannem.
!John 16:23-30
In illo tempore: Dixit Jesus discipulis suis: Amen, amen dico vobis: si quid~
petieritis Patrem in nomine meo, dabit vobis. Et reliqua.
_
Homilia sancti Augustini Episcopi.
!Tractatus 102. in Joannem.
Domini verba nunc ista tractanda sunt: Amen, amen dico vobis: si quid petieritis~
Patrem in nomine meo, dabit vobis. Jam dictum est in superioribus hujus Dominici~
sermonis partibus, propter eos, qui nonmilla petunt a Patre in Christi nomine,~
nec accipiunt: non peti in nomine Salvatoris, quidquid petitur contra rationem~
salutis. Non enim sonum litterarum ac syllabarum, sed quod sonus ipse significat,~
et quod eo sono recte ac veraciter intelligitur, hoc accipiendus est dicere, cum~
dicit: In nomine meo.

[Responsory7]
R. Deus canticum novum cantabo tibi, alleluia:
* In psalterio decem chordarum psallam tibi, alleluia, alleluia.
V. Deus meus es tu, et confitebor tibi: Deus meus es tu, et exaltabo te.
R. In psalterio decem chordarum psallam tibi, alleluia, alleluia.

[Lectio8]
Unde qui hoc sentit de Christo, quod non est de linico Dei Filio sentiendum, non~
petit in ejus nomine, etiamsi non taceat litteris ac syllabis Christum: quoniam~
in ejus nomine petit, quem cdgitat cum petit. Qui vero quod est de illo~
sentiendum sentit, ipse in ejus nomine petit: et accipit quod petit, si non~
contra suam salutem sempiternam petit: accipit autem quando debet accipere.~
Quaedam enim non negantur: sed ut congruo dentur tempore defloruntur. Ita sane~
intelligendum est quod ait: Dabit vobis: ut ea beneficia significata sciantur~
his verbis, quae ad eos, qui petunt, proprie pertinent. Exaudiuntur quippe omnes~
sancti pro seipsis, non autem pro omnibus exaudiuntur vel amicis, vel inimicis~
suis, vel quibuslibet aliis: quia non utcumque dictum est, dabit; sed, dabit~
vobis.

[Responsory8]
R. Bonum est confiteri Domino, alleluia:
* Et psallere, alleluia.
V. In decachordo psalterio, cum cantico et cithara.
R. Et psallere, alleluia.
&Gloria
R. Et psallere, alleluia.

[Lectio9]
Usque modo, inquit, non petistis quidquam in nomine meo. Petite, et accipietis,~
ut gaudium vestrum sit plenum. Hoc quod dicit, gaudium plenum, profecto non~
carnale, sed spiritale gaudium est: et quando tantum erit, ut aliquid ei jam non~
sit addendum, procul dubio tunc erit plenum. Quidquid ergo petitur, quod~
pertineat ad hoc gaudium consequendum, hoc est in nomine Christi petendum, si~
divinam intelligimus gratiam, si vere beatam poscimus vitam. Quidquid autem~
aliud petitur, nihil petitur: non quia nulla omnino res est, sed quia in tantae~
rei comparatione quidquid aliud concupiscitur, nihil est.

[Responsory9]
@@TemporaM/Pasc4-0:Responsory9

[Capitulum Laudes]
!Jas 1:22-24
v. Carissimi: Estote factores verbi, et non auditores tantum, fallentes~
vosmetipsos. Quia si quis auditor est verbi, et non factor: hic comparabitur~
viro consideranti vultum nativitatis suae in speculo: consideravit enim se, et~
abiit, et statim oblitus est qualis fuerit.
$Deo gratias
_
R.br. Surrexit Dominus de sepulcro * Alleluia, alleluia
R. Surrexit Dominus de sepulcro: Alleluia, alleluia
V. Qui pro nobis pependit in ligno
R. Alleluia, alleluia
&Gloria
R. Surrexit Dominus de sepulcro: Alleluia, alleluia

[Versum 2]
V. In resurrectione tua Christe, alleluia.
R. Caeli et terra laetentur, alleluia.

[Ant 2]
Usque modo * non petistis quidquam in nomine meo.: petite, et accipietis,~
alleluia.

[Capitulum Tertia]
!Jas 1:22-24
v. Carissimi: Estote factores verbi, et non auditores tantum, fallentes~
vosmetipsos. Quia si quis auditor est verbi, et non factor: hic comparabitur~
viro consideranti vultum nativitatis suae in speculo: consideravit enim se, et~
abiit, et statim oblitus est qualis fuerit.
$Deo gratias

[Capitulum Sexta]
!Jas 1:25
v. Qui autem perspexerit in lege perfecta libertatis et permanserit non auditor~
obliviosus factus sed factor operis hic beatus in facto suo erit
$Deo gratias

[Capitulum Nona]
!Jas 1:27
v. Religio munda et inmaculata apud Deum et Patrem haec est visitare pupillos et~
viduas in tribulatione eorum inmaculatum se custodire ab hoc saeculo
$Deo gratias

[Versum 3]
V. Mane nobiscum Domine, alleluia.
R. Quoniam advesperascit, alleluia.

[Ant 3]
Petite, et accipietis, * ut gaudium vestrum sit plenum: ipse enim Pater amat~
vos, quia vos me amastis, et credidistis, alleluja.

[LectioE]
v. Sequentia Sancti Evangelii secundum Johannem
!John 16:23-30
16:23 Et in illo die me non rogabitis quidquam. Amen, amen dico vobis: si quid~
petieritis Patrem in nomine meo, dabit vobis.
16:24 Usque modo non petistis quidquam in nomine meo: petite, et accipietis, ut~
gaudium vestrum sit plenum.
16:25 Haec in proverbiis locutus sum vobis. Venit hora cum jam non in proverbiis~
loquar vobis, sed palam de Patre annuntiabo vobis:
16:26 in illo die in nomine meo petetis: et non dico vobis quia ego rogabo~
Patrem de vobis:
16:27 ipse enim Pater amat vos, quia vos me amastis, et credidistis, quia ego a~
Deo exivi.
16:28 Exivi a Patre, et veni in mundum: iterum relinquo mundum, et vado ad~
Patrem.
16:29 Dicunt ei discipuli ejus: Ecce nunc palam loqueris, et proverbium nullum~
dicis:
16:30 nunc scimus quia scis omnia, et non opus est tibi ut quis te interroget:~
in hoc credimus quia a Deo existi.
$Te decet
