97:1 Cantate al Signore un cantico nuovo: * perché egli fece meraviglie.
97:2 Gli diedero vittoria la sua destra: * e il suo santo braccio.
97:3 Il Signore fece nota la sua salvezza: * rivelò la sua giustizia agli occhi delle genti.
97:4 Si è ricordato della sua misericordia, * e della sua verità verso la casa d'Israele.
97:5 Tutti i confini della terra hanno veduto * la salvezza del nostro Dio.
97:6 Acclamate con gioia a Dio da tutta quanta la terra: * cantate ed esultate ed inneggiate.
97:7 Inneggiate al Signore colla cetra, colla cetra e col canto di inni; * Colle trombe di metallo, e colle trombe di corno.
97:8 Acclamate alla presenza del re, del Signore. * Si commuova il mare e quanto esso contiene: l'universo coi suoi abitanti.
97:9 I fiumi batteranno le mani; e cosi pure i monti esulteranno al cospetto del Signore * perché egli viene a giudicare la terra.
97:10 Giudicherà la terra con giustizia, * e i popoli con equità.
