[Rank]
Feria Quinta infra Hebdomadam III in Quadragesima;;Feria major;;2

[Rule]

[Lectio1]
Lettura del santo Vangelo secondo Luca
!Luca 4:38-44
In quell'occasione: Gesù uscito dalla sinagoga, entrò nella casa di Simone. Or la suocera di Simone era stata presa da gran febbre. Eccetera.
_
Omelia di sant'Ambrogio Vescovo
!Lib. 4 al capo 4 di Luca, verso la fine
Guarda la clemenza del Signore Salvatore: né mosso a sdegno, né offeso dalla grave ingratitudine, né ferito dalla loro ingiustizia abbandona la Giudea: anzi dimentico dell'ingiuria, memore solo della clemenza, cerca di guadagnare dolcemente i cuori di questo popolo infedele, ora istruendolo, ora liberandone (gl'indemoniati), ora guarendone (i malati). E con ragione san Luca parla prima di un uomo liberato dallo spirito malvagio, e poi racconta la guarigione d'una donna. Perché il Signore era venuto per guarire l'uno e l'altro sesso; ma prima doveva guarire quello che fu creato prima: e non bisognava omettere (di guarire) quella che aveva peccato più per leggerezza di animo che per malvagità.

[Responsory1]
@TemporaM/Quad3-0:Responsory1

[Lectio2]
L'aver il Signore cominciato a operare le due guarigioni di sabato significa ch'egli voleva cominciare la creazione del nuovo uomo lo stesso giorno che terminò l'antica creazione: e mostra fin dal principio che il Figlio di Dio non è soggetto alla legge, ma è al disopra della legge: e ch'egli non aboliva la legge, ma la compiva. Infatti il mondo non è stato fatto per mezzo della legge, ma del Verbo, sì come leggiamo: «Dal Verbo del Signore sono stati fatti i cieli». La legge dunque non viene abolita, ma si completa: così che si rinnova l'umanità decaduta. Onde anche l'Apostolo dice: «Spogliandovi dell'uomo vecchio, rivestitevi del nuovo che è stato creato secondo Dio».

[Responsory2]
@TemporaM/Quad3-0:Responsory2

[Lectio3]
E bene a proposito cominciò (le sue guarigioni) di sabato, per mostrare ch'egli è il Creatore che ordina e concatena le opere sue, e continua qui l'opera ch'egli stesso aveva già cominciato: come un architetto che disponendosi a rinnovare una casa, comincia a demolire il vecchio non dalle fondamenta ma dall'alto. Così egli mette mano prima là (cioè il giorno) dove aveva lasciato: quindi comincia dalle cose minori per giungere alle maggiori. Liberare dal demonio lo possono anche gli uomini, ma in nome di Dio: comandare ai morti di risorgere appartiene solo alla potenza divina. Forse anche questa donna, suocera di Simone e Andrea, era la figura della nostra carne che languiva per le varie febbri delle sue colpe, consumata da' desideri smodati, dalle sue diverse passioni. Direi che un affetto (disordinato) non è minor febbre di quella che fa sentire il calore (nel corpo). L'una brucia l'anima, l'altra il corpo. Infatti nostra febbre è l'avarizia: nostra febbre è la cupidigia: nostra febbre è la lussuria: nostra febbre è l'ambizione: nostra febbre è l'iracondia.


[Responsory3]
@TemporaM/Quad3-0:Responsory3

[Ant 2]
E i demoni uscivano * da molti gridando e dicendo: Tu sei il Cristo il Figlio di Dio ma egli li sgridava per impedire loro di dire che sapevano ch'egli era il Cristo.

[Oratio 2]
Ti glorifichi, Signore, la fausta ricorrenza dei tuoi santi Cosma e Damiano: nella quale hai conferito a loro la gloria sempiterna e a noi un soccorso con ineffabile provvidenza. 
$Per Dominum

[Ant 3]
Tutti quelli che avevano infermi, * li conducevano a Gesù, ed egli li guariva.

[Oratio 3]
La tua celeste misericordia, deh!, Signore, accresca il popolo a te sottomesso: e lo renda sempre obbediente ai tuoi comandamenti. 
$Per Dominum

[LectioE]
v. Lettura del santo Vangelo secondo Luca
!Luca 4:38-44
4:38 E uscito Gesù dalla sinagoga, entrò nella casa di Simone. E la suocera di Simone era stata presa da grossa febbre : e a lui la raccomandarono.
4:39 Ed egli chinatosi verso di lei fé' comando alla febbre : e la febbre la lasciò. E subito levatasi li andava servendo. 
4:40 Tramontato poi il sole, tutti quelli che aveano malati di questo e di quel malore, li conducevano a lui. Ed egli, imposte a ciascuno di essi le mani, li risanava. 
4:41 E uscivano da molti i demoni gridando, e dicendo : Tu sei il Figliuolo di Dio : ma egli sgridandoli non permetteva loro di dire che sapevano essere lui il Cristo.
4:42 'E fattosi giorno si partì per andare in luogo deserto, e le turbe lo cercavano, e arrivarono fino a lui : e lo ritenevano, perché non si partisse da loro.
4:43 Ma egli disse loro : Bisogna che anche alle altre città io evangelizzi il regno di Dio : dappoiché per questo sono stato mandato.
4:44 E predicava nelle sinagoghe della Galilea.
$Te decet
