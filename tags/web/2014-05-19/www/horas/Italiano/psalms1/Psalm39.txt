39:1 Aspettai con ansia il Signore, * ed egli si chinò a me.
39:2 Ed esaudì le mie preghiere, * e mi trasse dall'abisso della miseria, da un pantano fangoso.
39:3 E fermò i miei piedi sopra la pietra: * e assicurò i miei passi.
39:4 E mi pose in bocca un cantico nuovo, * un inno al nostro Dio.
39:5 Molti vedranno e temeranno: * e spereranno nel Signore.
39:6 Beato l'uomo di cui la speranza è il nome del Signore: * e non rivolse gli occhi a vanità e a follie menzognere.
39:7 Tu, o Signore, mio Dio, hai fatto molte cose meravigliose: * e non vi è chi sia simile a te nei tuoi pensieri.
39:8 Li annunziai e li raccontai: * si sono moltiplicati oltre ogni numero.
39:9 Non hai voluto sacrificio, né oblazione: * ma tu mi formasti le orecchie.
39:9 Non hai richiesto olocausto e sacrifizio per il peccato. * Allora io dissi: Ecco che io vengo.
39:9 In testa del libro sta scritto di me; ch'io faccia la tua volontà: * mio Dio, Io volli, e la tua legge è in mezzo al mio cuore.
39:10 Ho annunziato la tua giustizia in una grande Chiesa; * ecco, non terrò chiuse le mie labbra: tu lo sai, o Signore.
39:11 Non nascosi dentro il mio cuore la tua giustizia; * mostrai la tua verità e la tua salute.
39:12 Non nascosi, la tua misericordia e la tua verità * al numeroso concilio.
39:13 E tu, o Signore, non allontanare da me le tue misericordie: * la tua bontà e la tua verità mi sostennero in ogni tempo.
39:14 Perché mali senza numero mi hanno circondato: * mi hanno investito le mie iniquità e non posso sostenerne la vista.
39:14 Sono più numerose che i capelli della mia testa: * e il cuore mi è mancato.
39:14 Ti piaccia, o Signore, di liberarmi: * Signore, volgiti a darmi aiuto.
39:15 Siano insieme confusi e svergognati, quelli che cercano la mia vita * per rapirmela.
39:16 Siano messi in fuga e svergognati * quelli che mi bramano il male.
39:17 Siano tosto coperti di confusione, * quelli che mi dicono: Bene, bene.
39:18 Esultino e si rallegrino in te quelli che ti cercano: * e quelli, che amano la salute che vien da te, dicano sempre; Sia magnificato il Signore.
39:18 Io per me son mendico e indigente: * ma il Signore ha cura di me.
39:18 Tu sei il mio aiuto e il mio protettore; * Dio mio, non tardare.
