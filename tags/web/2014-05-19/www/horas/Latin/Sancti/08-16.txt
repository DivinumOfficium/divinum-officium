[Rank]
S. Joachim Confessoris, Patris B. M. V.;;Duplex II classis;;5.1;;ex C5

[Rank1960]
S. Joachim Confessoris, Patris B. M. V.;;Duplex II classis;;5;;ex C5

[Rule]
ex C5;mtv
9 lectiones

[Versum 1]
V. Potens in terra erit semen ejus.
R. Generátio rectórum benedicétur.

[Ant 1]
Laudémus * virum gloriósum in generatióne sua, quia benedictiónem ómnium géntium dedit illi Dóminus, et testaméntum suum confirmávit super caput ejus.

[Oratio]
Deus, qui prae omnibus Sanctis tuis beatum Joachim Genitricis Filii tui patrem esse voluisti: concede, quaesumus: ut cujus festa veneramur, ejus quoque perpetuo patrocinia sentiamus.
$Per eumdem

[Lectio4]
Sermo sancti Epiphanii Episcopi.
!Orat. de Laud. Virg. sub init.
De radíce Jesse ortus est rex David, et de tribu regis David sancta Virgo: sancta, inquam, et sanctórum virórum fília, cujus paréntes fuérunt Joachim et Anna; qui quidem in vita sua Deo placuérunt, atque etiam fructum ejusmodi germinavérunt, sanctam Vírginem Mariam, templum simul et matrem Dei.  Joachim porro, Anna et Maria, hi tres Trinitáti palam sacrifícium laudis offerebant.  Joachim enim interpretátur Præparátio Dómini, eo quod ex illo præparátum sit templum Dómini, nempe Virgo.  Anna rursus simíliter Gratia interpretátur, proptérea quod Joachim et Anna grátiam accepérunt, ut accedéntibus precibus, talem fructum germinarent, sanctam Vírginem adepti; Joachim síquidem precabátur in monte, et Anna in horto suo.

[Lectio5]
Sermo sancti Joannis Damasceni
!Oratio 1 de Virg. Mariæ Nativit., circa principium
Quóniam futurum erat ut Dei Génitrix et Virgo ex Anna orirétur, natúra gratiæ fœtum antevertere minime ausa est; verum tantisper exspectávit, dum grátia fructum suum produxísset.  Síquidem oportebat eam primogenitam in lucem edi, quæ rerum ómnium conditárum Primogénitum, in quo ómnia coagmentáta sunt, paritura erat.  O par beátum Joachim et Anna! vobis omnis creatura obstricta est.  Per vos enim donum, ómnium donórum præstantíssimum, Creatori óbtulit, nempe castam matrem, quæ sola Creatore digna erat.

[Lectio6]
Exsulta, Joachim, quóniam ex fília tua Fílius natus est nobis; et vocátur nomen ejus magni consílii, hoc est, salútis totius mundi Angelus.  Pudore afficiátur Nestorius, ac manum ori imponat.  Puer hic Deus est.  Quonam ígitur modo ea Dei Génitrix non sit, quæ péperit?  Si quis sanctam Dei Genitricem non confitétur, a Deitate remotus est.  Mea non est hæc orátio, quamquam alioqui mea; hanc enim diviníssimam hereditátem a theólogo patre Gregório accepi.  O beátum par Joachim et Anna!  Ac profecto ex ventris vestri fructu immaculáti agnoscímini, quemádmodum Christus quodam loco dixit: Ex fructibus eórum cognoscétis eos.  Ut Deo grátum erat ac dignum ea quæ a vobis orta est, vitæ vestræ ratiónes instituistis.  Caste enim ac sancte munere vestro functi, virginitátis thesáurum produxistis.

[Lectio7]
Lectio sancti Evangelii secundum Matthaeum.
!Matt 1:1-16
Liber generatiónis Jesu Christi, fílii David, fílii Abraham.  Abraham génuit Isaac, Isaac autem génuit Jacob.  Et réliqua.
_
Homilia sancti Joannis Damasceni.
!Ex lib. 4. de Fide orthodoxa, cap. 15. de Domini genealogia et sanctae Dei Genitricis. 
Quod Joseph ex Davidica tribu originem duxerit, sanctíssimi Evangelistæ Matthæus et Lucas líquido demonstrarunt.  Verum, hoc inter eos discríminis est, quod Matthæus ex Davíde per Salomónem Josephum dedúcit; Lucas autem per Nathan.  At vero sanctæ Vírginis ortum uterque silentio prætériit.  Quocirca scire operæ prétium est, nec apud Hebræos nec apud Scripturam sacram hoc in more positum fuisse, ut mulíerum genus recenserétur.  Verum, hoc demum lege cautum erat ne tribus ulla uxores ex áltera tribu accérseret.  Ac proinde Joseph, qui ex tribu Davidica ortum trahebat justítiamque colebat (hanc enim laudem ei tríbuit divinum Evangélium), sanctam Vírginem haudquáquam præter legis præscriptum despondísset, nisi ex eodem sceptro genus duxísset.  Ob idque satis hábuit Evangelista demonstrasse unde Joseph ortum traxerit.

[Lectio8]
Igitur ex stirpe Nathan, fílii David, Levi génuit Melchi et Panthérem.  Panther autem génuit Barpanthérem (namque ita vocabátur).  Barpánther rursus génuit Joachim.  Joachim denique génuit sanctam Dei Genitricem.  Rursus, ex stirpe Salomónis, fílii David, Mathan ex uxore sua génuit Jacob.  Mortuo autem Mathan, Melchi ex tribu Nathan, fílius Levi ac frater Panthéris, uxórem ipsíus Mathan, quæ etiam Jacobi mater erat, matrimonio sibi copulávit, atque ex ea génuit Heli.  Ita uterini fratres erant Jacob et Heli; ille nimirum ex tribu Salomónis, hic ex tribu Nathan oriundus.

[Lectio9]
Porro Heli, qui ex tribu Nathan erat, nullis liberis susceptis, e vita migrávit; eáque de causa Jacob ipsíus frater, qui ex tribu Salomónis fluxerat, ipsíus uxórem accepit, fratrique suo semen excitávit ac Joséphum progénuit.  Joseph itaque natúra quidem fílius Jacob erat, a Salomone oriundus; legis autem ratióne patrem habebat Heli, ex Nathan oriundum.  Quæ cum ita sint, Joachim lectíssimam illam ac summis laudibus dignam mulierem Annam matrimonio sibi copulávit.  Verum, quemádmodum prisca illa Anna, cum sterilitátis morbo laboraret, per oratiónem ac promissiónem, Samuelem procreávit; eodem modo hæc etiam, per obsecratiónem et promissiónem, Dei Genitricem a Deo accepit, ut ne hic quoque cuiquam ex illustribus matrónis céderet.  Itaque grátia (nam hoc sonat Annæ vocabulum) Dominam parit (id enim Maríæ nómine significátur).  Vere étenim rerum ómnium conditárum Domina facta est, cum Creatoris Mater éxstitit.
&teDeum

[Versum 2]
@:Versum 1

[Ant 2]
@:Ant 1

[Versum 3]
@:Versum 1

[Ant 3]
@:Ant 1
