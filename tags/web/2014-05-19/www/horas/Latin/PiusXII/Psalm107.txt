107:1 Firmum est cor meum, Deus, firmum cor meum; * cantabo et psallam.
107:2 Evigila, anima mea; evigilate, psalterium et cithara: * expergiscar ad auroram.
107:3 Laudabo te in populis, Domine, * et psallam tibi in nationibus,
107:4 Quoniam magna est usque ad caelum misericordia tua, * et usque ad nubes fidelitas tua.
107:5 Excelsus appare super caelos, Deus; super omnem terram sit gloria tua.
107:6 Ut liberentur dilecti tui, * adiuva dextera tua, et exaudi nos.
107:7 Deus locutus est in sactuario suo: * exsultabo et partibor Sichem,
107:8 Et vallem Succoth dimetiar; * mea est terra Galaad, et mea terra Manasse,
107:9 Et Ephraim galea capitis mei, Iuda sceptrum meum, * Moab pelvis lotionis meae;
107:10 Super Edom ponam calceamentum meum, * de Philistaea triumphabo.
107:11 Quis adducet me in civitatem munitam? * quis deducet me usque in Edom?
107:12 Nonne tu, Deus, qui reppulisti nos, * nec iam egrederis, Deus, cum exercitibus nostris?
107:13 Da nobis auxilium contra inimicum, * quia vanum est subsidium hominum.
107:14 Per Deum fortiter agemus, * et ipse conculcabit inimicos nostros.
