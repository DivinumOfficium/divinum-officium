(Esekias eneke Isa 38:10-20)
10 Így szóltam: Életem napjainak közepén kell alászállnom az alvilág kapuihoz, életem hátralevõ éveitõl megrabolva.
11 Azt gondoltam: Nem látom többé az Urat az élõk földjén. És nem láthatok senkit azok közül, akik a földet lakják.
12 Sátramat lebontják és elveszik tõlem, mint ahogy lebontják sátrukat a pásztorok. Életemet, mint a takács, felgöngyölöd, hogy aztán levághasd a szövõszékrõl. Még mielõtt az éj felváltja a nappalt, már végzel velem.
13 Siránkozom egészen reggelig, hogy mint az oroszlán, összetöri minden csontomat. Még mielõtt az éj felváltja a nappalt, már végzel velem.
14 Mint a fecskefióka, úgy csipogok, nyögdécselek, mint a galamb. Szemem bágyadtan tekint a magasba: Végy gondjaidba, légy segítségem!
15 Mit is mondjak neki? Mirõl beszéljek vele? O tette ezt mind velem. Egész életemben dicsõítelek minden szenvedésemért!
16 Uram, érted él a szívem, és a lelkem is csak érted él. Meggyógyítottál és hagyod, hogy éljek,
17 még szenvedésem is áldássá vált. Megszabadítottad lelkemet a pusztulás vermébõl. Hátad mögé vetetted minden vétkemet.
18 Mert az alvilág nem dicsõít téged, és a halál nem magasztal; akik a sírgödörbe szállnak, már nem bíznak hûségedben.
19 Csak aki él, az magasztal, ahogy ma én magasztallak. Az apák hirdessék fiaiknak a hûségedet.
20 Uram, siess segítségemre! És engedd, hadd zengjük zsoltárainkat életünknek minden napján, az Úr házában.
