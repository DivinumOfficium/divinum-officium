135:1 Date lode al Signore, perché egli è buono; * perché la sua misericordia dura in eterno.
135:2 Date lode al Dio degli dèi: * perché la sua misericordia dura in eterno.
135:3 Date lode al Signore dei Signori; * perché la sua misericordia dura in eterno.
135:4 A lui, che solo fa grandi meraviglie: * perché la sua misericordia dura in eterno.
135:5 A lui, che con sapienza creò i cieli: * perché la sua misericordia dura in eterno;
135:6 che posò la terra sopra le acque: * perché la sua misericordia dura in eterno;
135:7 e fece i grandi luminari: * perché la sua misericordia dura in eterno;
135:8 il sole per dominare sul giorno: * perché la sua misericordia dura in eterno;
135:9 ma luna e le stelle per dominare sulla notte: * perché la sua misericordia dura in eterno.
135:10 A lui che percosse l'Egitto coi suoi primogeniti: * perché la sua misericordia dura in eterno;
135:11 e trasse Israele di mezzo a loro: * perché la sua misericordia dura in eterno,
135:12 con mano potente e con braccio steso: * perché la sua misericordia dura in eterno.
135:13 A lui, che divise in due parti il Mar Rosso; * perché la sua misericordia dura in eterno;
135:14 e fece passare Israele in mezzo ad esso, * perché la sua misericordia dura in eterno;
135:15 e precipitò Faraone e il suo esercito nel Mar Rosso: * perché la sua misericordia dura in eterno.
135:16 A lui, che guidò il suo popolo nel deserto: * perché la sua misericordia dura in eterno;
135:17 e percosse dei re grandi: * perché la sua misericordia dura in eterno,
135:18 e uccise dei re forti: * perché la sua misericordia dura in eterno;
135:19 Sehon, re degli Amorrhei: * perché la sua misericordia dura in eterno;
135:20 e Og re di Basan: * perché la sua misericordia dura in eterno;
135:21 e diede la loro terra in eredità: * perché la sua misericordia dura in eterno;
135:22 in eredità ad Israele suo popolo: * perché la sua misericordia dura in eterno.
135:23 Perché nella nostra umiliazione si è ricordato di noi: * perché la sua misericordia dura in eterno;
135:24 e ci ha riscattato dai nostri nemici: * perché la sua misericordia dura in eterno.
135:25 A lui, che dà il cibo ad ogni carne: * perché la sua misericordia dura in eterno.
135:26 Date lode a Dio nel cielo: * perché la sua misericordia dura in eterno.
135:26 Date lode al Signore dei Signori: * perché la sua misericordia dura in eterno,
