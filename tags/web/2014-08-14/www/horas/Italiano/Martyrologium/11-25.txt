25 Novembre
_
Ad Alessandria santa Caterina, Vergine e Martire, la quale, messa in prigione per la confessione della fede cristiana sotto l'Imperatore Massimino, e poi lunghissimamente tormentata cogli scorpioni, finalmente decapitata compì il martirio. Il suo corpo, miracolosamente trasportato dagli Angeli sul monte Sinai, vi è religiosamente venerato dal numeroso concorso di Cristiani.
A Roma san Mosè, Prete e Martire, il quale, essendo detenuto in prigione insieme con altri, spesso fu per mezzo di lettere consolato da san Cipriàno. Lo stesso Mosè poi, avendo con animo intrepido resistito non solo contro i pagani, ma anche contro gli scismatici e gli eretici Novaziani, finalmente (come attesta san Cornélio Papa), nella persecuzione di Décio, fu decorato con un illustre ed ammirabile martirio.
Ad Antiochia sant'Erasmo Martire, A Cesarèa, in Cappadócia, la passione di san Mercùrio soldato, il quale, protetto dall'Angelo che lo custodiva, vinse i barbari, e superò la crudeltà di Décio, ed arricchito di molti trofei di tormenti, coronato col martirio volò al cielo.
Nell'Emilia, provincia dell'Italia, santa Giocónda Vergine.