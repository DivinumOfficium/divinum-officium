[Rank]
Feria Quarta infra Hebdomadam II in Quadragesima;;Feria major;;2

[Rule]

[Lectio1]
Lettura del santo Vangelo secondo Matteo
!Matt 20:17-28
In quell'occasione: Gesù nell'andare a Gerusalemme, prese in disparte i dodici discepoli, e disse loro: Ecco, noi andiamo a Gerusalemme, e il Figlio dell'uomo sarà dato nelle mani dei capi sacerdoti e degli scribi, e lo condanneranno a morte. Eccetera.
_
Omelia di sant'Ambrogio Vescovo
!Libr. 5 della fede a Graziano cap. 2, dopo il principio
Considerate che cosa domandi la madre dei figli di Zebedeo insieme coi figli e per i figli: certo è una madre piena di sollecitudine e anche smodata per l'esaltazione dei suoi figli, ma cui si deve perdonare l'estensione dei suoi desideri. E' una madre avanzata in età, che compie con cura i suoi doveri religiosi, che resta priva di conforto, perché proprio allora in cui l'età e la forza dei suoi figli le per mettono di contare su loro per il lavoro e la sussistenza, ella acconsente a separarsene, ha sacrificato la propria felicità per assicurare ai figli la ricompensa promessa a coloro che seguono Cristo. Difatti essi appena chiamati dal Signore, abbandonarono (come leggiamo) le reti e il padre, e lo seguirono.

[Responsory1]
@TemporaM/Quad2-0:Responsory7

[Lectio2]
Costei, cedendo al troppo grande impulso della tenerezza materna, supplicava il Salvatore dicendo: «Di' che questi due miei figliuoli, seggano uno alla tua destra e l'altro alla sinistra nel tuo regno» (Matth. 20,21).. Se c'è errore in questa domanda, è un errore causato dall'amore materno. Il cuore infatti d'una madre non conosce indugi: benché egoista nel desiderio, tuttavia è da perdonarle la sua ambizione, perché la rende avida non di denaro, ma di grazia. La sua richiesta non è impudente, perché ella pensa non a sé ma ai figli. Considerate cos'è una madre, pensate ciò ch'è una madre.

[Responsory2]
@TemporaM/Quad2-0:Responsory8

[Lectio3]
Cristo considerava la tenerezza di questa madre che cercava la consolazione della sua età avanzata colla promessa d'una ricompensa per i suoi figli: e che sebbene oppressa da dispiaceri materni, sopportava l'assenza dei suoi pegni più cari. Considerate di più ch'è una donna, cioè che appartiene al sesso più debole, e che il Signore non aveva ancora fortificato colla sua passione. Considerate, dico, che quella di cui esaminiamo l'errore, ha ereditato da Eva, la prima donna, questa smodata cupidigia trasfusasi dai nostri progenitori in tutta la loro posterità: che il Signore non l'aveva ancora redenta col proprio sangue, e che Cristo non aveva ancora lavato nel sangue che cola dalle sue piaghe, questo eccessivo desiderio d'onori immeritati che si trova radicato nel cuore di tutti.

[Responsory3]
@TemporaM/Quad2-0:Responsory9

[Ant 2]
Ecco, noi andiamo * a Gerusalemme: e il Figlio dell'uomo sarà consegnato per essere crocifisso.

[Oratio 2]
Deh! Signore, riguarda, benigno il tuo popolo: e concedi che coloro cui comandi di astenersi dai cibi di carne, si astengano ancora dai vizi nocivi.
$Per Dominum

[Ant 3]
Egli sarà dato * in balìa dei Gentili perché sia schernito, flagellato e crocifisso.

[Oratio 3]
O Dio, amatore e retributore dell'innocenza, dirigi a te i cuori dei tuoi servi: affinché, possedendo il fervore del tuo spirito, e si trovino saldi nella fede e attivi nelle opere.
$Per Dominum

[LectioE]
v. Lettura del santo Vangelo secondo Matteo
!Matt 20:17-28
20:17 E andandosene Gesù a Gerusalemme, presi in disparte i dodici discepoli, disse loro :
20:18 Ecco che andiamo a Gerusalemme, e il Figliuolo dell'uomo sarà dato nelle mani de' principi de' sacerdoti, e degli Scribi, e lo condanneranno a morte : 
20:19 e lo daranno in balìa de' Gentili per essere schernito, e flagellato, e crocifisso, e risorgerà il terzo giorno. 
20:20 Allora si accostò a lui la madre de' figliuoli di Zebedeo co' suoi figliuoli, adorandolo e domandandogli qualche cosa.
20:21 Ed egli le disse : Che vuoi tu ? Quella gli rispose : Ordina che seggano questi due miei figliuoli, uno alla destra, l'altro alla tua sinistra nel tuo regno.
20:22 Gesù rispose e disse : Non sapete quello che domandate. Potete voi bere il calice che berò io? Gli risposero : Possiamo.
20:23 Disse loro : Si, berete il calice mio : ma sedere alla mia destra o alla sinistra, non tocca a me il concedervelo, ma [sarà] per quelli, ai quali è stato preparato dal Padre mio.
20:24 Udito ciò i dieci, si adirarono co' due fratelli.
20:25 Ma Gesù chiamatili a sé, disse loro : Voi sapete che i principi delle nazioni la fan da padroni sopra di esse, e i grandi le governano con autorità.
20:26 Non così sarà di voi : ma chiunque vorrà tra voi esser più grande, sia vostro ministro :
20:27 E chi tra voi vorrà essere il primo, sarà vostro servo :
20:28 Siccome il Figliuolo dell'uomo non è venuto per essere servito, ma per servire e dare la sua vita in redenzione per molti.
$Te decet
