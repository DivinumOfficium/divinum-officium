58:1 Eripe me de inimicis meis, Deus meus, * ab insurgentibus contra me tuere me.
58:2 Eripe me de patrantibus iniquitatem, * et a viris sanguinum salva me.
58:3 Ecce enim insidiantur vitae meae, * conspirant contra me potentes.
58:4 Non est crimen in me nec peccatum, Domine: * sine culpa mea procurrunt et aggrediuntur.
58:5 Evigila, occurre mihi, et vide; * nam tu, Domine exercituum, Deus Israel es.
58:6 Expergiscere, castiga omnes gentes, * noli misereri omnium perfidorum.
58:7 Revertuntur vespere, latrant ut canes * et percurrunt civitatem;
58:8 Ecce se iactant ore suo; contumeliae sunt in labiis eorum: * quis enim audit?
58:9 Sed tu, Domine, irrides eos, * ludibrio habes omnes gentes.
58:10 Robur meum, ad te attendam, quia tu, Deus, praesidium meum es, * Deus meus, misericordia mea.
58:12 Subveniat mihi Deus, faciat ut delecter de hostibus meis. * Deus, occide eos, ne offensae sint populo meo,
58:13 Conturba eos robore tuo et prosterne eos, * clipeus noster, Domine.
58:14 Peccatum oris eorum est sermo labiorum eorum, et capiantur superbia sua et maledictis et mendaciis quae dicunt.
58:15 Perde eos in ira, * perde, ut iam non sint,
58:16 Ut sciatur Deum regnare in Iacob * et usque ad fines terrae.
58:17 Revertuntur vespere, latrant ut canes, * et percurrunt civitatem;
58:18 Vagantur cibum quaerentes; * si satiati non sunt, ululatum edunt.
58:19 Ego autem cantabo potentiam tuam, * et exsultabo mane de misericordia tua,
58:20 Quia factus es praesidium mihi, * et refugium die angustiae meae.
58:21 Robur meum, tibi psallam, quia, Deus, praesidium meum es, * Deus meus, misericordia mea.
