[Rank]
Dominica I post Epiphaniam;;Semiduplex;;5

[Rule]
9 lectiones

[Ant Vespera]
Ante luciferum genitus, * et ante saecula, Dominus Salvator noster hodie mundo apparuit.
Venit lumen tuum * Jerusalem, et gloria Domini super te orta est, et ambulabunt Gentes in lumine tuo, alleluia.
Apertis thesauris suis * obtulerunt Magi Domino aurum, thus, et myrrham, alleluia.
Stella ista * sicut flamma coruscat, et Regem regum Deum demonstrat: Magi eam viderunt, et magno Regi munera obtulerunt.

[Capitulum Vespera]
!Rom 12:1
v. Fratres, obsecro vos per misericordiam Dei, ut exhibeatis corpora vestra~
hostiam viventem, sanctam, Deo placentem, rationabile obsequium vestrum.
$Deo gratias
_
R.br. Omnes de Saba venient, * Alleluia, alleluia.
R. Omnes de Saba venient, * Alleluia, alleluia.
V. Aurum et thus deferentes.
R. Alleluia, alleluia.
&Gloria
R. Omnes de Saba venient, * Alleluia, alleluia.

[Hymnus Vespera]
@Sancti/01-06:Hymnus Vespera

[Versum 1]
V. Vidimus stellam eius in Oriente, alleluia
R. Et venibus cum muneribus adorare Dominum, alleluia.

[Ant 1]
Remansit * Puer Jesus in Jerusalem, et non cognoverunt parentes eius,~
existimates illum esse in comitatu: et requirebant eum inter cognatos et notos.

[Oratio]
v. Vota quaesumus Domine, supplicantis populi caelesti pietate prosequere: ut ea~
quae agenda sunt, videant, et ad implenda quae viderint convalescant
$Per Dominum

[Lectio1]
Incipit epistola prima ad Corinthios
!1 Cor 1:1-3
1 Paulus vocatus Apostolus Jesu Christi per voluntatem Dei, et Sosthenes frater,
2 ecclesiae Dei, quae est Corinthi, sanctificatis in Christo Jesu, vocatis~
sanctis, cum omnibus qui invocant nomen Domini nostri Jesu Christi, in omni loco~
ipsorum et nostro.
3 Gratia vobis, et pax a Deo Patre nostro, et Domino Jesu Christo.

[Responsory1]
R. Hodie in Jordane baptizato Domino aperti sunt caeli, et sicut columba super~
eum Spiritus mansit, et vox Patris intonuit:
* Hic est Filius meus dilectus, in quo mihi bene complacui.
V. Descendit Spiritus sanctus corporali specie sicut columba in ipsum, et vox de~
caelo facta est.
R. Hic est Filius meus dilectus, in quo mihi bene complacui.

[Lectio2]
!1 Cor 1:4-9
4 Gratias ago Deo meo semper pro vobis in gratia Dei, quae data est vobis in~
Christo Jesu:
5 quod in omnibus divites facti estis in illo, in omni verbo, et in omni~
scientia.
6 Sicut testimonium Christi confirmatum est in vobis:
7 ita ut nihil vobis desit in ulla gratia, exspectantibus revelationem Domini~
nostri Jesu Christi,
8 qui et confirmabit vos usque in finem sine crimine, in die adventus Domini~
nostri Jesu Christi.
9 Fidelis Deus: per quem vocati estis in societatem filii ejus Jesu Christi~
Domini nostri.

[Responsory2]
@Sancti/01-06:Responsory2

[Lectio3]
!1 Cor 1:10-13
10 Obsecro autem vos fratres per nomen Domini nostri Jesu Christi: ut idipsum~
dicatis omnes, et non sint in vobis schismata: sitis autem perfecti in eodem~
sensu, et in eadem sententia.
11 Significatum est enim mihi de vobis fratres mei ab iis, qui sunt Chloës, quia~
contentiones sunt inter vos.
12 Hoc autem dico, quod unusquisque vestrum dicit: Ego quidem sum Pauli: ego~
autem Apollo: ego vero Cephae: ego autem Christi.
13 Divisus est Christus? numquid Paulus crucifixus est pro vobis? aut in nomine~
Pauli baptizati estis?

[Responsory3]
@Sancti/01-06:Responsory3

[Lectio4]
Sermo sancti Leonis Papae.
!Serm. 4. de Epiphania.
lustum et rationabile, dilectissimi, verae pietatis obsequium est, in diebus,~
qui divinae opera misericordiae protestantur, toto corde gaudere, et honorifice~
ea, quae ad salutem nostram gesta sunt, celebrare, vocante nos ad hanc~
devotionem ipsa recurrentium temporum lege, quae nobis post diem, in quo~
coaeternus Patri Filius Dei natus ex Virgine est, brevi intervallo Epiphaniae~
intulit festum, ex apparitione Domini consecratum.

[Responsory4]
R. Ego autem medicus sum et pauper:
* Dominus sollicitus est mei.
V. Laborem manuum manuum tuarum quia manducabis, beatus es, bene tibi erit.
R. Dominus sollicitus est mei.

[Lectio5]
In quo fidei nostrae magnum praesidium providentia divina constituit: ut, dum~
solemni veneratione recolitur adorata in exordiis suis Salvatoris infantia, per~
ipsa originalia documenta probaretur veri hominis in Christo orta natura. Hoc~
enim est, quod justificat impios: hoc est, quod ex peccatoribus facit sanctos,~
si in uno eodemque Domino nostro Jesu Christo et vera Deitas et vera credatur~
humanitas: Deitas, qua ante omnia saecula in forma Dei aequalis est Patri:~
humanitas, qua novissimis diebus in forma servi unitus est homini.

[Responsory5]
R. Vulpes foveas habent, volucres caeli nidos,
* Filius autem hominis non habet, ubi caput reclinet.
V. Pauper sum ego, et in laboribus a juventüte mea.
R. Filius autem hominis non habet, ubi caput reclinet.

[Lectio6]
Ad roborandum ergo hanc fidem, quae contra omnes pronuntiabatur errores, ex~
magna gestum est divini pietate consilii, ut gens in longinqua Orientalis plagae~
regione consistens, quae spectandorum siderum arte pollebat, signum nati pueri,~
qui supra omnem Israël esset regnaturus, acciperet. Nova etenim claritas apud~
Magos stellae illustrioris apparuit, et intuentium animos ita admiratione sui~
splendoris implevit, ut nequaquam sibi crederent negligendum, quod tanto~
nuntiabatur indicio.

[Responsory6]
R. Cum in forma Dei esset, semetipsum exinanivit
* Formam servi accipiens
V. Humiliavit semetipsum, factus obediens usque ad mortem.
R. Formam servi accipiens
&Gloria
R. Formam servi accipiens

[Lectio7]
Lectio sancti Evangelii secundum Lucam.
!Luke 2:42-52
Cum factus esset Jesus annorum duodecim, ascendentibus illis Jerosolymam~
secundum consuetudinem diei festi, consummatisque diebus, cum redirent, remansit~
puer Jesus in Jerusalem. Et reliqua.
_
Homilia sancti Ambrosii Episcopi.
!Lib. 2. in cap. 2. Lucam, in fine.
Duodecimo anno, ut legimus, Dominicae sumitur disputationis exordium. Hic enim~
praedicandas fidei evangelizantium numerus debebatur. Nec otiose immemor suorum~
secundum carnem parentum, qui secundum carnem utique sapientia Dei implebatur et~
gratia, post triduum reperitur in templo: ut esset indicio, quia post triduum~
triumphalis illius passionis, in sede caelesti, et honore divino, fidei nostrae~
se suscitatus offerret, qui mortuus credebatur.

[Responsory7]
R. Vere tu es Rex absconditus
* Deus Israël Salvator.
V. Tu doces hominem scientiam.
R. Deus Israël Salvator.

[Lectio8]
Quid est quod me quaerebatis? Duaj sunt in Christo generationes: una est paterna,~
materna altera. Paterna illa divinior; materna vero, quae in nostrum laborem~
usumque descendit. Et ideo quae supra naturam, supra aetatem, supra~
consuetudinem fiunt, non humanis assignanda virtutibus, sed divinis referenda~
sunt potestatibus. Alibi eum ad ministerium mater impellit, hic mater argiutur,~
quia adhuc quae humana sunt, exigat. Sed cum hic duodecim describatur annorum,~
illic discipulos habere dicatur; vides matrem didicisse a filio, ne exigeret a~
validiore ministerium, quae stupebat in juniore miraculum. Videntes stellam Magi,~
gavisi sunt gaudio magno: * Et intrantes domum invenerunt puerum cum Maria matre~
ejus, et procidentes adoraverunt eum: * Et apertis thesauris suis obtulerunt ei~
munera, aurum, thus, et myrrham. Stella, quam viderant Magi in Oriente,~
antecedebat eos, usque dum veniens staret supra ubi erat puer.

[Responsory8]
R. Sicut per inobedientiam unius hominis peccatores constitüti sunt multi
* Ita et per unius obedientiam justi constientur multi.
V. Venit Nazareth et erat sübditus illis
R. Ita et per unius obedientiam justi constientur multi.
&Gloria
R. Ita et per unius obedientiam justi constientur multi.

[Lectio9]
Et venit Nazareth, et erat subditus illis. Quid enim magister virtutis, nisi~
officium pietatis impleret? Et miramur, si Patri defert, qui subditur matri? Non~
utique infirmitatis, sed pietatis ista subjectio est: attollat licet aevis~
emissus latebris coluber perfidiae caput, et serpentinis evomat venona~
pectoribus. Cum dicit se Filius missum, majorem haereticus appellet Patrem, ut~
imperfectum Filium dicat, qui potest habere majorem: ut alienis auxiliis asserat~
eum, qui mittitur, indigere. Numquid et humano egebat auxilio, ut materno~
serviret imperio?

[Responsory9]
R. Hic et dies preclarus in quo salvator mundi apparuit, quem Prophetae~
predixerunt, Angeli annuntiaverunt.
* Cuius stellam Magi videntes gavisi sunt, et munera ei obtulerunt
V. Dies sanctificatus illuxit nobis: venite gentes et adorate Dominum.
R. Cuius stellam Magi videntes gavisi sunt, et munera ei obtulerunt
&Gloria
R. Cuius stellam Magi videntes gavisi sunt, et munera ei obtulerunt

[Ant Laudes]
Ante luciferum genitus, * et ante saecula, Dominus Salvator noster hodie mundo apparuit.
Venit lumen tuum * Jerusalem, et gloria Domini super te orta est, et ambulabunt Gentes in lumine tuo, alleluia.
Apertis thesauris suis * obtulerunt Magi Domino aurum, thus, et myrrham, alleluia.
Maria et flumina * benedicite Domino: hymnum dicite fontes Domino, alleluia.
Stella ista * sicut flamma coruscat, et Regem regum Deum demonstrat: Magi eam viderunt, et magno Regi munera obtulerunt.

[Capitulum Laudes]
!Rom 12:1
v. Fratres, obsecro vos per misericordiam Dei, ut exhibeatis corpora vestra~
hostiam viventem, sanctam, Deo placentem, rationabile obsequium vestrum.
$Deo gratias
_
R.br. Reges Tharsis et insulae munera offerent * Alleluia, alleluia.
R. Reges Tharsis et insulae munera offerent * Alleluia, alleluia.
V. Reges Arabum et Saba dona adducent.
R. Alleluia, alleluia.
&Gloria
R. Reges Tharsis et insulae munera offerent * Alleluia, alleluia.

[Hymnus Laudes]
@SanctiM/01-06:Hymnus Laudes

[Versum 2]
V. Adorate Deum, alleluia.
R. Omnes Angeli eius, alleluia.

[Ant 2]
Remansit * Puer Jesus in Jerusalem, et non cognoverunt parentes eius,~
existimates illum esse in comitatu: et requirebant eum inter cognatos et notos.

[Capitulum Tertia]
!Rom 12:1
v. Fratres, obsecro vos per misericordiam Dei, ut exhibeatis corpora vestra~
hostiam viventem, sanctam, Deo placentem, rationabile obsequium vestrum.
$Deo gratias

[Responsory Tertia]
V. Reges Tharsis et insulae munera offerent, alleluia.
R. Reges Arabum et Saba dona adducent, alleluia.

[Capitulum Sexta]
!Rom 12:3
v. Fratres: Dico enim per gratiam quae data est mihi, omnibus qui sunt inter vos,~
non plus sapere quam oportet sapere, sed sapere ad sobrietatem: et unicuique~
sicut Deus divisit mensuram fidei.
$Deo gratias

[Responsory Sexta]
V. Omnes de Saba venient, alleluia.
R. Aurum et thus deferentes, alleluia.

[Capitulum Nona]
!Rom 12:4-5
v. Sicut enim in uno corpore multa membra habemus, omnia autem membra non eumdem~
actum habent: ita multi unum corpus sumus in Christo, singuli autem alter~
alterius membra, in Christo Jesu Domino nostro.
$Deo gratias

[Responsory Nona]
V. Adorate Dominum, alleluia.
R. In aula sancta eius, alleluia.

[Ant 3]
Fili, * quid fecisti nobis sic? Ego et pater tuus dolentes quaerebamus te. Quid~
est, quod me quaerebatis? nesciabitis quia in iis, quae Patris mei sunt, oportet~
me esse?

[LectioE]
v. Sequentia Sancti Evangelii secundum Lucam
!Luke 2:42-52
2:42 Et cum factus esset annorum duodecim, ascendentibus illis Jerosolymam secundum consuetudinem diei festi, 
2:43 consummatisque diebus, cum redirent, remansit puer Jesus in Jerusalem, et non cognoverunt parentes ejus. 
2:44 Existimantes autem illum esse in comitatu, venerunt iter diei, et requirebant eum inter cognatos et notos. 
2:45 Et non invenientes, regressi sunt in Jerusalem, requirentes eum. 
2:46 Et factum est, post triduum invenerunt illum in templo sedentem in medio doctorum, audientem illos, et interrogantem eos. 
2:47 Stupebant autem omnes qui eum audiebant, super prudentia et responsis ejus. 
2:48 Et videntes admirati sunt. Et dixit mater ejus ad illum: Fili, quid fecisti nobis sic? ecce pater tuus et ego dolentes quaerebamus te. 
2:49 Et ait ad illos: Quid est quod me quaerebatis? nesciebatis quia in his quae Patris mei sunt, oportet me esse? 
2:50 Et ipsi non intellexerunt verbum quod locutus est ad eos. 
2:51 Et descendit cum eis, et venit Nazareth: et erat subditus illis. Et mater ejus conservabat omnia verba haec in corde suo. 
2:52 Et Jesus proficiebat sapientia, et aetate, et gratia apud Deum et homines. 
$Te decet
