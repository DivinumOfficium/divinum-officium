(Cantico di_Isaia * Isa 40:10-17)
40:10 Ecco che il Signore Dio verrà con possanza e il braccio di lui dominerà: ecco che egli ha seco la sua mercede, ed ha davanti a se l'opra sua.
40:11 Egli come pastore pascerà il suo gregge: egli colla sua fortezza raccoglierà gli agnelli, e li solleverà al suo seno, porterà egli stesso le pecorelle che sono piene.
40:12 Chi è colui che ha misurato nel suo pugno le acque o ha pesati i cieli nella palma distesa? Chi è, che con tre dita sostiene la macchina della terra, e  scandaglia i monti e mette in bilancia le colline?
40:13 Chi ha dato aiuto allo spirito Signore? Chi gli ha dato consiglio, e chi gli ha insegnato?
40:14 Chi ha egli chiamato a consulta, e chi è che abbia istruito lui, e a lui abbia mostrata la via della giustizia, e lo abbia stradato nella scienza, e gli abbia fatto conoscer la strada prudenza?
40:15 Ecco che le nazioni sono come una goccia della secchia, e son valutate come uno scrupolo, che dà il tratto alla bilancia: ecco che le isole son come un granellino di polvere.
40:16 E il Libano non ha legna a sufficienza pel fuoco, né le bestie del Libano basterebbero per gli olocausti.
40:17 Le genti tutte sono dinanzi a lui come se non fossero, e come un niente, e cosa vuota di essere sono stimate riguardo a lui.
