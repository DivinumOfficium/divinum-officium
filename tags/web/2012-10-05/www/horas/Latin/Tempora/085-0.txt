[Ant 1]
Observa fili * praecepta patris tui et ne dimittas legem matris tuae, sed liga eam semper in corde tuo.

[Versum 1]
V. Vespertina oratio ascendat ad te Domine.
R. Et descendat super nos misericordia tua.

[Lectio1]
De libro Ecclesiastici.
!Sir 5:1-5
1 Noli attendere ad possessiones iniquas, et ne dixeris: Est mihi sufficiens vita: nihil enim proderit in tempore vindictae et obductionis.
2 Ne sequaris in fortitudine tua concupiscentiam cordis tui,
3 et ne dixeris: Quomodo potui? aut, quis me subjiciet propter facta mea? Deus enim vindicans vindicabit.
4 Ne dixeris: Peccavi: et quid mihi accidit triste? Altissimus enim est patiens redditor.
5 De propitiato peccato noli esse sine metu, neque adjicias peccatum super peccatum.

[Responsory1]
@Tempora/081-0:Responsory1

[Lectio2]
!Sir 5:6-11
6 Et ne dicas: Miseratio Domini magna est, multitudinis peccatorum meorum miserebitur:
7 misericordia enim et ira ab illo cito proximant, et in peccatores respicit ira illius.
8 Non tardes converti ad Dominum, et ne differas de die in diem:
9 subito enim veniet ira illius, et in tempore vindictae disperdet te.
10 Noli anxius esse in divitiis injustis: non enim proderunt tibi in die obductionis et vindictae.
11 Non ventiles te in omnem ventum, et non eas in omnem viam: sic enim omnis peccator probatur in duplici lingua.

[Responsory2]
@Tempora/081-0:Responsory2

[Lectio3]
!Sir 5:12-16
12 Esto firmus in via Domini, et in veritate sensus tui et scientia: et prosequatur te verbum pacis et justitiae.
13 Esto mansuetus ad audiendum verbum, ut intelligas, et cum sapientia proferas responsum verum.
14 Si est tibi intellectus, responde proximo: sin autem, sit manus tua super os tuum, ne capiaris in verbo indisciplinato, et confundaris.
15 Honor et gloria in sermone sensati: lingua vero imprudentis subversio est ipsius.
16 Non appelleris susurro, et lingua tua ne capiaris et confundaris:

[Responsory3]
@Tempora/081-0:Responsory3

[Lectio4]
Sermo sancti Joannis Chrysostomi.
!Homil. 22. in 2. Cor. 10. in Moralibus.
Ne tardes converti ad Dominum, et ne differas de die in diem: nescis enim quid paritura sit superventura dies. Periculum enim et metus est in differendo: salus vero certa ac secura, si nulla sit dilatio. Virtutem igitur cole: sic enim licet juvenis moriaris, secure discesseris: quod si ad senectutem perveneris, cum multa facilitate et nulla molestia e vita discedes; duplicemque habebis festivitatem, et quod a vitae malitia abstinueris, et quod virtutem colueris. Ne dicas: Erit tempus, quando converti licebit: verba enim haec Deum valde exasperant.

[Responsory4]
@Tempora/081-0:Responsory4

[Lectio5]
Cur nam, cum ipse tibi aeterna saecula promisit, tu in praesenti vita laborare non vis, quae parva et momentanea est: sed sic ignavus ac dissolutus agis, quasi hac breviorem aliam quamdam inquiras.'' Nonne illae quotidianae comessationes, nonne illae mensae, nonne scorta illa, nonne theatra illa, nonne divitiae illae testantur inexplebilem malitiae concupiscentiam? Cogita bene, quod quoties scortatus es, toties condemnasti teipsum: peccatum enim ita se habet, ut mox atque patratum fuerit, sententiam ferat judex.

[Responsory5]
@Tempora/081-0:Responsory5

[Lectio6]
Inebriatus es? ventri indulsisti? rapuisti? siste jam gradum: verte te in diversum: confitere Deo gratiam, quod non in mediis peccatis te abstulit: ne quaere aliud tibi prorogari tempus ut male opereris. Multi dum male ac vitiose viverent, subito perierunt, et in manifestam damnationem abierunt: time ne idem tibi accidat. Sed multis, inquis, dedit Deus spatium, ut in ultima senecta confiterentur. Quid igitur? numquid et tibi dabitur? Fortasse dabit, inquis. Cur dicis, fortasse? Contigit aliquoties? Cogita quod de anima deliberas: proinde etiam de contrario cogita, et dic: Quid autem, si non det? Quid autem, si det, inquis? Esto, dat quidem ipse: verumtamen hoc illo certius et utilius.

[Responsory6]
@Tempora/081-0:Responsory6

[Responsory7]
@Tempora/081-0:Responsory7

[Responsory8]
@Tempora/Pent01-0:Responsory8
