[Rank]
Feria Quinta infra Hebdomadam Passionis;;Feria major;;2

[Rule]

[Lectio1]
Lettura del santo Vangelo secondo Luca
!Luca 7:36-50
In quell’occasione: Uno dei farisei pregò Gesù d’andare a desinare da lui. Ed entrato in casa del fariseo si pose a mensa. Eccetera.
_
Omelia di san Gregorio Papa
!Omelia 33 sul Vangelo
Quando rifletto alla penitenza di Maria Maddalena, mi sento più voglia di piangere che di parlare. E chi, pur avendo un cuore di pietra non si commuoverà alle lacrime di questa peccatrice fino a imitarne il pentimento? Ella considerò ciò che aveva fatto, e non volle ritardare ciò che le rimaneva a fare. Entrò tra i commensali, andò senz’essere invitata, e durante il pasto offrì lo spettacolo delle sue lagrime. Osservate qual dolore la consuma, mentre non arrossisce di piangere e ciò in mezzo a un festino.

[Responsory1]
@Tempora/Quad5-1:Responsory1

[Lectio2]
Questa donna, che Luca chiama peccatrice e Giovanni chiama Maria, noi crediamo essere quella Maria da cui, per testimonianza di Marco, furono scacciati sette demoni. E che indicano questi sette demoni, se non tutti i vizi? Come i sette giorni della settimana designano tutto il corso del tempo, così il numero sette figura assai bene l’universalità. Maria ebbe dunque in sé sette demoni, perciò fu ripiena di tutti i vizi.

[Responsory2]
@Tempora/Quad5-0:Responsory2

[Lectio3]
Ma perché vide d’un colpo le macchie della sua turpitudine, ella corse subito a purificarsi al fonte della misericordia, senza arrossire davanti agli invitati. E siccome si vergognava grandissimamente dentro di sé, così non curò per nulla la confusione esterna. Che ammiriamo noi dunque, o fratelli? Maria che va, o il Signore che la riceve? Dirò, ch’egli la riceve o che l’attira? Ma dirò meglio che l’attira e riceve insieme: perché è certo lui che l’attira internamente colla sua misericordia, e che l’accoglie esternamente colla sua dolcezza.

[Responsory3]
@Tempora/Quad5-0:Responsory3

[Ant 2]
Il Maestro dice: * Il mio tempo è vicino, farò la Pasqua da te-coi miei discepoli.

[Oratio 2]
Deh! concedi, Dio onnipotente, che la dignità della natura umana deturpata dall’intemperanza, sia ristabilita dall’amore d’una salutare parsimonia.
$Per Dominum

[Ant 3]
Ho desiderato ardente mente * di mangiare questa Pasqua con voi prima di patire.

[Oratio 3]
Deh! Signore, sii propizio al tuo popolo : affinché, rigettando quel che non ti piace, senta piuttosto le attrattive dei tuoi comandamenti. 
$Per Dominum
