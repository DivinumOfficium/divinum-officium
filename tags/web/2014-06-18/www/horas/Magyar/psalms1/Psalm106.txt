106:1 Adjatok hálát az Úrnak, mert jó; * mert örökkévaló az õ irgalmassága. 
106:2 Mondják meg ezt, kik megszabadíttattak az Úr által, kiket megszabadított az ellenség kezébõl, * és egybegyûjtött a tartományokból, 
106:3 napkeletrõl és nyugatról, * éjszakról és a tenger felõl. 
106:4 Tévelyegtek a pusztában a vizetlen helyen; * nem találtak utat lakásra való városhoz. 
106:5 Éhezvén és szomjúhozván, * lelkök elbágyadt bennök. 
106:6 De az Úrhoz kiáltottak, midõn szorongattattak, * és kiragadta õket szükségeikbõl, 
106:7 és egyenes útra vezette õket, * hogy a lakásra való városba menjenek. 
106:8 Adjanak hálát az Úrnak irgalmáért, * és csodatetteiért az emberek fiai elõtt, 
106:9 mert megelégítette a sovárgó lelket, * az éhezõ lelket megelégítette jókkal. 
106:10 Kik a sötétségben és a halál árnyékában ültek, * inségben és vasra verve: 
106:11 mert ellenszegûltek az Isten igéinek, * és a Fölséges tanácsát megvetették. 
106:12 És szivök megaláztatott a sanyarúság alatt; * elfogyott erejök, és nem volt, ki megsegítse. 
106:13 De az Úrhoz kiáltottak, midõn szorongattattak, * és kiszabadítá õket szükségeikbõl, 
106:14 és kivezette õket a sötétségbõl és a halál árnyékából, * és bilincseiket szétszaggatta. 
106:15 Adjanak hálát az Úrnak irgalmáért * és csodatetteiért az emberek fiai elõtt; 
106:16 mert lerontotta a réz ajtókat, * és a vas zárakat összetörte, 
106:17 fölemelé õket gonoszságuk útjáról; * mert igaztalanságaik miatt aláztattak meg. 
106:18 Lelkök minden eledelt megútált; * és a halál kapuihoz közelgettek. 
106:19 De az Úrhoz kiáltottak, midõn szorongattattak, * és kiszabadítá õket szükségeikbõl. 
106:20 Kibocsátotta az õ igéjét, és meggyógyítá õket, * és kiragadta õket veszedelmeikbõl. 
106:21 Adjanak hálát az Úrnak irgalmáért * és csodatetteiért az emberek fiai elõtt, 
106:22 és áldozzanak dicséretáldozattal, * és hirdessék az õ tetteit örvendezéssel. 
106:23 Kik hajókon jártak a tengeren, * kereskedvén a sok vizen; 
106:24 azok látták az Úr cselekedeteit, * és csodatetteit a mélységben. 
106:25 Szólt, és szélvész lõn, * és fölkeltek az õ habjai. 
106:26 Fölemelkedtek az égig, és leszálltak a mélységig; * az õ lelkök elepedt a veszélyekben. 
106:27 Szédûltek és tántorogtak, mint a részeg, * és minden bölcseségök elenyészett. 
106:28 De az Úrhoz kiáltottak, midõn szorongattattak, * és kivitte õket szükségeikbõl. 
106:29 És szélvészét gyenge szellõvé tette, * és lecsendesedtek az õ habjai. 
106:30 És örûltek, hogy lecsendesedtek; * és elvezette õket ohajtásuk révpartjára. 
106:31 Adjanak hálát az Úrnak az õ irgalmáért, * csodatetteiért az emberek fiai elõtt, 
106:32 és magasztalják õt a község gyülekezeteiben, * és a vének ülésében dicsérjék õt. 
106:33 A folyókat pusztává tette, * és a vizek forrásait szomjas helyekké, 
106:34 a termékeny földet soványnyá * a bennelakók gonoszsága miatt. 
106:35 A pusztát tavakká tette, * és a víznélküli földet vízforrásokká. 
106:36 És oda telepítette az éhezõket, * és lakásúl várost építettek. 
106:37 És bevetették a szántóföldet, és szõlõket ültettek, * és a termés gyümölcsét nyerték. 
106:38 És megáldotta õket, és igen megsokasodtak, * és barmaikat nem kevesítette meg. 
106:39 Kevesen voltak * és nyomorgattattak a gonoszoktól szorongatással és fájdalommal. 
106:40 Gyalázattal boríttattak el a fejedelmek; * és tévelyegni hagyta õket a járatlan és útnélküli helyeken; 
106:41 Ámde kisegítette a szegényt a nyomorúságból, * és a családokat juhnyájakhoz tette hasonlókká. 
106:42 Látják ezt az igazak, és örvendenek, * és minden gonoszság befogja száját. 
106:43 Kicsoda bölcs, hogy fölfogja ezeket * és megértse az Úr irgalmasságait? 
