83:1 Quam dilecta habitatio tua, Domine exercituum! * Desiderat, languens concupiscit anima mea atria Domini;
83:2 Cor meum et caro mea * exsultant ad Deum vivum.
83:3 Etiam passer invenit domum, * et hirundo nidum sibi, ubi ponat pullos suos:
83:4 Altaria tua, Domine exercituum, * Rex meus et Deus meus!
83:5 Beati qui habitant in domo tua, Domine, * perpetuo laudant te.
83:6 Beatus vir, cuius auxilium est a te, * cum sacra itinera in animo habet: transeuntes per vallem aridam, fontem facient eam,
83:7 Ac benedictionibus vestiet eam pluvia prima. Procedent de robore in robur; * videbunt Deum deorum in Sion.
83:9 Domine exercituum, audi orationem meam; * auribus percipe, Deus Iacob.
83:10 Clipeus noster, aspice, Deus, * et respice faciem uncti tui.
83:11 Vere, melior est dies unus in atriis tuis * quam alii mille;
83:12 Consistere malo in limine domus Dei mei, * quam morari in tabernaculis peccatorum.
83:13 Nam sol et clipeus est Dominus Deus: * gratiam et gloriam largitur Dominus,
83:13 Non negat bona eis qui ambulant in innocentia. * Domine exercituum, beatus homo qui confidit in te.
