[Rank]
Die III infra octavam Pentecostes;;Duplex I classis;;6;;ex Pasc7-0

[RankNewcal]
Feria III post Pentecostes;;Feria;;1;;

[Rule]
ex Pasc7-0;
1 nocturn;
Psalmi Dominica;
Antiphonas horas
Hymnus Tertia
No commemoration

[Ant Matutinum]
All'improvviso * venne dal cielo un rumore di vento che si avanza impetuoso, alleluia, alleluia.;;47
Conferma, o Dio, * ciò che hai operato in noi dal tuo tempio santo in Gerusalemme, alleluia, alleluia.;;67
Manda il tuo Spirito * ed essi saranno ricreati: e rinnovellerai la faccia della terra, alleluia, alleluia.;;103
V. Lo Spirito Paraclito, alleluia.
R. Vi insegnerà ogni cosa, alleluia.

[Lectio1]
Lettura del santo Vangelo secondo Giovanni
!Giov. 10:1-10
In quell'occasione: Gesù disse ai farisei: In verità, in verità vi dico: Chi non entra nell'ovile delle pecore per la porta, ma s'introduce da un'altra parte, è ladro e assassino. Colui invece che entra per la porta, è pastore delle pecore. Eccetera.
_
Omelia di sant'Agostino Vescovo
!Trattato 45 su Giovanni, dopo il principio
Il Signore nella lettura odierna ha proposto una parabola relativa al suo gregge e alla porta per cui s'entra nell'ovile. Dicano pure i pagani: Noi viviamo bene! Se non entrano per la porta, che serve loro ciò di cui si gloriano? Il viver bene deve fruttare a ciascuno di vivere sempre; perché che giova viver bene a chi non è dato di viver sempre? Non si può dire che vivano bene coloro che o per cecità non conoscono la fine d'una vita buona, o la disprezzano per orgoglio. Nessuno può avere speranza vera e certa di vivere sempre, se non conosce la vita, ch'è Cristo, e non entra nell'ovile per la porta.

[Responsory1]
R. Apparvero agli Apostoli delle lingue distinte, come di fuoco, alleluia: 
* E si posò su ciascuno di loro lo Spirito Santo, alleluia, alleluia.
V. E cominciarono a parlare in varie lingue, secondo che lo Spirito Santo dava loro d'esprimersi.
R. E si posò su ciascuno di loro lo Spirito Santo, alleluia, alleluia.

[Lectio2]
Uomini siffatti cercano spesso di persuadere anche i loro simili a vivere onestamente, senza essere perciò cristiani. Essi vogliono introdursi da un'altra parte, rapire ed uccidere; non facendo come il buon pastore, che vuole conservarle e salvarle. Ci sono stati dei filosofi che hanno trattato lungamente con sottilità intorno alle virtù e ai vizi, distinguendo, definendo, traendo conclusioni di ragionamenti assai ingegnosi, riempiendo libri, vantando la propria sapienza con gran rumore, giungendo fino a dire agli uomini: Seguiteci, unitevi alla nostra setta, se volete vivere felicemente. Ma essi non entravano per la porta: volevano distruggere, ammazzare, e uccidere.

[Responsory2]
R. Parlavano gli Apostoli in varie lingue delle grandezze di Dio, 
* Secondo che lo Spirito Santo dava loro d'esprimersi, alleluia.
V. Furono tutti ripieni di Spirito Santo, e cominciarono a parlare. 
R. Secondo che lo Spirito Santo dava loro d'esprimersi, alleluia.
&Gloria
R. Secondo che lo Spirito Santo dava loro d'esprimersi, alleluia.

[Lectio3]
Che dirò dei Giudei? Ecco gli stessi farisei leggevano, e in ciò che leggevano celebravano il Cristo, ne speravano la venuta, e non lo riconoscevano punto, sebbene fosse presente. Si vantavano ancora d'essere del numero dei Veggenti, cioè, dei sapienti, e negavano il Cristo, e non entravano per la porta. Anch'essi per conseguenza, se riuscivano a sedurne alcuni, li attiravano non per liberarli, ma per ammazzarli e ucciderli. Ma lasciamo anche questi. Vediamo se almeno entrano per la porta coloro che si gloriano del nome dello stesso Cristo. Sono innumerevoli coloro che non solo si spacciano per Veggenti, ma vogliono essere considerati come illuminati da Cristo: e questi sono gli eretici.
&teDeum

[Ant 2]
Io sono la porta, * dice il Signore; se uno entra per me, sarà salvo, e troverà pastura, alleluia.

[Oratio]
Deh! Signore, ci assista la virtù dello Spirito Santo: la quale e purifichi, nella tua clemenza, i nostri cuori, e li difenda da ogni avversità.
$Per Dominum eiusdem

[Ant 3]
Vi lascio * la pace, vi dò la mia pace: ma non come la dà il mondo io la dò a voi, alleluia.
