138:1 Signore, tu mi hai scrutato, e mi hai conosciuto; * Tu hai conosciuto quando mi seggo e quando mi alzo.
138:2 Tu da lungi hai penetrato i miei pensieri, * hai osservato il mio cammino e i miei passi.
138:3 E hai preveduto tutte le mie vie: * perché non v'è parola sulla mia lingua.
138:4 Ecco, o Signore, tu hai conosciuto tutte le cose nuove e antiche: *  Tu mi hai formato, e hai posto la tua mano sopra di me.
138:5 La tua scienza è troppo mirabile per me, * è troppo elevata, non potrò raggiungerla.
138:6 Dove andrò io lungi dal tuo spirito, * e dove fuggir lungi dalla tua faccia?
138:7 Se salirò al cielo, ivi tu sei: * se discenderò nell'inferno, tu sei presente.
138:8 Se prenderò le mie ali al mattino, * e andrò a stabilirmi all'estremità del mare,
138:9 anche là mi condurrà la tua mano, * e mi coglierà la tua. destra.
138:10 E io dissi: Forse le tenebre mi nasconderanno: * ma la notte è luce attorno a me nei miei piaceri.
138:11 Poiché le tenebre non sono oscure per te, e la notte brilla come il giorno: * e le sue tenebre sono come la luce del giorno.
138:12 Poiché tu sei padrone dei miei reni; * mi hai accolto dal seno di mia madre.
138:14 Io ti darò lode perché ti sei dimostrato terribilmente grande: * le tue opere sono mirabili, e l'anima mia lo riconosce perfettamente.
138:15 A te non sono nascoste le mie ossa che tu hai fatto nel segreto: * né la mia sostanza lavorata nelle viscere della terra.
138:16 I tuoi occhi mi videro quand'io era informe, * e nel tuo libro eran descritti tutti i giorni che si sarebbero formati, quando di essi neppur uno esisteva.
138:17 Ma per me sono oltremodo onorati, o Dio, i tuoi amici, * il loro principato è divenuto estremamente forte.
138:18 Io li conterò, e saranno più numerosi che, la rena: * mi svegliai e sono ancora con te.
138:19 Dio, se tu uccidi i peccatori; * o uomini sanguinari, andate lungi da me.
138:20 Perché voi dite nel vostro pensiero: * riceveranno invano le tue città.
138:21 Non ho io odiato, o Signore, quelli che ti odiano? * e non mi struggeva io a cagione dei tuoi nemici?
138:22 Li ho odiati con odio perfetto: * e mi son divenuti nemici.
138:23 Scrutami, o Dio, e conosci il mio cuore, * interrogami, e conosci i miei sentieri.
138:24 E vedi, se vi è in me alcuna via d'iniquità; * e guidami nella via eterna
