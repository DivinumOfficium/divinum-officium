52:1 Dice l'insensato in cuor suo: * Dio non c'è.
52:2 Si sono corrotti, e sono diventati abominevoli nelle iniquità: * non v'ha chi faccia il bene.
52:3 Dio dal cielo volse lo sguardo sui figli degli uomini, * per vedere se vi è chi abbia intelletto, o chi cerchi Dio.
52:4 Tutti sono fuorviati, tutti son divenuti inutili: * non vi ha chi faccia il bene, non vi ha neppur uno.
52:5 Non se ne avvedranno essi, tutti quei che operano l'iniquità, * che divorano il mio popolo come un pezzo di pane?
52:6 Non hanno invocato Dio: * ivi tremarono di paura, dove non era timore.
52:7 Perché Dio ha spezzato le ossa di quei che cercane di piacere agli uomini: * son rimasti confusi, perché Dio li ha disprezzati.
52:8 Chi darà da Sion la salute d'Israele? * Quando Dio libererà il suo popolo dalla schiavitù, esulterà Giacobbe e si rallegrerà Israele.
