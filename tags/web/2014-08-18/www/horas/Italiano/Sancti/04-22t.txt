[Rank]
SS. Soteris et Caji Paparum et Martyrum;;Semiduplex;;2;;vide C3

[Rule]
vide C3;
9 lectiones

[Lectio4]
Sotero, nato a Fondi, nella Campania, decretò che le sacre vergini non toccassero né i vasi sacri né le palle, e che non venissero incensate in chiesa. Egli stabilì ancora che nella Cena del Signore tutti i fedeli ricevessero il corpo di Cristo, eccetto quelli che ne fossero esclusi per un fallo grave. Regnò sul seggio pontificale tre anni, undici mesi e diciotto giorni. Ricevé la corona del martirio sotto l'imperatore Marco Aurelio, e fu sepolto nel cimitero detto poi di Callisto; dopo aver creato, secondo il costume dei predecessori, nel mese di Dicembre, diciotto preti, nove diaconi e undici vescovi per luoghi diversi.

[Lectio5]
Caio, Dalmata, della famiglia dell'imperatore Diocleziano, ordinò che nella Chiesa si ascendesse all'episcopato per i seguenti gradi di ordini e onori: di Ostiario, Lettore, Esorcista, Accolito, Suddiacono, Diacono, Prete. Egli fuggendo la crudeltà di Diocleziano verso i Cristiani, si nascose per qualche tempo in una spelonca; ma otto anni dopo conseguì la corona del martirio insieme con suo fratello Gabino, dopo aver governato dodici anni, quattro mesi e cinque giorni; e dopo aver creato nel mese di Dicembre venticinque preti, otto diaconi e cinque vescovi. Fu sepolto nel cimitero di Callisto, il 22 Maggio. Urbano VIII fece rivivere la sua memoria in Roma, e ne restaurò la chiesa in rovina, onorandola d'un titolo, d'una stazione e delle reliquie di lui.

[Lectio6]
Sermone di s. Ambrogio vescovo
!Serm. 22
È giusto e conveniente, o fratelli, che dopo aver celebrato con gioia nella Chiesa la solennità della Pasqua, ci rallegriamo ancora con i santi martiri, e che annunziamo la gloria della risurrezione del Signore a coloro che hanno partecipato alla sua stessa passione. Poiché, se essi furono associati nell'umiliazione, devono esserlo anche nel trionfo. Così infatti ci insegna il santo Apostolo: "Come siete stati compagni della passione, così lo sarete pure della risurrezione"; e aggiunge: "se soffriremo con lui, regneremo anche insieme a lui". Coloro dunque che hanno sofferto dei mali per Cristo, devono avere anche la gloria con Cristo.

[Lectio94]
Sotero, nato a Fondi, nella Campania, decretò che le sacre vergini non toccassero né i vasi sacri né le palle, e che non venissero incensate in chiesa. Egli stabilì ancora che nella Cena del Signore tutti i fedeli ricevessero il corpo di Cristo, eccetto quelli che ne fossero esclusi per un fallo grave. Ricevé la corona del martirio sotto l'imperatore Marco Aurelio, e fu sepolto nel cimitero detto poi di Callisto. Caio, Dalmata, della famiglia dell'imperatore Diocleziano, ordinò che nella Chiesa si ascendesse all'episcopato per i seguenti gradi di ordini e onori: di Ostiario, Lettore, Esorcista, Accolito, Suddiacono, Diacono, Prete.Egli fuggendo la crudeltà di Diocleziano verso i Cristiani, si nascose per qualche tempo in una spelonca; ma otto anni dopo conseguita la corona del martirio insieme con suo fratello Gabino, fu sepolto parimenti nel cimitero di Callisto.
&teDeum
