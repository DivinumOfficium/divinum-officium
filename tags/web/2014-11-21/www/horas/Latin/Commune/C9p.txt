[Name]
In Festis Beatae Mariae Virginis

[Rule]
Psalmi Dominica
Antiphonas horas
Doxology=Nat

[Ant Vespera]
Dum esset Rex * in accubitu suo, nardus mea dedit odorem suavitatis. Alleluja.;;109
Laeva ejus * sub capite meo, et dextera illius amplexabitur me. Alleluja.;;112
Nigra sum, * sed formosa, filiae Jerusalem: ideo dilexit me Rex, et introduxit me in cubiculum suum. Alleluja.;;121
Jam hiems transiit: * imber abiit, et recessit: surge amica mea, et veni. Alleluja.;;126
Speciosa * facta es et suavis in deliciis tuis, sancta Dei Genitrix. Alleluja.;;147

[Capitulum Vespera]
!Eccli 24:14
v. Ab initio et ante saecula creata sum, et usque ad futurum saeculum non~
desinam, et in habitatione sancta coram ipso ministravi.
$Deo gratias.

[Hymnus Vespera]
{:H-Avemaris:}
!Prima stropha sequentis hymni dicitur flexis genibus.
v. Ave maris stella,
Dei Mater alma,
Atque semper Virgo,
Felix coeli porta.
_
Sumens illud Ave
Gabrielis ore,
Funda nos in pace,
Mutans Hevae nomen.
_
Solve vincla reis,
Profer lumen caecis,
Mala nostra pelle,
Bona cuncta posce.
_
Monstra te esse matrem,
Sumat per te preces,
Qui pro nobis natus,
Tulit esse tuus.
_
Virgo singularis,
Inter omnes mitis,
Nos culpis solutos
Mites fac et castos.
_
Vitam praesta puram,
Iter para tutum,
Ut videntes Jesum,
Semper collaetemur.
_
Sit laus Deo Patri,
Summo Christo decus,
Spiritui sancto,
Tribus honor unus.
Amen.

[Versum 1]
V. Dignare me laudare te, Virgo sacrata, alleluja.
R. Da mihi virtutem contra hostes tuos, alleluja.

[Ant 1]
Sancta Maria * succurre miseris, juva pusillanimes, refove flebiles, ora pro~
populo, interveni pro clero, intercede pro devoto femineo sexu: sentiant omnes~
tuum juvamen, quicumque celebrant tuam sanctam festivitatem.Alleluja

[Invit]
Sancta Maria, Dei Genitrix Virgo, * Intercede pro nobis, alleluja.

[Hymnus Matutinum]
Quem terra, pontus, sidera
Colunt, adorant, praedicant,
Trinam regentem machinam,
Claustrum Mariae bajulat.
_
Cui luna, sol, et omnia
Deserviunt per tempora,
Perfusa coeli gratia,
Gestant puellae viscera.
_
Beata Mater munere,
Cujus supernus artifex
Mundum pugillo continens,
Ventris sub arca clausus est.
_
Beata coeli nuntio,
Fecunda sancto Spiritu,
Desideratus gentibus,
Cujus per alvum fusus est.
_
Jesu tibi sit gloria,
Qui natus es de Virgine,
Cum Patre, et almo Spiritu
In sempiterna secula.
Amen.

[Ant Matutinum]
Benedicta tu * in mulieribus, et benedictus fructus ventris tui.Alleluja;;8
Sicut myrrha * electa odorem dedisti suavitatis sancta Dei Genitrix;;18
Ante torum * hujus Virginis frequentate nobis dulcia cantica dramatis;;23
V. Specie tua et pulchritudine tua.Alleluja
R. Intende, prospere procede, et regna.Alleluja
Specie tua * et pulchritudine tua intende, prospere procede, et regna.Alleluja;;44
Adjuvabit eam 8 Deus vultu suo: Deus in medio ejus, non commovebitur;;45
Ant. Sicut laetantium * omnium nostrum habitatio est in te, sancta Dei Genitrix::86
V. Adjuvabit eam Deus vultu suo.Alleluja
R. Deus in medio ejus, non commovebitur.Alleluja
Gaude Maria Virgo, * cunctas haereses sola interemisti in universo mundo.Alleluja;;95
Dignare me * laudare te, Virgo sacrata: da mihi virtutem contra hostes tuos;;96
Post partum * Virgo inviolata permansisti, Dei Genitrix intercede pro nobis;;97
V. Elegit eam Deus, et praeelegit eam.Alleluja
R. In tabernaculo suo habitare facit eam.Alleluja

[Lectio1]
De Parabolis Salomonis.
!Prov 8:12-17
12 ego sapientia habito in consilio et eruditis intersum cogitationibus
13 timor Domini odit malum arrogantiam et superbiam et viam pravam et os~
bilingue detestor
14 meum est consilium et aequitas mea prudentia mea est fortitudo
15 per me reges regnant et legum conditores justa decernunt
16 per me principes imperant et potentes decernunt justitiam
17 ego diligentes me diligo et qui mane vigilant ad me invenient me

[Responsory1]
R. Sancta et immaculata virginitas, quibus te laudibus efferam nescio:
* Quia quem coeli capere non poterant, tuo gremio contulisti.Alleluja
V. Benedicta tu in mulieribus, et benedictus fructus ventris tui.
R. Quia quem coeli capere non poterant, tuo gremio contulisti.Alleluja

[Lectio2]
!Prov 8:18-25
18 mecum sunt divitiae et gloria opes superbae et justitia
19 melior est fructus meus auro et pretioso lapide et genimina mea argento~
electo
20 in viis justitiae ambulo in medio semitarum judicii
21 ut ditem diligentes me et thesauros eorum repleam
22 Dominus possedit me initium viarum suarum antequam quicquam faceret a~
principio
23 ab aeterno ordita sum et ex antiquis antequam terra fieret
24 necdum erant abyssi et ego iam concepta eram necdum fontes aquarum eruperant
25 necdum montes gravi mole constiterant ante colles ego parturiebar

[Responsory2]
R. Congratulamini mihi omnes, qui diligitis Dominum, quia cum essem parvula, placui Altissimo:
* Et de meis visceribus genui Deum et hominem.Alleluja
V. Beatam me dicent omnes generationes, quia ancillam humilem respexit Deus.
R. Et de meis visceribus genui Deum.Alleluja

[Lectio3]
!Prov 8:34-36; 9:1-5
34 beatus homo qui audit me qui vigilat ad fores meas cotidie et observat ad~
postes ostii mei
35 qui me invenerit inveniet vitam et hauriet salutem a Domino
36 qui autem in me peccaverit laedet animam suam omnes qui me oderunt diligunt~
mortem
1 sapientia aedificavit sibi domum excidit columnas septem
2 immolavit victimas suas miscuit vinum et proposuit mensam suam
3 misit ancillas suas ut vocarent ad arcem et ad moenia civitatis
4 si quis est parvulus veniat ad me et insipientibus locuta est
5 venite comedite panem meum et bibite vinum quod miscui vobis

[Responsory3]
R. Beata es Virgo Maria, quae Dominum portasti, Creatorem mundi:
* Genuisti qui te fecit, et in aeternum permanes Virgo.Alleluja
V. Ave Maria, gratia plena, Dominus tecum.
R. Genuisti qui te fecit, et in aeternum permanes Virgo.Alleluja
&Gloria
R. Genuisti qui te fecit, et in aeternum permanes Virgo.Alleluja

[Lectio4]
Sermo sancti Joannis Chrysostomi.
!Apud Metaphrasten.
Dei Filius non divitem, aut locupletem aliquam feminam sibi matrem elegit, sed~
beatam Virginem illam, cujus anima
virtutibus ornata erat. Cum enim beata Maria supra omnem humanam naturam~
castitatem servaret, propterea Christum Dominum in
ventre concepit. Ad hanc igitur sanctissimam Virginem et Dei Matrem accurrentes,~
ejus patrocinii utilitatem assequamur. Itaque quaecumque estis virgines, ad~
Matrem Domini confugite. Illa enim pulcherrimam, pretiosissimam, et~
incorruptibilem possessionem patrocinio suo vobis conservabit.

[Responsory4]
R. Sicut cedrus exaltata sum in Libano, et sicut cypressus in monte Sion: quasi myrrha electa,
* Dedi suavitatem odoris.Alleluja
V. Et sicut cinnamomum et balsamum aromatizans.
R. Dedi suavitatem odoris.Alleluja

[Lectio5]
Magnum revera miraculum, fratres dilectissimi, fuit beata semper Virgo Maria.~
Quid namque illa majus aut illustrius ullo umquam tempore inventum est, seu~
aliquando inveniri poterit? Haec sola coelum ac terram amplitudine superavit.~
Quidnam illa sanctius? Non Prophetae, non Apostoli, non Martyres, non Patriarchae,~
non Angeli, non Throni, non Dominationes, non Seraphim, non Cherubim: non~
denique aliud quidpiam inter creatas res visibiles aut invisibiles, majus aut~
excellentius inveniri potest. Eadem ancilla Dei est et mater: eadem Virgo et~
Genitrix.

[Responsory5]
R. Quae est ista quae processit sicut sol, et formosa tamquam Jerusalem
* Viderunt eam filiae Sion, et beatam dixerunt, et reginae laudaverunt eam.Alleluja
V. Et sicut dies verni circumdabant eam flores rosarum et lilia convallium.
R. Viderunt eam filiae Sion, et beatam dixerunt, et reginae laudaverunt eam.Alleluja

[Lectio6]
Haec ejus mater est, qui a Patre ante omne principium genitus fuit, quem Angeli~
et homines agnoscunt Dominum rerum omnium. Visae cognoscere quanto Virgo haec~
praestantior sit coelestibus Potentiis? Illae cum timore ac tremore assistunt,~
faciem velantes suam: haec elegit humanum genus illi offert, quem genuit. Per hanc et~
peccatorum veniam consequimur. Ave igitur mater, coelum, puella, virgo. thronus,~
Ecclesiae nostrae decus, gloria et firmamentum, assidue pro nobis precare Jesum~
Filium tuum, et Dominum nostrum: ut per te misericordiam invenire in die judicii,~
et quae reposita sunt iis, qui diligunt Deum, bona consequi possimus, gratia et~
benignitate Domini nostri Jesu Christi: cum quo Patri simul et sancto Spiritui~
gloria, et honor, et imperium, nunc et semper in saecula saeculorum. Amen.

[Responsory6]
R. Ornatam monilibus filiam Jerusalem Dominus concupivit:
* Et videntes eam filiae Sion, beatissimam praedicaverunt, dicentes: * Unguentum effusum nomen tuum.Alleluja
V. Astitit regina a dextris tuis in vestitu deaurato, circumdata varietate.
R. Et videntes eam filiae Sion, beatissimam praedicaverunt, dicentes:
&Gloria
R. Unguentum effusum nomen tuum.

[Lectio7]
Lectio sancti Evangelii secundum Lucam.
!Luc 11:27-28
In illo tempore: Loquente Jesu ad turbas, extollens vocem quaedam mulier de turba~
dixit illi: Beatus venter, qui te portavit. Et reliqua.
_
Homilia sancti Bedae Venerabilis Presbyteri.
!Lib 4. cap. 49. in Luc. 11.
Magnæ devotiónis et fídei hæc elégit múlier osténditur, quæ scribis et pharisǽis Dóminum tentántibus simul et blasphemántibus, tanta eius incarnatiónem præ ómnibus sinceritáte cognóscit, tanta fidúcia confitétur, ut et præséntium prócerum calúmniam, et futurórum confúndat hæreticórum perfídiam. Nam, sicut tunc Iudǽi, Sancti Spíritus ópera blasphemándo, verum consubstantialémque Patri Dei Fílium negábant: sic hærétici póstea, negándo Maríam semper Vírginem, Sancti Spíritus operánte virtúte, nascitúro cum humánis membris Unigénito Dei, carnis suæ matériam ministrásse, verum consubstantialémque matri Fílium hóminis fatéri non debére dixérunt.

[Responsory7]
R. Felix namque es, sacra Virgo Maria, et omni laude dignissima:
* Quia ex te ortus est sol justitiae, Christus Deus noster.Alleluja
V. Ora pro populo, interveni pro clero, intercede pro devoto femineo sexu: sentiant omnes tuum juvamen, quicumque celebrant tuam sanctam festivitatem.
R. Quia ex te ortus est sol justitiae, Christus Deus noster.Alleluja

[Lectio8]
Sed si caro Verbi Dei secundum carnem nascentis a carne Virginis matris~
pronuntiatur extranea, sine causa venter qui eam portasset, ubera quae~
lactassent, beatificantur. Dicit autem Apostolus: Quia misit Deus Filium suum~
factum ex muliere, factura sub lege. Neque audiendi sunt, qui legendum putant:~
Natum ex muliere, factum sub lege, sed, Factum ex muliere: quia conceptus ex~
utero virginali, carnem non de nihilo, non aliunde, sed materna traxit ex carne:~
alioquin nec vere Filius hominis diceretur, qui originem non haberet ex homine.~
Et nos igitur his contra Eutychen dictis, extollamus vocem cum Ecclesia~
catholica, cujus haec mulier typum gessit, extollamus et mentem de medio~
turbarum, dicamusque Salvatori: Beatus venter qui te portavit, et ubera quae~
suxisti. Vere enim beata parens, quae, sicut quidam ait, Enixa est puerpera Regem,~
qui coelum terramque tenet per saecula.

[Responsory8]
R. Beatam te dicent omnes generationes:
* Quia fecit mihi Dominus magna qui potens est, et sanctum nomen ejus.Alleluja
V. Et misericordia ejus a progenie in progenies timentibus eum.
R. Quia fecit mihi Dominus magna qui potens est, et sanctum nomen ejus.Alleluja
&Gloria
R. Quia fecit mihi Dominus magna qui potens est, et sanctum nomen ejus.Alleluja

[Lectio9]
Quinimmo beati qui audiunt verbum Dei, et custodiunt. Pulchre Salvator~
attestationi mulieris annuit, non eam tantummodo quae Verbum Dei corporaliter~
generare meruerat, sed et omnes qui idem Verbum spiritaliter auditu fidei~
concipere, et boni operis custodia
vel in suo, vel in proxima rura corde parere, et quasi alere studuerint,~
asseverans esse beatos: quia et eadem Dei Genitrix, et inde quidem beata, quia~
Verbi incarnandi ministra facta est temporalis; sed inde multo beatior, quia~
ejusdem semper amandi custos, manebat aeterna.
&teDeum

[Ant Laudes]
Dura esset Rex * in accubitu suo, nardus mea dedit odorem suavitatis.Alleluja
Laeva ejus * sub capite meo, et dextera illius amplexabitur me.Alleluja
Nigra sum, * sed formosa, filiae Jerusalem: ideo dilexit me Rex, et introduxit me in cubiculum suum.Alleluja
Jam hiems transiit, * imber abiit, et recessit: surge amica mea, et veni.Alleluja
Speciosa * facta es et suavis in deliciis tuis, sancta Dei Genitrix.Alleluja

[Capitulum Laudes]
!Eccli 24:14
v. Ab initio, et ante saecula creata L. sum, et usque ad futurum saeculum non~
desinam, et in habitatione sancta coram ipso ministravi.
$Deo gratias.
_
!Hymnus.
O gloriosa virginum,
Sublimis inter sidera,
Qui te creavit, parvulum
Lactente nutris libere.
_
Quod Heva tristis abstulit,
Tu reddis almo germine:
Intrent ut astra flebiles,
Coeli recludis cardines.
_
Tu Regis alti janua,
Et aula lucis fulgida:
Vitam datam per Virginem
Gentes redemptae plaudite.
_
Jesu, tibi sit gloria,
Qui natus es de Virgine,
Cum Patre, et almo Spiritu
In sempiterna saecula. Amen.

[Versum 2]
V. Diffusa est gratia in labiis tuis.Alleluja
R. Propterea benedixit te Deus in aeternum.Alleluja

[Ant 2]
Beata es Maria, * quae credidisti: perficientur in te, quae dicta sunt tibi a~
Domino, alleluja.

[Oratio]
Concede nos famulos tuos, quaesumus Domine Deus, perpetua mentis et corporis~
sanitate gaudere: et gloriosa beatae Mariae semper Virginis intercessione, a~
praesenti liberari tristitia, et aeterna perfrui laetitia.
$Per Dominum

[Lectio Prima]
!Eccli 24:19-20
v. In plateis sicut cinnamomum, et balsamum aromatizans odorem dedi: quasi myrrha electa dedi suavitatem odoris.

[Capitulum Tertia]
!Eccli 24:14
v. Ab initio, et ante secula creata L. sum, et usque ad futurum seculum non~
desinam, et in habitatione sancta coram ipso ministravi.
$Deo gratias.
_
R.br. Specie tua et pulchritudine tua, * alleluia, alleluia.
R. Specie tua et pulchritudine tua, * alleluia, alleluia.
V. Intende, prospere procede, et regna.
R. Alleluia, alleluia.  
&Gloria
R. Specie tua et pulchritudine tua, * alleluia, alleluia.
_
V. Adjuvabit eam Deus vultu suo, alleluia.
R. Deus in medio ejus, non commovebitur, alleluia.

[Capitulum Sexta]
!Eccli 24:15-16
v. Et sic in Sion firmata sum, et in civitate sanctificata similiter requievi,~
et in Jerusalem potestas mea. Et radicavi in populo honorificato, et in parte~
Dei mei haereditas illius, et in plenitudine sanctorum detentio mea.
$Deo gratias.
_
R.br. Adjuvabit eam Deus vultu suo, * alleluia, alleluia.
R. Adjuvabit eam Deus vultu suo, * alleluia, alleluia.
V. Deus in medio ejus, non commovebitur.
R. Alleluia, alleluia.  
&Gloria
R. Adjuvabit eam Deus vultu suo, * alleluia, alleluia.
_
V. Elegit eam Deus, et praeelegit eam, alleluia.
R. In tabernaculo suo habitare facit eam, alleluia.

[Capitulum Nona]
!Eccli 24:19-20
v. In plateis sicut cinnamomum, et balsamum aromatizans odorem dedi: quasi~
myrrha electa dedi suavitatem odoris.
$Deo gratias.
_
R.br. Elegit eam Deus, et praeelegit eam, * alleluia, alleluia.
R. Elegit eam Deus, et praeelegit eam, * alleluia, alleluia.
V. In tabernaculo suo habitare facit eam.
R. Alleluia, alleluia.  
&Gloria
R. Elegit eam Deus, et praeelegit eam, * alleluia, alleluia.
_
V. Diffusa est gratia in labiis tuis, alleluia.
R. Propterea benedixit te Deus in aeternum, alleluia.

[Versum 3]
V. Dignare me laudare te, Virgo sacrata.Alleluja
R. Da mihi virtutem contra hostes tuos.Alleluja

[Ant 3]
Beatam me dicent * omnes generationes , quia ancillam humilem respexit Deus.Alleluja
