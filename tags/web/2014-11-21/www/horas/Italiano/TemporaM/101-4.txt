[Lectio1]
Dal primo libro dei Maccabei
!1 Mac 2:49-54
49 E appressandosi per Matatia il giorno della morte, disse a' suoi figli: Adesso domina la superbia ed è un tempo di castigo, di rovina, di sdegno e di furore. 
50 Adesso dunque, figliuoli, siate zelanti della legge, esponete le vostre vite per l'alleanza dei padri vostri, 
51 e ricordatevi delle opere fatte a loro tempo dai vostri padri, e vi acquisterete gloria grande e un nome eterno. 
52 Abramo non fu forse trovato fedele nella tentazione, e ciò gli valse la giustificazione? 
53 Giuseppe nel tempo della sua angoscia osservò i comandamenti, e divenne il padrone dell'Egitto; 
54 Finees, nostro padre, per aver zelato l'onore di Dio ricevé la promessa d'un sacerdozio eterno.

[Responsory1]
@TemporaM/101-0:Responsory1

[Lectio2]
!1 Mac 2:55-63
55 Giosuè per la sua ubbidienza diventò condottiero d'Israele; 
56 Caleb per aver attestato 1a verità nell'assemblea ricevé un'eredità; 
57 David per la sua mansuetudine conseguì il trono reale in eterno; 
58 Elia ardente di zelo per la legge fu ricevuto in cielo; 
59 Anania, Azaria e Misael per la loro fede furono liberati dalle fiamme; 
60 Daniele per la sua integrità fu liberato dalla gola dei leoni; 
61 e così andate ricordando di generazione in generazione, che tutti quelli che sperano in Dio, non vengono meno. 
62 E non temete parole d'un uomo peccatore; poiché la sua gloria è fango e vermi; 
63 oggi si estolle, e domani sparisce, perché egli è ritornato nella sua polvere, e tutti i suoi disegni sono svaniti.

[Responsory2]
@TemporaM/101-0:Responsory2

[Lectio3]
!1 Mac 2:64-69
64 Voi dunque, figliuoli, fatevi coraggio e agite virilmente per la legge, perché per essa diverrete gloriosi. 
65 Ed ecco qui Simone vostro Fratello, so ch'è uomo di senno: ascoltatelo sempre, ed egli vi farà da padre; 
66 Giuda Maccabeo poi, forte e valente fin dalla sua giovinezza sia capo della vostra milizia ed egli guiderà il popolo nella guerra; 
67 riunite con voi tutti quelli che osservan la legge, vendicate il vostro popolo, 
68 rendete ai Gentili quel che si meritano e state attenti a' precetti della legge. 
69 Indi li benedisse e andò a riunirsi co' padri suoi.

[Responsory3]
@TemporaM/101-0:Responsory3
