[Rank]
Feria Tertia infra Hebdomadam I post Octavam Pentecostes;;Feria;;1
										
[Lectio1]
Dal primo libro dei Re
!1 Sam 1:12-18
12 Or avvenne, che mentre ella moltiplicava le sue preghiere davanti al Signore, Eli osservò la bocca di lei. 
13 Ma Anna parlava in cuor suo, e si movevano soltanto le sue labbra, ma non se ne udiva affatto la voce. Eli perciò credé che fosse ebbra, 
14 e le disse; Fino a quando sarai ubbriaca? Digerisci un po' il vino onde sei zeppa. 
15 Rispose Anna e disse; Non è così, signor mio; ma io sono una donna troppo infelice, e non ho bevuto né vino né altra cosa inebriante, ma sfogavo l'anima mia dinanzi al Signore. 
16 Non credere che la tua serva sia come una delle figlie di Belial, perché è stata la grandezza del dolore e dell'afflizione che mi ha fatto parlare fino adesso. 
17 Allora Eli le disse; Va in pace, e il Dio di Israele ti accordi la domanda che gli hai fatta. 
18 Ed ella rispose; Voglia il cielo che la sua serva trovi grazia negli occhi tuoi.

[Responsory1]
R. Saul ne uccise mille, e David diecimila; 
* Perché la mano del Signore era con lui; uccise il Filisteo, e cancellò la vergogna di Israele.
V. Questi non è forse David, del quale cantavano in coro dicendo; Saul ne uccise mille, e David diecimila? 
R. Perché la mano del Signore era con lui; uccise il Filisteo, e cancellò la vergogna di Israele.

[Lectio2]
!1 Sam 1:18-22
18 E la donna se n'andò per la sua strada, e mangiò e il suo volto non si alterò mai più. 
19 E la mattina alzatisi, pregarono davanti al Signore e poi si misero in cammino, e se ne tornarono nella loro casa in Ramata. Ed Elcana conobbe Anna sua moglie, e il Signore si ricordò di lei. 
20 E dopo un certo tempo Anna divenne madre, e diede alla luce un figlio e gli pose nome Samuele, perché l'aveva chiesto al Signore. 
21 Poi Elcana suo marito salì con tutta la sua famiglia per immolare al Signore l'ostia solenne 
22 e Anna non vi salì, dicendo a suo marito; Non verrò finché il bimbo sia slattato, allora lo condurrò affinché si presenti dinanzi al Signore, e vi rimanga poi per sempre.

[Responsory2]
R. Monti di Gelboe, non cada più su di voi né rugiada né pioggia, 
* Là dove son caduti i forti d'Israele.
V. Il Signore visiti tutti i monti che sono all'intorno, ma oltrepassi Gelboe.
R. Là dove son caduti i forti d'Israele.

[Lectio3]
!1 Sam 1:23-28
23 E Elcana suo marito le disse; «Fa come ti pare, e resta qui finché non l'abbia slattato; io prego che il Signore adempia la sua parola». La donna dunque rimase a casa e allattò il suo figlio fino al momento di essere slattato. 
24 E, appena l'ebbe slattato, lo condusse con sé, e presi tre vitelli, tre misure di farina e un'anfora di vino, lo condusse nella casa del Signore a Silo. Or il bambino era ancora piccolino. 
25 Ed essi immolarono un vitello, e presentarono il bambino ad Eli. 
26 e Anna disse; Ascoltami, signor mio, per l'anima tua, o signore; io sono quella donna che fui qui davanti a te a pregare il Signore. 
27 Pregavo per (avere) questo bambino, e il Signore ha esaudito la grazia che gli domandai. 
28 Perciò io pure l'ho donato al Signore per tutti i giorni che egli sarà consacrato al Signore. E adorarono ivi il Signore.

[Responsory3]
R. Io ti tolsi dalla casa di tuo padre, dice il Signore, e ti scelsi per pascolare il gregge del mio popolo; 
* E fui con te in ogni cosa ovunque andasti, rafforzando per sempre il tuo regno.
V. E ho reso grande il tuo nome, come quello dei grandi che sono sulla terra; e t'ho data la pace con tutti i tuoi nemici. 
R. E fui con te in ogni cosa ovunque andasti, rafforzando per sempre il tuo regno.
&Gloria
R. E fui con te in ogni cosa ovunque andasti, rafforzando per sempre il tuo regno.

[Oratio]
Dio, fortezza di quelli che sperano in te, ascolta propizio le nostre preghiere: e siccome senza di te nulla può l'umana debolezza, concedici l'aiuto della tua grazia; affinché nell'eseguire i tuoi comandamenti, ti piacciamo e colla volontà e coll'opera.
$Per Dominum
