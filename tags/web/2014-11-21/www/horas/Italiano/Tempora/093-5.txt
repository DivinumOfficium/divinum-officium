[Rank]
Feria Sexta Quattuor Temporum Septembris;;Feria major;;2

[Rank1960]
Feria Sexta Quattuor Temporum Septembris;;Feria major;;4

[Rule]
Preces feriales

[Lectio1]
Lettura del santo Vangelo secondo Luca
!Luc 7:36-50
In quell'occasione: Uno dei farisei pregò Gesù di andare a desinare da lui. Ed entrato in casa del fariseo si pose a mensa, Eccetera.
_
Omelia di san Gregorio Papa
!Omelia 33 sui Vangelo. dopo il principio
Chi rappresenta il fariseo che presume della sua falsa giustizia, se non il popolo Giudeo; e chi la donna peccatrice che viene a piangere ai piedi del Signore, se non la Gentilità convertita? Essa venne con un vaso d'alabastro, versò il profumo, si mise dietro ai piedi del Signore, ne bagnò i piedi di lagrime, li asciugò coi capelli, e non cessò di baciare quei piedi che bagnava ed asciugava. Noi dunque, noi significò quella donna, se però dopo il peccato ritorniamo al Signore con tutto il cuore, se imitiamo il duolo della sua penitenza. Infatti che esprime il profumo, se non l'odore della buona fama? Perciò anche Paolo dice: «Noi siamo il buon odore di Cristo per Iddio in ogni luogo» (2Cor. 2,15).

[Responsory1]
@Tempora/093-0:Responsory4

[Lectio2]
Se dunque facciamo opere buone che spandano nella Chiesa l'odore d'una buona reputazione, che altro facciamo noi riguardo al corpo dei Signore se non versarvi del profumo? Ma la donna si mise dietro ai piedi di Gesù: noi ci siam messi davanti ai piedi di Gesù, allorché coi nostri peccati ci opponevamo alle sue vie. Ma se dopo i peccati ci convertiamo a vera penitenza, ci mettiamo già dietro al suoi piedi; perché vogliamo seguire i suoi passi invece di arrestarli. La donna bagna í suoi piedi di lagrime: ed anche noi faremo veracemente lo stesso, se, per sentimento di compassione, ci abbasseremo verso qualsiasi infimo membro del Signore, se prenderemo parte alle tribolazioni dei suoi santi, se faremo nostra la loro tristezza.

[Responsory2]
@Tempora/093-0:Responsory5

[Lectio3]
Asciughiamo dunque coi capelli i piedi del Signore, quando mostriamo pietà verso dei suoi santi, che compatiamo per carità, anche col nostro superfluo; così che il nostro spirito soffra per compassione al punto da mostrare con mano generosa il vivo senso del dolore. Poiché bagna di lagrime i piedi del Redentore, ma non li asciuga coi suoi capelli, chi pur compatendo al dolore del prossimo, non gli viene tuttavia in aiuto col suo superfluo. Piange, ma non lo asciuga, chi gli presenta, sì, parole di compianto, ma non lo sottrae alla forza del dolore col somministrargli ciò che gli manca. La donna bacia i piedi che asciuga: e noi pure facciamo veramente lo stesso, se amiamo ardentemente quelli che sosteniamo colla nostra generosità; sì che la necessità del prossimo non ci sia grave; la sua indigenza che solleviamo non ci sia di peso; e mentre la mano porge il necessario, l'animo non si raffreddi nell'amore.

[Responsory3]
@Tempora/093-0:Responsory6

[Ant 2]
Una donna * che in quella città era nota come peccatrice, messasi dietro ai piedi del Signore, cominciò a bagnarne i piedi di lagrime, e li asciugava coi capelli del suo capo, e li baciava e li ungeva di profumo.

[Versum 2]
V. Fin dal mattino siamo stati ripieni della tua misericordia.
R. E ne esultammo, e ne siamo rallegrati.

[Oratio]
Deh concedi, Dio onnipotente, che rinnovando ogni anno con divozione queste pratiche così sante, ti piacciamo e col corpo e coll'anima.
$Per Dominum

[Ant 3]
Una donna * che in quella città era nota come peccatrice, messasi dietro ai piedi del Signore, cominciò a bagnarne i piedi di lagrime, e li asciugava coi capelli del suo capo, e li baciava e li ungeva di profumo.
