[Rank]
In Nativitate Beatae Mariae Virginis;;Duplex II classis cum Octava simplici;;5.1;;ex C11

[Rank1960]
In Nativitate Beatae Mariae Virginis;;Duplex II classis cum Octava simplici;;5;;ex C11

[Rule]
ex C11;
9 lectiones
Psalmi Dominica
Antiphonas horas
Doxology=Nat

[Ant Vespera]
È la Natività della gloriosa * Vergine Maria discendente da Abramo, nata dalla tribù di Giuda, dell'illustre stirpe di David.;;109
Quest'oggi è la Natività * della santa Vergine Maria, la cui vita gloriosa è l'ornamento di tutte le chiese.;;112
Nata da regal progenie, * Maria rifulge; per le cui preghiere noi domandiamo devotissimamente colla mente e col cuore d'essere aiutati.;;121
Col cuore e coll'anima * cantiamo gloria a Cristo in questa sacra solennità dell'augusta Madre di Dio Maria.;;126
Con gioia * celebriamo la Natività della beata Maria, affinch'ella interceda per noi presso il Signore Gesù Cristo.;;147

[Versum 1]
V. Quest'oggi è la Natività della santa Vergine Maria.
R. La cui vita gloriosa è l'ornamento di tutte le Chiese.

[Ant 1]
Celebriamo * la santissima Natività della gloriosa Vergine Maria, che ottenne la dignità di Madre senza perdere la sua verginale purezza.

[Oratio]
Deh! Signore, accorda ai tuoi servi il dono della grazia celeste: cosicché come la maternità della Vergine fu per essi il principio della salvezza, così la devota solennità della sua Natività apporti loro aumento di pace.
$Per Dominum

[Invit]
Celebriamo la Natività della Vergine Maria: * Adoriamo Cristo Signore suo Figliuolo.

[Lectio1]
@Sancti/08-15:Lectio1

[Responsory1]
R. Quest'oggi nacque la beata Vergine Maria dalla stirpe di David; 
* Per cui è apparsa la salvezza ai credenti del mondo e la sua vita gloriosa ha dato la luce al secolo.
V. Celebriamo con gioia la Natività della beata Vergine Maria.
R. Per cui è apparsa la salvezza ai credenti del mondo e la sua vita gloriosa ha dato la luce al secolo.

[Lectio2]
@Sancti/08-15:Lectio2

[Responsory2]
R. Celebriamo colla più grande divozione la Natività della beatissima Vergine Maria, 
* Affinché ella interceda per noi presso il Signore Gesù Cristo.
V. Celebriamo con gioia e colla più grande divozione la Natività della beata Vergine Maria.
R. Affinché ella interceda per noi presso il Signore Gesù Cristo.

[Lectio3]
@Sancti/08-15:Lectio3

[Responsory3]
R. Onoriamo la degnissima Natività della gloriosa Vergine Maria, 
* Alla cui umiltà il Signore guardò, e che all'annunzio dell'Angelo divenne madre del Salvatore del mondo.
V. Celebriamo colla più gran divozione la Natività della beatissima Vergine Maria. 
R. Alla cui umiltà il Signore guardò, e che all'annunzio dell'Angelo divenne madre del Salvatore del mondo.
&Gloria
R. Alla cui umiltà il Signore guardò, e che all'annunzio dell'Angelo divenne madre del Salvatore del mondo.

[Lectio4]
Sermone di sant'Agostino Vescovo
!Sermone 18 sui Santi, ch'è il 2 dell'Annunciazione del Signore
Eccoci, dilettissimi, al giorno desiderato della beata e venerabile Maria sempre Vergine; perciò si rallegri e gioisca sommamente la nostra terra illustrata dalla nascita di tale Vergine. Ella infatti è il fiore del campo, da cui è uscito il prezioso giglio delle valli, per la cui maternità si è cambiata la sorte dei nostri progenitori e cancellata la loro colpa. Ella non ha punto subita la maledizione pronunziata contro di Eva, cioè: «Nel dolore darai alla luce i tuoi figli» (Gen. 3,16); avendo ella dato alla luce il Signore nella gioia.

[Responsory4]
R. E la Natività della gloriosa Vergine Maria discendente da Abramo, nata dalla tribù di Giuda, dell'illustre stirpe di David; 
* La cui vita gloriosa è l'ornamento di tutte le chiese.
V. Quest'oggi nacque la beata Vergine Maria dalla stirpe di David. 
R. La cui vita gloriosa è l'ornamento di tutte le chiese.

[Lectio5]
Eva pianse, Maria esultò: Eva portò nel seno un frutto di lagrime, Maria di gioia, avendo dato alla luce quella un peccatore e questa un innocente. La madre del genere umano introdusse il castigo nel mondo, la Madre di nostro Signore ha portato la salvezza al mondo. Eva è la sorgente del peccato, Maria la sorgente del merito. Eva ci fu funesta dandoci la morte, Maria ci ha fatto del bene rendendoci la vita. Quella ci ha feriti, questa ci ha guariti. La disobbedienza è stata riparata dall'obbedienza, l'incredulità compensata colla fede.

[Responsory5]
R. Con gioia celebriamo la Natività della beata Maria, 
* Affinch'ella interceda per noi. presso il Signore Gesù Cristo.
V. Col cuore e coll'anima cantiamo gloria a Cristo in questa sacra solennità della gloriosa Madre di Dio Maria.
R. Affinch'ella interceda per noi. presso il Signore Gesù Cristo.

[Lectio6]
Maria ora applauda co' strumenti d'armonia, e le agili dita della vergine madre suonino i cembali. Rispondano i cori festanti, e il doppio concerto della nostra voce s'alterni co' suoi cantici melodiosi. Udite dunque come cantò la nostra musicista ispirata; ella disse: «Magnifica l'anima mia il Signore: ed esulta il mio spirito in Dio, mia salvezza. Perché ha riguardato alla bassezza della sua ancella: ond'ecco da questo momento mi chiameranno beata tutte le generazioni. Perché grandi cose ha fatto in me colui ch'è potente» (Luc. 1,46). Così dunque il prodigio d'una nuova maternità, ha rimediato alla colpa che ci ha rovinati; e il canto di Maria, ha messo fine ai lamenti di Eva.

[Responsory6]
R. La tua Natività, o Vergine Madre di Dio, annunziò la gioia al mondo intero; 
* Perché da te è sorto il sole di giustizia, Cristo, l'Iddio nostro: * Il quale, distruggendo la maledizione, ha dato la benedizione; e confondendo la morte, ci ha donato la vita eterna.
V. La benedetta tu (sei) fra le donne, e benedetto il frutto del tuo seno.
R. Perché da te è sorto il sole di giustizia, Cristo, l'Iddio nostro:
&Gloria
R. Il quale, distruggendo la maledizione, ha dato la benedizione; e confondendo la morte, ci ha donato la vita eterna.

[Lectio7]
Lettura del santo Vangelo secondo Matteo
!Matt 1:1-16
Libro della generazione di Gesù Cristo, figliuolo di David, figliuolo d'Abramo. Abramo fu padre d'Isacco, Isacco fu padre di Giacobbe. Eccetera.
_
Omelia di san Girolamo Prete
!Libro 1 Commento su Matteo in principio
Leggiamo in Isaia: «Chi spiegherà la sua generazione?» (Is. 53,8). Non crediamo dunque che l'Evangelista contradica al Profeta, s'egli intraprende a parlare di ciò che questi disse impossibile a spiegarsi: perché l'uno (Isaia) parla della generazione Divina, l'altro (Matteo) dell'incarnazione. Or questi comincia da ciò che riguarda la carne, affinché per l'uomo cominciamo a conoscere Dio. «Figliuolo di David, figliuolo d'Abramo» (Matth. 1,1). L'ordine è invertito, ma invertito necessariamente. Dacché se avesse posto prima Abramo e poi David, avrebbe dovuto ripetere di nuovo Abramo per la serie genealogica.

[Responsory7]
R. Beata mi chiameranno tutte le generazioni, 
* Perché grandi cose ha fatto in me il Signore ch'è potente, e di cui santo è il nome.
V. E la sua misericordia di generazione in generazione su quelli che lo temono.
R. Perché grandi cose ha fatto in me il Signore ch'è potente, e di cui santo è il nome.

[Lectio8]
Ora egli ha dato Cristo come figliuolo dei due (patriarchi), senza nominare gli altri, perché a loro particolarmente esso era stato promesso. Ad Abramo così: «Nel tuo seme, dice, saranno benedette tutte le genti» (Gen. 22,18) cioè in Cristo. E a David: «Un frutto del tuo seno io porrò sul tuo trono» (Ps. 131,11). «Giuda fu padre di Fares e Zaram di Tamar» (Matth. 1,3). È da notare che nella genealogia del Salvatore non si fa menzione di nessuna santa donna, ma solo di quelle che la Scrittura giudica riprensibili; e ciò per mostrare che colui che veniva per i peccatori, nascendo da peccatori, avrebbe cancellato i peccati di tutti. Ond'è che nei versetti seguenti sono nominate anche Rut la Moabita e Betsabea moglie di Uria.

[Responsory8]
R. Felice invero sei, o santa Vergine Maria, e degnissima d'ogni lode: 
* Perché da te è sorto il sole di giustizia, * Cristo, l'Iddio nostro.
V. Prega per il popolo, intervieni per il clero, intercedi per il ceto femminile religioso: sentano il tuo soccorso tutti quelli che celebrano la tua santa Natività.
R. Perché da te è sorto il sole di giustizia, 
&Gloria
R. Cristo, l'Iddio nostro.

[Lectio93]
!Commemorazione di S. Adriano, Martire.
Adriano, mentre per ordine dell'imperatore Massimiano perseguitava a Nicomedia i Cristiani, avendo spesso ammirato con che costanza questi confessassero la loro fede e resistessero ai tormenti, stupito sommamente della cosa, si convertì a Cristo. Perciò fu gettato in prigione con altri ventitré Cristiani; dove lo visitò la moglie Natalia, che era già cristiana, infiammandolo al martirio. Pertanto, fatto uscire di prigione, fu flagellato finché gli uscirono gli intestini. In ultimo, spezzategli le gambe, troncategli le mani e i piedi, terminò gloriosamente il combattimento del martirio insieme con molti altri.
&teDeum

[Ant Laudes]
È la Natività della gloriosa * Vergine Maria discendente da Abramo, nata dalla tribù di Giuda, dell'illustre stirpe di David.
Quest'oggi è la Natività * della santa Vergine Maria, la cui vita gloriosa è l'ornamento di tutte le chiese.
Nata da regal progenie, * Maria rifulge; per le cui preghiere noi domandiamo devotissimamente colla mente e col cuore d'essere aiutati.
Col cuore e coll'anima * cantiamo gloria a Cristo in questa sacra solennità dell'augusta Madre di Dio Maria.
Con gioia * celebriamo la Natività della beata Maria, affinch'ella interceda per noi presso il Signore Gesù Cristo.

[Ant 2]
Quest'oggi celebriamo la Natività * della Madre di Dio Maria sempre Vergine, da cui è nato colui che troneggia nel cielo, alleluia.

[Versum 2]
V. Quest'oggi è la Natività della santa Vergine Maria.
R. La cui vita gloriosa è l'ornamento di tutte le Chiese.

[Commemoratio]
!Commemorazione di S. Adriani, Martire
@Commune/C2:Oratio proper
v. Preghiamo.
Deh! concedi, Dio onnipotente, che come celebriamo il natale del tuo beato Martire Adriano, così veniamo fortificati, per sua intercessione, nell'amore al tuo nome.
$Per Dominum

[Versum 3]
V. Quest'oggi è la Natività della santa Vergine Maria.
R. La cui vita gloriosa è l'ornamento di tutte le Chiese.

[Ant 3]
La tua Natività, * o Vergine Madre di Dio, annunziò la gioia al mondo intero: perché da te è sorto il sole di giustizia, Cristo, l'Iddio nostro: il quale, togliendo la maledizione, ha dato la benedizione; e confondendo la morte, ci ha donato la vita eterna.

[Octava]
!Commemorazione dell'Ottava della Natività della Beata Maria Vergine
Ant. La tua Natività, * o Vergine Madre di Dio, annunziò la gioia al mondo intero: perché da te è sorto il sole di giustizia, Cristo, l'Iddio nostro: il quale, togliendo la maledizione, ha dato la benedizione; e confondendo la morte, ci ha donato la vita eterna.
_
V. Quest'oggi è la Natività della santa Vergine Maria.
R. La cui vita gloriosa è l'ornamento di tutte le Chiese.
_
v. Preghiamo.
Deh! Signore, accorda ai tuoi servi il dono della grazia celeste: cosicché come la maternità della Vergine fu per essi il principio della salvezza, così la devota solennità della sua Natività apporti loro aumento di pace.
$Per Dominum
