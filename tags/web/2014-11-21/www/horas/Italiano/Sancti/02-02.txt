[Rank]
In Purificatione Beatae Mariae Virginis;;Duplex 2 class;;5.1;;ex C11

[Rank1960]
In Purificatione Beatae Mariae Virginis;;Duplex 2 class;;5;;ex C11

[Rule]
ex C11;
9 lectiones
Doxology=Nat
Festum Domini

[Ant Vespera]
O ammirabile scambio: * il Creatore del genere umano, prendendo un corpo ed un'anima, si degnò di nascere dalla Vergine: e, fattosi uomo senza concorso d'uomo, ci ha largito la sua Divinità.;;109
Quando nascesti * ineffabilmente dalla Vergine, allora s'adempirono le Scritture: come la rugiada sul vello, tu discendesti per salvare il genere umano : noi ti lodiamo, o Dio nostro.;;112
Nel roveto che Mosè vedeva * ardere senza consumarsi, noi abbiamo riconosciuta intatta la tua gloriosa verginità : Madre di Dio, intercedi per noi.;;121
Ha germogliato il tronco di Jesse, * è sorta la stella da Giacobbe, la Vergine ha dato al mondo il Salvatore : noi ti lodiamo, o Dio nostro.;;126
Ecco che Maria ci ha dato * il Salvatore, e Giovanni al vederlo esclamò, dicendo : Ecco l'Agnello di Dio, ecco colui che toglie i peccati del mondo, alleluia.;;147

[Capitulum Vespera]
!Mal 3.1
v. Ecco che io mando il mio Angelo a preparare la strada dinanzi a me. E subito verrà al suo tempio il Dominatore che voi cercate e l'Angelo dell'Alleanza che voi bramate.
$Deo gratias

[Versum 1]
V. Era stato rivelato a Simeone dallo Spirito Santo.
R. Che non vedrebbe la morte prima di vedere il Cristo del Signore.

[Ant 1]
Il vegliardo * portava il Bambino, ma il Bambino sosteneva il vegliardo : la vergine che lo partorì, vergine rimase dopo il parto, e adorò quello stesso che aveva generato.

[Oratio]
Dio onnipotente ed eterno, supplichiamo umilmente la tua maestà: che, come l'unigenito tuo Figliuolo quest'oggi fu presentato al tempio nella sostanza della nostra carne; così tu faccia che noi siamo presentati a te coll'anima purificata.
$Per eumdem

[Invit]
Ecco che il Signore Dominatore viene al suo santo tempio: * Gioisci e rallegrati, o Sion, andando incontro al tuo Dio.

[Lectio1]
Dal libro dell'Esodo
!Exod 13:1-3; 13:11-13
1 Il Signore parlò a Mosè dicendo: 
2 Consacrami ogni primogenito che nasce tra i figliuoli d'Israele tanto degli uomini come degli animali; perché tutte le cose sono mie. 
3 E Mosè disse al popolo: 
11 Quando il Signore ti avrà introdotto nella terra del Cananeo, come giurò a te e ai tuoi padri, e te l'avrà data; 
12 riserberai per il Signore ogni primogenito, ed ogni primo nato del tuo bestiame; tutti i maschi che avrai li consacrerai al Signore. 
13 Cambierai il primogenito dell'asino con una pecora; che se non lo riscatti, lo ucciderai. Ma riscatterai con denaro ogni primogenito dei tuoi figliuoli.

[Responsory1]
R. Adorna il tuo talamo, o Sion, e ricevi il Cristo Re: 
* Che una vergine ha concepito, una vergine ha dato alla luce e, vergine dopo il parto, ha adorato colui che ella ha generato.
V. Simeone ricevendo il bambino tra le braccia, benedisse Dio con azioni di grazie. 
R. Che una vergine ha concepito, una vergine ha dato alla luce e, vergine dopo il parto, ha adorato colui che ella ha generato.

[Lectio2]
Dal libro del Levitico. 
!Lev 12:1-5
1 Il Signore parlò a Mosè, dicendo: 
2 Parla ai figli d'Israele e di' loro: Se una donna, dopo esser divenuta madre, dà alla luce un maschio, sarà immonda per sette giorni, come nei giorni della separazione mensile. 
3 E l'ottavo giorno si circonciderà il bambino: 
4 ma essa rimarrà per trentatre giorni a purificarsi del suo sangue. Non toccherà alcuna cosa santa né entrerà nel Santuario finché siano compiti i giorni della sua purificazione. 
5 Che se avrà dato alla luce una femmina, sarà immonda per due settimane, come nei suoi corsi mensili, e rimarrà per sessantasei giorni a purificarsi del suo sangue.

[Responsory2]
R. Quando furono compiti i giorni della purificazione di Maria, secondo la legge di Mosè, portarono Gesù a Gerusalemme, per presentarlo al Signore, 
* Come è prescritto nella legge del Signore : Che ogni maschio primogenito, sarà consacrato al Signore.
V. Offrirono per lui al Signore un paio di tortore o due piccole colombe.
R. Come è prescritto nella legge del Signore : Che ogni maschio primogenito, sarà consacrato al Signore.

[Lectio3]
!Lev 12:6-8
6 Quando si saranno compiti i giorni della sua purificazione sia per un figliuolo sia per una figliuola, porterà all'ingresso del tabernacolo della testimonianza un agnello di un anno per l'olocausto e un colombino, o una tortora per il peccato e li darà al sacerdote, 
7 che li offrirà dinanzi al Signore, e pregherà per lei, e così ella sarà purificata dalla perdita del suo sangue. Questa è la legge di colei che dà alla luce un maschio o una femmina. 
8 Che se ella non ha possibilità di procacciarsi e di poter offrire un agnello, prenderà due tortore vive o due piccole colombe, una per l'olocausto e l'altra per il peccato; e il sacerdote pregherà per lei, e così sarà purificata.

[Responsory3]
R. Offrirono per lui al Signore un paio di tortore o due piccole colombe, 
* Com'è prescritto nella legge del Signore.
V. Quando furono compiuti i giorni della purificazione di Maria, secondo la legge di Mosè, lo portarono a Gerusalemme, per presentarlo al Signore.
R. Com'è prescritto nella legge del Signore.
&Gloria
R. Com'è prescritto nella legge del Signore.

[Lectio4]
Sermone di sant'Agostino Vescovo
!Sermone 13 sul Tempo, dopo il principio
Cosi fu già predetto: La madre Sion dice: «Ogni uomo è nato in essa; ed egli stesso l'ha fondata, l'Altissimo» (Sal 86,3). O onnipotenza di un bambino nascente! o magnificenza d'un Dio che dal cielo discende sulla terra! Era ancora nel seno materno, e Giovanni Battista già lo salutava dal seno di sua madre. Era presentato nel tempio, e veniva riconosciuto da Simeone vecchio famoso, annoso, sperimentato, coronato (di meriti). Allora egli lo conobbe, allora l'adorò, allora disse: «Adesso lascia, Signore, che il tuo servo se ne vada in pace: poiché i miei occhi han visto la tua salvezza» (Lc 2,29).

[Responsory4]
R. Simeone, giusto e timorato aspettava la redenzione d'Israele, 
* E lo Spirito Santo era in lui.
V. Era stato rivelato a Simeone dallo Spirito Santo che non vedrebbe la morte, prima di vedere il Cristo del Signore. 
R. E lo Spirito Santo era in lui.

[Lectio5]
Gli era differito d'andarsene dal mondo, affinché vedesse nato colui che ha fatto il mondo. Il vegliardo riconobbe il Bambino, e si fece bambino col Bambino. Ripieno com'era di pietà, si vide rinnovato nell'età. Il vecchio Simeone portava Cristo bambino, Cristo sosteneva la vecchiezza di Simeone. Gli era stato detto dal Signore, che non proverebbe la morte prima di vedere nato il Cristo del Signore. Nacque il Cristo, e si compì il desiderio del vegliardo nella vecchiezza del mondo. Perché trovò il mondo invecchiato (nel peccato), egli venne ad un uomo vecchio.

[Responsory5]
R. Era stato rivelato a Simeone dallo Spirito Santo, che non vedrebbe la morte, prima di vedere il Cristo del Signore: 
* Ed egli benedisse Dio, esclamando: Adesso lascia, che il tuo servo se ne vada in pace, poiché i miei occhi han visto la tua salvezza, o Signore.
V. Quando i suoi genitori portarono dentro il bambino Gesù per compiere a suo riguardo il prescritto della legge, egli lo prese tra le sue braccia. 
R. Ed egli benedisse Dio, esclamando: Adesso lascia, che il tuo servo se ne vada in pace, poiché i miei occhi han visto la tua salvezza, o Signore.

[Lectio6]
Egli certo non voleva restare molto in questo mondo, e tuttavia bramava di vedere Cristo in questo secolo, cantando e dicendo col profeta: «Mostraci, o Signore, la tua misericordia, e concedici la tua salvezza» (Sal. 34,8). In fine, perché sappiate che questa era la sua gioia, conchiuse dicendo: «Adesso lascia che il tuo servo se ne vada in pace: poiché i miei occhi han visto la tua salvezza» (Lc. 2,29). I profeti avevano cantato che il Fattore del cielo e della terra avrebbe abitato in terra cogli uomini; un Angelo annunziò che il Creatore della carne e dello spirito avrebbe preso un corpo; Giovanni dal seno della madre salutò il Salvatore nel seno materno; il vegliardo Simeone riconobbe per Dio questo bambino.

[Responsory6]
R. Quando i suoi genitori portarono dentro il bambino Gesù nel tempio per compiere a suo riguardo il prescritto della legge, Simeone se lo prese tra le braccia, e benedisse Dio, esclamando: 
* Adesso lascia, o Signore, che il tuo servo se ne vada in pace.
V. Simeone ricevendo il Bambino tra le braccia esclamò e disse.
R. Adesso lascia, o Signore, che il tuo servo se ne vada in pace.
&Gloria
R. Adesso lascia, o Signore, che il tuo servo se ne vada in pace.

[Lectio7]
Lettura del santo Vangelo secondo Luca.
!Luc 2:22-32
In quell'occasione: Quando furono compiti i giorni della purificazione di Maria, secondo la legge di Mosè, portarono Gesù a Gerusalemme, per presentarlo al Signore, come è prescritto nella legge del Signore. Eccetera.
_
Omelia di sant'Ambrogio Vescovo
!Libri 2 Comm. al cap. 2 di Luca, dopo il principio.
C'era allora in Gerusalemme un uomo di nome Simeone, per sona giusta e timorata, che aspettava la consolazione d'Israele» (Lc. 2,25). Non solo gli Angeli, e i profeti, e i pastori, ma anche i vecchi e i giusti rendono testimonianza alla nascita del Signore. Ogni età, l'uno e l'altro sesso, fatti miracolosi ne confermano la verità. Una vergine diventa madre, una sterile dà alla luce, un muto parla, Elisabetta profetizza, i Magi lo adorano, un bambino ancora nel seno della madre esulta, una vedova lo glorifica, e un giusto lo aspetta.

[Responsory7]
R. Simeone ricevendo Gesù tra le sue braccia, esclamò e disse: 
* Tu sei veramente la luce per illuminare le nazioni, e la gloria del tuo popolo Israele.
V. Quando i suoi genitori portarono dentro il bambino Gesù, egli lo prese tra le sue braccia e benedisse Dio, esclamando.
R. Tu sei veramente la luce per illuminare le nazioni, e la gloria del tuo popolo Israele.

[Lectio8]
E meritamente giusto, perché non cercava la sua, ma la salute del popolo, e mentre egli bramava d'essere sciolto dai legami d'un fragile corpo, tuttavia aspettava di vedere il promesso, stimando beati gli occhi che l'avrebbero visto. Ed egli lo prese tra le sue braccia, e benedisse Dio, esclamando: «Adesso lascia, Signore, che il tuo servo se ne vada in pace, secondo la tua parola» (Lc. 2,29). Ecco come il giusto, per il quale la massa del corpo è una prigione, brami d'esserne disciolto per cominciare d'essere con Cristo. Poiché esserne disciolto ed essere con Cristo, è molto meglio.

[Responsory8]
R. Il vegliardo portava il Bambino, ma il Bambino sosteneva il vegliardo: 
* La vergine che lo concepì, vergine lo diede alla luce e, vergine dopo il parto, adorò colui ch'ella aveva generato.
V. Simeone prendendo il Bambino tra le mani, benedisse il Signore rendendogli grazie. 
R. La vergine che lo concepì, vergine lo diede alla luce e, vergine dopo il parto, adorò colui ch'ella aveva generato.
&Gloria
R. La vergine che lo concepì, vergine lo diede alla luce e, vergine dopo il parto, adorò colui ch'ella aveva generato.

[Lectio9]
Ma chi vuol partire, venga nel tempio, venga in Gerusalemme, vi aspetti Cristo Signore, riceva nelle mani il Verbo di Dio, lo abbracci con le buone opere che sono come le braccia della sua fede: allora egli se n'andrà e non vedrà la morte dopo aver visto la Vita. Or vedi come la nascita del Signore spande abbondante la grazia su tutti, e che il dono di profezia è negato agli increduli, non ai giusti. Ed ecco Simeone che profetizza il Signore Gesù Cristo esser venuto per la rovina e la risurrezione di moltissimi, per discernere i meriti dei buoni e dei cattivi; e per sentenziare, giudice vero e giusto, supplizi o premi secondo la qualità delle azioni.
&teDeum

[Ant Laudes]
Simeone, giusto * e timorato aspettava la redenzione di Israele, e lo Spirito Santo era in lui.
Era stato rivelato a Simeone * dallo Spirito Santo, che non vedrebbe la morte, prima di vedere il Signore.
Simeone prendendo * il Bambino nelle mani, benedisse il Signore rendendogli grazie.
Egli sarà luce per illuminare * le Genti e la gloria del tuo popolo Israele.
Offrirono * per lui al Signore un paio di tortore o due piccole colombe.

[Capitulum Laudes]
!Mal 3:1
v. Ecco che io mando il mio Angelo a preparare la strada dinanzi a me. E subito verrà al suo tempio il Dominatore che voi cercate e l'Angelo dell'Alleanza che voi bramate.
$Deo gratias

[Ant 2]
Quando i suoi genitori * portarono dentro il bambino Gesù, Simeone lo prese tra le braccia e benedisse Dio, esclamando : Adesso lascia che il tuo servo se ne vada in pace.

[Lectio Prima]
!Mal 3:4
v. E piacerà a Dio il sacrificio di Giuda e di Gerusalemme, come nei secoli passati, come negli anni antichi, dice il Signore onnipotente.

[Capitulum Tertia]
!Mal 3:1
v. Ecco che io mando il mio Angelo a preparare la strada dinanzi a me. E subito verrà al suo tempio il Dominatore che voi cercate e l'Angelo dell'Alleanza che voi bramate.
$Deo gratias

[Capitulum Sexta]
!Mal 3:1-2
v. Eccolo che egli arriva, dice il Signore degli eserciti: e chi potrà sostenere il giorno della sua venuta, e chi potrà reggere a vederlo? Poiché egli sarà come fuoco che fonde i metalli, e come l'erba dei lavandai.
$Deo gratias

[Capitulum Nona]
!Mal 3:4
v. E piacerà a Dio il sacrificio di Giuda e di Gerusalemme, come nei secoli passati, come negli anni antichi, dice il Signore onnipotente.
$Deo gratias

[Ant Vespera 3]
Simeone, giusto * e timorato aspettava la redenzione di Israele, e lo Spirito Santo era in lui.;;109
Era stato rivelato a Simeone * dallo Spirito Santo, che non vedrebbe la morte, prima di vedere il Signore.;;112
Simeone prendendo * il Bambino nelle mani, benedisse il Signore rendendogli grazie.;;121
Egli sarà luce per illuminare * le Genti e la gloria del tuo popolo Israele.;;126
Offrirono * per lui al Signore un paio di tortore o due piccole colombe.;;147

[Versum 3]
V. Era stato rivelato a Simeone dallo Spirito Santo.
R. Che non vedrebbe la morte, prima di vedere il Cristo del Signore.

[Ant 3]
Quest'oggi * la beata Vergine Maria presentò il bambino Gesù nel tempio, e Simeone ripieno di Spirito Santo lo prese tra le sue braccia, e benedisse Dio in eterno.
