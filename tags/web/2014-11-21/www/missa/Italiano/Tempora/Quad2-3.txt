[Rank]
Feria Tertia infra Hebdomadam II in Quadragesima;;Feria major;;2

[Rule]
no Gloria
Suffragium=Sanctorum;Vivis;;
Super popul

[Introitus]
!Ps 26:8; 26:9
v. Di te ha detto il mio cuore: Cercate il mio Volto. Il tuo volto, Signore, io cerco, da me non tenerlo lontano.
!Ps 26:1
Il Signore è mia luce e mia salvezza: di chi avrò timore?
&Gloria
v. Di te ha detto il mio cuore: Cercate il mio Volto. Il tuo volto, Signore, io cerco, da me non tenerlo lontano.

[Oratio]
Degnati, o Signore, di continuarci l'aiuto della santa osservanza quaresimale; affinché, per tua grazia, possiamo compiere quanto abbiamo appreso doversi fare sul tuo esempio.
$Per Dominum

[Lectio]
Dal terzo libro dei Re.
!3 Reg 17:8-16
In quei giorni ad Elia Tesbite fu diretta la parola del Signore con queste parole: «Levati e va a Sarepta dei Sidoni, ove dimorerai. Ecco! ho colà ordinato ad una vedova di nutrirti». Elia si levò e andò a Sarepta. Giunto alla porta della città, vistasi dinanzi una donna vedova che raccoglieva legna, la chiamò e le disse: «Di grazia, dammi in un vaso un po' d'acqua per bere». Mentre quella andava a prenderla, le gridò dietro e disse: «Portami, ti prego, nelle tue mani anche un tozzo di pane». Essa rispose: «Viva il Signore Dio tuo! Io non ho pane, ma soltanto un po' di farina in un'anfora, quanta ne può entrare in una mano, e un po' d'olio in un vaso ed ecco stavo raccattando un po' di legna per andare a cuocere quella roba a me e al mio figlio, mangiarcela e poi morire». Elia le disse: «Non temere: va' a fare quello che hai detto; ma prima, con quel po' di farina, fa' per me un piccolo pane cotto sotto la cenere, e portamelo, e poi lo farai per te e pel tuo figlio ; perché il Signore, Dio d'Israele dice cosi: “L'anfora della farina non si esaurirà, il vaso dell’olio non calerà fino al giorno in cui il Signore manderà pioggia sulla terra"». Essa andò a fare come le aveva detto Elia, e mangiò lui, lei e il figlio di lei. E da quel giorno l'anfora della farina non rimase mai vuota, il vaso dell'olio non calò, secondo la parola che il Signore aveva detta per mezzo di Elia.

[Graduale]
!Ps 54:23; 54:17; 54:18; 54:19
Getta nel Signore il tuo affanno, ed egli ti sosterrà.
V. Io ho invocato il Signore, ed egli ha ascoltato la mia voce, mi ha liberato dagli assalitori.

[Evangelium]
Seguito ++ del Santo Vangelo secondo Matteo.
!Matth 23:1-12
In quel tempo: Gesù volgendosi alle turbe e ai discepoli, disse: «Sulla cattedra di Mosè si sono seduti gli Scribi e i Farisei. Osservate e fate adunque tutto ciò che vi diranno; ma non fate come essi operano, ché dicono e non fanno. Difatti, legan pesi grandi e insopportabili e ne carican le spalle della gente; ma essi non li vogliono neppure muovere con un dito. Fanno poi tutte le loro opere per essere veduti: perciò portan più larghe le filatterie, più lunghe le frange; e amano i primi posti nei conviti, i primi seggi nelle sinagoghe ed i saluti nelle piazze ed essere dalla gente chiamati maestri. Ma voi non vogliate essere chiamati maestri; perché uno solo è il vostro Maestro, voi siete tutti fratelli. Né chiamate alcuno padre sulla terra; perché uno solo è il vostro Padre, quello celeste. Né fatevi chiamar guide; perché l'unica vostra guida è il Cristo. Chi è maggiore tra di voi, sarà vostro ministro. Chi si esalta sarà umiliato, chi si umilia sarà esaltato».

[Offertorium]
!Ps 50:3.
Pietà di me, Signore, per la tua grande misericordia; cancella, o Signore, ogni mia iniquità.

[Secreta]
O Signore, opera in noi la tua santi6cazione, placato da questi misteri, affinché, purificati dai vizi terreni perveniamo ai doni celesti.
$Per Dominum

[Communio]
!Ps 9:2-3
Canterò le tue meraviglie; mi rallegrerò ed esulterò in te: darò gloria al tuo Nome, o Altissimo.

[Postcommunio]
O Signore, perché siamo fatti degni dei tuoi sacri doni, fa' che obbediamo sempre ai tuoi precetti.
$Per Dominum

[Super populum]
!Orazione sul popolo.
v. Preghiamo.
v. Inchinatevi davanti a Dio.
v. O Signore, sii propizio alle nostre suppliche, e guarisci i mali delle nostre anime; affinché, ottenuto il perdono, abbiamo sempre la gioia della tua benedizione.
$Per Dominum

