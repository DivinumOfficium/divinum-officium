[Rank]
S. Annae Matris B.M.V.;;Duplex II classis;;5.1;;ex C7a

[Rank1960]
S. Annae Matris B.M.V.;;Duplex II classis;;5;;ex C7a

[RankNewcal]
S. Annae et Joachim Parentes B.M.V.;;Duplex;;3;;ex C7a

[Rule]
vide C7a;
Gloria

[Introitus]
! 
v. Rallegriamoci tutti nel Signore, celebrando questo giorno di festa in onore di sant'Anna! Della sua festa gioiscono gli angeli, e insieme lodano il Figlio di Dio.
!Ps 44:2.
Vibra nel mio cuore un ispirato pensiero,
mentre al Sovrano canto il mio poema.
&Gloria
v. Rallegriamoci tutti nel Signore, celebrando questo giorno di festa in onore di sant'Anna! Della sua festa gioiscono gli angeli, e insieme lodano il Figlio di Dio.

[Oratio]
Dio, che hai concesso a sant'Anna la grazia di essere la madre di Colei che ha generato il tuo unico Figlio: concedi a noi che ne celebriamo la festa, di godere presso di te del suo patrocinio.
$Per eundem

[Lectio]
Dal libro della Sapienza.
!Prov 31:10-31
La donna virtuosa chi sa trovarla? Più delle perle pregiate essa vale. In lei si affida il cuore del suo sposo e non gli manca mai roba. Essa gli dà sempre gioie e mai dispiaceri per tutto il tempo della sua vita. Essa, procuratasi lana e lino, li lavora con le sue mani capaci. Simile a nave mercantile, fin da lungi fa venire il suo vitto. Si leva che è ancor notte, e appresta il cibo alla sua famiglia e il compito alle sue ancelle. Adocchiato un campo, l'acquista; col frutto del suo lavoro pianta una vigna. Si cinge i fianchi con energia, e si rafforza le braccia. Avendo provato con gioia e veduto che il suo lavoro le frutta, non fa spegnere neppure durante la notte la sua lucerna. Mette mano alla conocchia e le sue dita maneggiano il fuso. Apre la mano ai miseri e stende le palme ai bisognosi. Non teme per la sua famiglia il freddo della neve, ché tutti i suoi domestici han doppi vestiti. Essa si fa delle coperte, e il suo vestito è di bisso e di porpora. Rinomato nel foro è il suo marito, quando siede tra gli anziani del posto. Essa fa dei finissimi tessuti e li vende, e delle cinture che dà al mercante. Vestita di fortezza e di decoro può andare lieta incontro all'avvenire. La saggezza apre la sua bocca, e la legge della bontà è nella sua lingua. Sorveglia l'andamento della sua casa e non mangia il pane senza far nulla. Sorgono i suoi figli a proclamarla oltremodo felice e il suo marito a lodarla. Molte figliuole han fatto cose mirabili, ma tu le hai superate tutte. L'avvenenza è un inganno, la bellezza è un soffio; la donna timorata di Dio, quella è degna di lode. Date a lei il frutto del suo lavoro, e nel foro riceva lode delle sue opere.

[Graduale]
!Ps 44:8
Hai amato la giustizia, e odiato le cose perverse,
V. perciò il Signore, tuo Dio, ti ha unto con l'olio che dà gioia. Alleluia, alleluia.
!Ps 44:3
V. La grazia è riversata sopra le tue labbra, perciò il Signore ti ha benedetta per sempre. Alleluia.

[Evangelium]
Seguito ++ del Santo Vangelo secondo Matteo.
!Matth 13:44-52
In quel tempo Gesù disse ai suoi discepoli questa parabola: «È simile il regno dei cieli ad un tesoro nascosto in un campo, che un uomo trovatolo, tiene celato, e, tutto giulivo dell'accaduto, va a vendere quel che ha e compra quel campo. Ancora: Il regno dei cieli è simile ad un mercante che va in cerca di belle perle; trovatane una di gran pregio, va a vendere quanto ha e la compra. Il regno dei cieli inoltre è simile ad una rete gettata in mare, che ha preso ogni sorta di pesci. Quando è piena, i pescatori la tirano a riva, e sedutisi, ripongono in ceste i buoni, e buttan via i cattivi. Così avverrà alla fine del mondo: Verranno gli Angeli e toglieranno i cattivi di mezzo ai giusti e li getteranno nella fornace ardente: ivi sarà pianto e stridor di denti. Avete intese tutte queste cose?». Gli dicono: «Sì ». Ed Egli a loro: «Per questo ogni scriba istruito nel regno dei cieli, è simile ad un padre di famiglia che trae fuori dalla sua dispensa cose nuove e cose vecchie.

[Offertorium]
!Ps 44:10
Figlie di re ti vengono incontro: siede alla tua destra la regina, ammantata di oro sopraffino.

[Secreta]
O Signore, per l'intercessione di sant'Anna che fu la madre di Colei che generò Gesù Cristo, tuo Figlio e nostro Signore, guarda benigno questo sacrificio, perché giovi alla nostra fede e alla nostra salvezza.
$Per eundem

[Communio]
!Ps 44:3
Sparsa è la grazia sulle tue labbra, perciò Dio ti ha benedetto in eterno, e per i secoli eterni.

[Postcommunio]
Fortificati dal sacramento celeste ti chiediamo, Signore Dio nostro: concedi a noi, per l'intercessione di sant'Anna, madre di Colei che generò il tuo Figlio, di giungere alla salvezza eterna.
$Per eundem


