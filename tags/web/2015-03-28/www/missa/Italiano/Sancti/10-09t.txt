[Rank]
S. Dionysii Episcopi Rustici et Eleuthery Martyrum;;Semiduplex;;2;;vide C3a

[Rule]
vide C3a;
Gloria

[Oratio]
O Dio, che oggi, durante il suo martirio, fortificasti con la virtù della costanza il beato martire e vescovo Dionigi, e ti degnasti di associargli nella predicazione della tua gloria Rustico ed Eleuterio; concedici, te ne preghiamo, di disprezzare, a loro imitazione, i beni mondani e di non aver timore di alcuna temporale avversità.
$Per Dominum

[Lectio]
Dagli Atti degli Apostoli.
!Act 17:22-34
In quel tempo, Paolo, stando in piedi in mezzo all'Areopàgo, disse: «Ateniesi, io vi trovo per ogni riguardo più che religiosi. Passeggiando, infatti, e considerando i vostri simulacri, ho scoperto persino un altare con questa iscrizione: «Al Dio ignoto». Quello dunque che voi adorate senza conoscerlo, io ve l'annunzio. Il Dio che ha fatto il mondo e tutto ciò che vi si trova, essendo il Signore del cielo e della terra, non abita in templi costruiti con le mani, e non è servito dalle mani degli uomini, come se avesse bisogno di qualche cosa, lui che dà a tutti la vita, il respiro e tutte le cose. Egli ha derivato da un sol uomo tutto il genere umano, perché popolasse tutta la faccia della terra, fissando i tempi determinati ed i confini delle dimore degli uomini, perché cerchino Dio, e si sforzino di trovarlo, pur andando a tastoni. E non che egli sia lontano da ciascuno di noi; poiché in lui viviamo, ci muoviamo e siamo. Come anche taluni dei vostri poeti hanno detto: «Siamo veramente progenie di lui». Essendo dunque noi progenie di Dio, non dobbiamo credere che l'essere divino sia simile all'oro o all'argento o alla pietra scolpita dall'arte e dall'invenzione dell'uomo. Dio, non tollerando più i tempi di siffatta ignoranza, intima agli uomini tutti, di ogni nazione, di pentirsi, perché ha fissato un giorno in cui giudicherà il mondo a rigar di giustizia, per mezzo di un uomo ch'egli ha designato, come ne ha fatto fede a tutti, risuscitandolo da morte». Sentita nominare la risurrezione dei morti, alcuni se ne burlarono; altri, poi dissero: «Su ciò ti ascolteremo un'altra volta». Così Paolo si ritirò di mezzo a loro. Alcuni però, unitisi con lui, credettero, tra i quali Dionigi l'Areopagita, una donna di nome Damaride ed altri con loro.

[Evangelium]
@Commune/C3b
(sed rubrica 1570) @Commune/C3a

[Secreta]
Accetta benigno, te ne preghiamo, o Signore, le offerte che il tuo popolo ti presenta in onore dei tuoi santi; e per loro intercessione santificaci.
$Per Dominum

[Postcommunio]
Ricevuti questi sacramenti, concedici, o Signore, per intercessione dei beati martiri Dionigi, Rustico ed Eleuterio, di crescere sempre nelle redenzione eterna.
$Per Dominum


