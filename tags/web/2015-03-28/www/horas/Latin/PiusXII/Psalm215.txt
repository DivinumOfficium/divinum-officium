(Canticum Isaiae * Isa 45:15-30)
45:15 Vere tu es Deus abscónditus, * Deus Israël, Salvátor.
45:16 Confúsi sunt et ignomínia affécti * omnes adversárii ejus.
45:16 Abiérunt ignomínia pleni * fabricatóres errórum.
45:17 Israël salvátus est a Dómino salúte ætérna; * non confundémini neque ignomíniam habébitis per ómnia sǽcula.
45:18 Etenim sic dicit Dóminus, creátor cæloi, * ipse Deus, qui formávit terram et fecit et stabilívit eam.
45:19 Non, ut vácua sit, creávit eam; ut habitarétur, formávit eam: * «Ego sum Dóminus, et non est álius.
45:20 Non in occúlto locútus sum, * in loco terræ obscúro;
45:21 Non dixi sémini Jacob: “Frustra quærite me”; * ego Dóminus, promíttens justa, prænúntias æqua.
45:22 Congregámini et veníte, accédite cuncti, * qui salváti estis ex géntibus.
45:23 Stulti sunt qui portant lignum scúlptile suum, * et súpplicant deo, qui salváre nequit.
45:24 Enuntiáte et proférte verba, consiliámini simul: * quis annuntiávit hoc ab antíquo, pridem prædíxit istud?
45:25 Nonne ego Dóminus? et non est præter me deus;  deus justus et salvans non est extra me.
45:26 Convertímini ad me, ut sitis salvi, omnes fines terræ: * nam ego sum Deus et non est álius.
45:27 Per memetípsum juro, véritas exit de ore meo, * irrevocábile verbum:
45:28 Mihi curvábitur omne genu, * jurábit omnis lingua.
45:29 In Dómino tantum, de me dicent, justítia est et poténtia, * ad eum accédent confúsi omnes qui repugnárunt ei.
45:30 In Dómino jus suum obtinébit et gloriábitur * omne semen Israël.»
