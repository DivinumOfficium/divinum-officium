[Rank]
Septima die infra Octavam Epiphaniae;;Semiduplex;;2;;ex Sancti/01-06

[Rank1960]
Die Duodecima Januarii;;Feria;;1.2;;vide Sancti/01-06

[Rule]
ex Sancti/01-06
Lectio1 tempora 
Doxology=Epi
9 lectiones
Feria Te Deum
No secunda vespera
Infra octavam Epiphaniae Domini

[Lectio1]
!Rom 16:1-5
1 Commendo autem vobis Phœben sororem nostram, quae est in ministerio ecclesiae, quae est in Cenchris:
2 ut eam suscipiatis in Domino digne sanctis: et assistatis ei in quocumque negotio vestri indiguerit: etenim ipsa quoque astitit multis, et mihi ipsi.
3 Salutate Priscam et Aquilam, adjutores meos in Christo Jesu
4 (qui pro anima mea suas cervices supposuerunt: quibus non solus ego gratias ago, sed et cunctae ecclesiae gentium),
5 et domesticam ecclesiam eorum. Salutate Epaenetum dilectum mihi, qui est primitivus Asiae in Christo.

[Responsory1]
@Sancti/01-06:Responsory1InfraOctavam

[Responsory2]
@Sancti/01-06:Responsory2

[Responsory3]
@Sancti/01-06:Responsory3

[Lectio2]
!Rom 16:17-19
17 Rogo autem vos fratres, ut observetis eos qui dissensiones et offendicula, praeter doctrinam, quam vos didicistis, faciunt, et declinate ab illis.
18 Hujuscemodi enim Christo Domino nostro non serviunt, sed suo ventri: et per dulces sermones et benedictiones seducunt corda innocentium.
19 Vestra enim obedientia in omnem locum divulgata est. Gaudeo igitur in vobis. Sed volo vos sapientes esse in bono, et simplices in malo.

[Lectio3]
!Rom 16:21-24
21 Salutat vos Timotheus adjutor meus, et Lucius, et Jason, et Sosipater cognati mei.
22 Saluto vos ego Tertius, qui scripsi epistolam, in Domino.
23 Salutat vos Cajus hospes meus, et universa ecclesia. Salutat vos Erastus arcarius civitatis, et Quartus, frater.
24 Gratia Domini nostri Jesu Christi cum omnibus vobis. Amen.

[Lectio4]
Sermo sancti Leonis Papae.
!Serm. 4. de Epiphania.
Justum et rationabile, dilectissimi, verae pietatis obsequium est, in diebus,~
qui divinae opera misericordiae protestantur, toto corde gaudere, et honorifice~
ea, quae ad salutem nostram gesta sunt, celebrare, vocante nos ad hanc~
devotionem ipsa recurrentium temporum lege, quae nobis post diem, in quo~
coaeternus Patri Filius Dei natus ex Virgine est, brevi intervallo Epiphaniae~
intulit festum, ex apparitione Domini consecratum.

[Lectio5]
In quo fidei nostrae magnum praesidium providentia divina constituit: ut, dum~
solemni veneratione recolitur adorata in exordiis suis Salvatoris infantia, per~
ipsa originalia documenta probaretur veri hominis in ipso orta natura. Hoc~
enim est, quod justificat impios: hoc est, quod ex peccatoribus facit sanctos,~
si in uno eodemque Domino nostro Jesu Christo et vera Deitas et vera credatur~
humanitas: Deitas, qua ante omnia saecula in forma Dei aequalis est Patri:~
humanitas, qua novissimis diebus in forma servi unitus est homini.

[Lectio6]
Ad roborandum ergo hanc fidem, quae contra omnes pronuntiabatur errores, ex~
magna gestum est divini pietate consilii, ut gens in longinqua Orientalis plagae~
regione consistens, quae spectandorum siderum arte pollebat, signum nati pueri,~
qui supra omnem Israel esset regnaturus, acciperet. Nova etenim claritas apud~
Magos stellae illustrioris apparuit, et intuentium animos ita admiratione sui~
splendoris implevit, ut nequaquam sibi crederent negligendum, quod tanto~
nuntiabatur indicio.

[Lectio7]
Léctio sancti Evangélii secúndum Matthǽum.
!Matt 2:1-12
Cum natus esset Jesus in Béthlehem Juda in diébus Heródis regis, ecce~
Magi ab Oriénte venérunt Jerosólymam, dicéntes: Ubi est qui natus est~
Rex Judæórum? Et réliqua.
_
Homilia sancti Joannis Chrysostomi.
!Lib. 2. in cap. 2. Lucam, in fine.
Magi intrantes domum, invenerunt puerum cum Maria matre ejus, et procidentes adoraverunt eum : et apertis thesauris suis obtulerunt ei munera, aurum, thus, et myrrham. Verum quid illos ad puerum adorandum induxit? Neque enim Virgo insigne quidpiam prae se ferebat, neque domus magnifica erat, neque isthic aliquid aliud erat quod posset illos vel percellere vel allicere; illi vero non modo adorant, sed apertis thesauris munera offerunt; munera inquam, non quasi homini, sed quasi Deo. Thus et myrra Dei maxime symbolum est. Quid igitur hoc illis suasit? Idipsum quod suscitavit illos, ut relicta domo tantum iter susciperent; nimirum stella et illustratio mentis a Deo ipsis indita, quae paulatim illos ad perfectiorem notitiam deduxit. 

[Lectio8]
Nisi enim res ita se haberet, cum omnia quae isthic videbantur vilia essent, non si ei tantum exhibuissent honorem; ideo autem nihil eorum quae sub sensum cadunt ibi magnum erat, sed praesepe, tugurium, mater inops, ut nudam magorum philosophiam perspicias, atque discas eos non ut hominem purum, sed ut Deum, et beneficum, ipsum adiisse. Quapropter nullo eorum quae extrinsecus videbantur offensi sunt, sed adorarunt et dona obtulerunt; quae dona multum a Judaica crassitie differebant; neque enim oves et vitulos immolarunt, sed quae Ecclesiae philosophiae vicina erant; siquidem scientiam, obedientiam, et dilectionem offerebant.

[Lectio9]
Et responso accepto in somnis ne redirent ad Herodem, per aliam viam reversi sunt in regionem suam. Hic mihi vide fidem ipsorum: quomodo non offendantur, sed sint quieti et obtemperantes, neque turbentur, neque talia mutuo loquantur. Sane si magnus hic puer est, et si quam habet potentiam, quid opus fuga et occulto discessu? Cur vero nos qui palam et cum fiducia accessimus ad populum tantum et coram furente rege stetimus, quasi fugitivos ex civitate dimittit Angelus? At nihil tale vel dixerunt, vel cogitarunt; illud enim maxime ad fidem pertinet ut nulla mandatorum ratio exquiratur, sed jussis tantum obediatur.
&teDeum

[Ant 2]
Maniféste magnum est * pietátis sacraméntum, quod manifestátum est in carne, justificátum est in spíritu, appáruit Angelis, prædicátum est Géntibus, créditum est in mundo, assúmptum est in glória, allelúja.

[Ant 3]
Tribus miraculis * ornatum diem sanctum colimus: hodie stella Magos duxit ad~
praesepium: hodie vinum ex aqua factum est ad nuptias: hodie in Jordane a Joanne~
Christus baptizari voluit, ut salvaret nos, alleluia. 
