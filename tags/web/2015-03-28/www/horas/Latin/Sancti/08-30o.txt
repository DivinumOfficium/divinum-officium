[Rank]
Ss. Felicis et Adaucti Martyrum;;Simplex;;1.1;;vide C3

[Rule]
vide C3;

[Oratio]
Majestatem tuam Domine supplices exoramus ut sicut nos jugiter sanctorum~
tuorum commemoratione laetificas; ita semper supplicatione defendas.
$Per Dominum

[Lectio93]
Felix, Diocletiano et Maximiano imperatoribus, propter susceptam Christi~
religionem comprehensus, in Serapidis templum adductus est. Cui sacrificare cum~
juberetur, os simulacri conspuit. Quo facto, statim serea statua corruit. Quod~
cum iterum ac tertio in sede Mercurii Dianaeque factum esset, impietatis et~
magicae artis accusatus, equuleo torquetur. Mox ad secundum ab Urbe lapidem via~
Ostiensi ducitur, ut securi feriretur. Cui inter viam oblatus quidam Christianus,~
cum Felicem agnoscens ad martyrium duci videret, Ego quoque, clara voce inquit,~
eadem, qua iste, lege vivo ego eumdem Jesum Christum colo. Itaque Felicem~
osculatus, cum eo securi percutitur, tertio Kalendas Septembris. Cujus nomen cum~
ignotum esset Christianis, is Adaucti nomine nobilitatus est, quod sancto~
Martyri Felici adauctus sit ad coronam
&teDeum
