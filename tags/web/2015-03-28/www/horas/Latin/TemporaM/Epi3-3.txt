[Rank]
Feria IV infra Hebdomadam III post Epiphaniam;;Feria;;1

[Rule]
Oratio Dominica

[Lectio1]
Incipit epistola ad Ephesios
!Eph 1:1-4
1 Paulus Apostolus Jesu Christi per voluntatem Dei, omnibus sanctis qui sunt~
Ephesi, et fidelibus in Christo Jesu.
2 Gratia vobis, et pax a Deo Patre nostro, et Domino Jesu Christo.
3 Benedictus Deus et Pater Domini nostri Jesu Christi, qui benedixit nos in omni~
benedictione spirituali in caelestibus in Christo,
4 sicut elegit nos in ipso ante mundi constitutionem, ut essemus sancti et~
immaculati in conspectu ejus in caritate.

[Responsory1]
@TemporaM/Epi2-3:Responsory1

[Lectio2]
!Eph 1:5-10
5 Qui praedestinavit nos in adoptionem filiorum per Jesum Christum in ipsum:~
secundum propositum voluntatis suae,
6 in laudem gloriae gratiae suae, in qua gratificavit nos in dilecto Filio suo.
7 In quo habemus redemptionem per sanguinem ejus, remissionem peccatorum~
secundum divitias gratiae ejus,
8 quae superabundavit in nobis in omni sapientia et prudentia:
9 ut notum faceret nobis sacramentum voluntatis suae, secundum beneplacitum ejus,~
quod proposuit in eo,
10 in dispensatione plenitudinis temporum, instaurare omnia in Christo, quae in~
caelis et quae in terra sunt, in ipso;

[Responsory2]
@TemporaM/Epi2-3:Responsory2

[Lectio3]
!Eph 1:11-14
11 in quo etiam et nos sorte vocati sumus praedestinati secundum propositum ejus~
qui operatur omnia secundum consilium voluntatis suae:
12 ut simus in laudem gloriae ejus nos, qui ante speravimus in Christo;
13 in quo et vos, cum audissetis verbum veritatis, Evangelium salutis vestrae,~
in quo et credentes signati estis Spiritu promissionis Sancto,
14 qui est pignus hereditatis nostrae, in redemptionem acquisitionis, in laudem~
gloriae ipsius.

[Responsory3]
@TemporaM/Epi2-3:Responsory3
