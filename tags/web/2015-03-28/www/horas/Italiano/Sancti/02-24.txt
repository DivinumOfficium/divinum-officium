[Rank]
S. Matthiae Apostoli;;Duplex II classis;;5.1;;ex C1

[Rank1960]
S. Matthiae Apostoli;;Duplex II classis;;5;;ex C1

[Rule]
ex C1;
Antiphonas horas
Psalmi Dominica
9 lectiones

[Oratio]
Dio, che aggregasti il beato Mattia al collegio dei tuoi Apostoli:  concedi, che, per sua intercessione, sentiamo sempre a nostro riguardo gli effetti della tua pietà.
$Per Dominum

[Lectio1]
Dagli atti degli Apostoli
!Act 1:15-18
15 In quei giorni, alzatosi Pietro in mezzo ai fratelli (il numero delle persone radunate era di circa centoventi) disse: 
16 Fratelli miei, bisogna che si adempia la Scrittura, cioè quello che lo Spirito Santo predisse per bocca di David, a riguardo di Giuda, il quale fece da guida a quelli che catturarono Gesù: 
17 sebbene egli fosse uno dei nostri, ed avesse avuto la sua parte del nostro ministero. 
18 Or costui, dopo aver comprato un campo col prezzo del suo delitto, impiccatovisi, gli si squarciò il ventre; e si sparsero tutte le sue viscere.


[Lectio2]
!Act 1:19-22
19 E il fatto fu così noto a tutti gli abitanti di Gerusalemme, che quel campo venne chiamato nella loro lingua, Aceldama, cioè campo del sangue. 
20 Difatti sta scritto nel libro dei Salmi: «La loro abitazione divenga deserta, e non ci sia chi abiti in essa» (Ps. 68, 26); e «il suo ministero lo riceva un altro» (Ps. 108, 8). 
21 Bisogna dunque che di questi uomini, che sono stati uniti con noi per tutta il tempo che il Signore Gesù è andato e venuto tra noi, 
22 cominciando dal battesimo di Giovanni fino al giorno in cui è stato assunto di mezzo a noi, di questi, dico, uno diventi con noi testimone della risurrezione di lui.

[Lectio3]
!Act 1:23-26
23 E ne proposero due, Giuseppe detto Barsaba, soprannominato il Giusto, e Mattia. 
24 E fecero questa preghiera: Tu, Signore, che conosci i cuori di tutti, indica quale di questi due tu hai scelto 
25 per occupare, in questo ministero e apostolato, il posto che Giuda, col suo delitto, lasciò per andarsene al suo luogo. 
26 E li tirarono a sorte, e la sorte cadde su Mattia, il quale fu aggregato agli undici Apostoli.


[Lectio4]
Dalla Esposizione di Sant'Agostino Vescovo sui Salmo 86
!Prima della metà
"Le sue fondamenta sono sopra i monti santi : il Signore ama le porge di Sion" (Ps. 86, 1) Perché gli Apostoli e i Profeti ne sono le fondamenta ? Perché la loro autorità sostiene la nostra debolezza. Perché ne sono le porte? Perché per essi noi entriamo nel regno di Dio. Difatti essi predicano a noi : e, quando entriamo per essi, entriamo per Cristo; poiché egli stesso è la porta. E si dice (Apoc. 21, 12) che dodici sono le porte di Gerusalemme, e che c'è una sola porta, Cristo, e che le dodici porte sono Cristo, perché nelle dodici porte c'è Cristo; donde il numero dodici degli Apostoli. La significazione di questo numero dodici è un gran mistero. " Sederete, egli dice, su dodici troni a giudicare le dodici tribù di Israele " (Matth. 19, 28)


[Lectio5]
Se non ci sono che dodici troni, non c'è posto per il tredicesimo Apostolo, Paolo, e non potrà perciò giudicare ; ed egli invece ha detto che giudicherà, non solo gli uomini, ma anche gli angeli. Quali angeli, se non gli angeli apostati? « Non sapete, dice, che giudicheremo gli angeli? (1 Cor. 6, 3)  La folla gli potrebbe dunque rispondere : " Che ti vanti di giudicare? Dove sederai ? Il Signore dice che le dodici sedi son dei dodici Apostoli, uno di essi, Giuda, cadde, ma fu ordinato Mattia in suo luogo; quindi il numero dodici dei troni è completo. Prima trova il posto da sedere ; e poi ti vanterai di giudicare ". Vediamo dunque che significhino questi dodici troni.  Essi sono simbolo di una certa universalità; perché la Chiesa doveva estendersi per tutto il mondo, essendo questo chiamato a formare l'edificio che deve essere strettamente unito a Cristo.

[Lectio6]
Così, perché da ogni parte si accorre a giudicare, ci sono dodici troni ; come ci sono dodici porte, perché si entra in essa città da ogni parte: Non soltanto dunque i dodici e L'Apostolo Paolo, ma tutti quelli che dovranno giudicare sono destinati a quei dodici troni, significando questa numero universalità; come anche .  tutti, ,quelli che entreranno, passeranno per le dodici porte. Difatti nel mondo ci sono quattro parti, Oriente, Occidente, Nord e Mezzogiorno. Queste quattro parti si nominano frequentemente nelle Scritture. Da questi quattro venti, come dice il Signore nel Vangelo (Matth. 24, 31), dai quattro venti egli radunerà i suoi eletti ; quindi da tutti questi quattro venti è chiamata la Chiesa. E come è chiamata? È chiamata da ogni parte nel nome della Trinità. Nessuno è chiamato se non per i1 battesimo nel nome del Padre, e del Figlio, e dello Spirito Santo. Or quattro moltiplicato tre fa dodici.

[Lectio7]
Lettura del santo Vangelo secondo Matteo
!Matt 11:25-30
In quell'occasione: Gesù prese a dire: Ti ringrazio, Padre, Signore del cielo e della terra, perché hai nascosto queste cose ai dotti e ai sapienti, e le hai rivelate ai piccoli. Eccetera.
_
Omelia di sant'Agostino Vescovo.
!Sermone 10 sulle Parole del Signore
" Venite a me, voi tutti che siete affaticati " (Matth. 11, 18)
E perché difatti siamo tutti affaticati se non perché siamo uomini mortali, fragili, infermi, che portiamo vasi di terra, causa mutua per noi di mille ansietà?  Ma, se i vasi di carne ci tengono allo stretto, dilatiamo in noi gli spazi della carità.  Perché dunque dice : " Venite a me, voi tutti che siete affaticati ", se non perché non ci affatichiamo più? Infine ecco subito la sua promessa ; avendo chiamato gli affaticati, essi domanderanno forse per qual mercede li ha chiamati. " Ed io, dice, vi ristorerò " (Ivi) " Prendete su di voi il mio giogo.  e imparate da me " non a fabbricare il mondo, non a creare tutto il visibile e l'invisibile, non a fare dei miracoli in questo mondo, né a risuscitare i morti, ma : " ad essere dolci e umili di cuore " (Matth. 11, 29).

[Lectio8]
Vuoi essere grande? comincia ad essere piccolo. Pensi di fabbricare un edificio assai elevato? pensa prima al fondamento dell'umiltà. Più uno vuole innalzare un edificio, più questa edificio sarà importante, e più profonde ne scava le fondamenta. E la fabbrica che si costruisce, poi si solleva in alto; ma chi ne scava le fondamenta si abbassa.  L'edificio dunque prima di essere innalzato è basso nel suolo, e non se ne innalza la vetta se non dopo questa abbassamento.

[Lectio9]
Quale è l'altezza dell'edificio che intraprendiamo a costruire? fin dove giungerà la cima di questo edificio? Lo dico subito, fino al cospetto di Dio. Vedete quant'è alto, quanto sublime vedere Dio. Chi lo desidera, comprende quel che dico e quel che ascolta. Ci si promette la visione di Dio, del vero Dio, del sommo Dio.  Infatti questo è il vero bene, vedere colui che ci vede. Poiché quelli che adorano i falsi dèi, li vedono facilmente ; ma vedono degli dèi che hanno occhi e non vedono. A noi invece si promette la visione del Dio che vive e vede.
&teDeum
