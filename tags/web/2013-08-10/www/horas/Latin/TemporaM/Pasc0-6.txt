[Rank]
Sabbato in Albis;;Semiduplex I class;;6;;ex Pasc0-0

[Rule]
ex Pasc0-0;
1 nocturn;
Omit Hymnus Preces Suffragium Commemoratio;
Minores sine Antiphona;
Capitulum Versum 2;
Psalmi Dominica;
					
[Lectio1]
Lectio sancti Evangelii secundum Joannem.
!John 20:1-9
In illo tempore: Una sabbati Maria Magdalene venit mane, cum adhuc tenebrae~
essent, ad monumentum. Et reliqua.
_
Homilia sancti Gregorii Papae.
!Homilia 22. in Evangelia.
Lectio sancti Evangelii, quam modo fratres audistis, valde in superficie~
historica est aperta: sed ejus nobis sunt mysteria sub brevitate requirenda.~
Maria Magdalene, cum adhuc tenebrae essent venit ad monumentum. Juxta~
historiam notatur hora: juxta intellectum vero mysticum, requirentis signatur~
intelligentia. Maria etenim auctorem omnium, quem in carne viderat mortuum,~
quaeraebat in monumento: et quia hunc minime invenit, furatum credidit Adhuc~
ergo erant tenebrae, cum venit ad monumentum. Cucurrit citius, discipulis~
nuntiavit: sed illi prae ceteris cucurrerunt, qui prae ceteris amaverunt,~
videlicet Petrus et Joannes.

[Responsory1]
R. Christus resurgens ex mortuis, jam non moritur, mors illi ultra non~
dominabitur: quod enim mortuus est peccato, mortuus est semel:
* Quod autem vivit, vivit Deo, alleluia, alleluia.
V. Mortuus est semel propter delicta nostra, et resurrexit propter~
justificationem nostram.
R. Quod autem vivit, vivit Deo, alleluia, alleluia.

[Lectio2]
Currebant autem duo simul: sed Joannes praecucurrit citius Petro. Venit prior ad~
monumentum, et ingredi non praesumpsit. Venit ergo posterior Petrus, et~
intravit. Quid fratres, quid cursus significat? Numquid haec tam subtilis~
Evangelistae descriptio a mysteriis vacare credenda est? Minime. Neque enim se~
Joannes et praeisse, et non intrasse diceret, si in ipsa sui trepidatione~
mysterium defuisse credidisset. Quid ergo per Joannem, nisi synagoga: quid per~
Petrum, nisi Ecclesia designatur?

[Responsory2]
R. Isti sunt agni novelli, qui annuntiaverunt, alleluia: modo venerunt ad fontes,
* Repleti sunt claritate, alleluia, alleluia.
V. In conspectu Agni amicti sunt stolis albis, et palmae in manibus eorum.
R. Repleti sunt claritate, alleluia, alleluia.
&Gloria
R. Repleti sunt claritate, alleluia, alleluia.

[Lectio3]
Nec mirum esse videatur, quod per juniorem synagoga, per seniorem vero Ecclesia~
signari perhibetur: quia etsi ad Dei cultum prior est synagoga, quam EccIesia~
Gentium, ad usum tamen saeculi prior est multitudo Gentium, quam synagoga, Paulo~
attestante, qui ait: Quia non prius quod spiritale est, sed quod animale. Per~
seniorem ergo Petrum significatur Ecclesia Gentium: per juniorem vero Joannem~
synagoga Judaeorum. Currunt ambo simul: quia ab ortus sui tempore usque ad~
occasum, pari et communi via, etsi non pari et communi sensu, Gentilitas cum~
synagoga cucurrit. Venit synagoga prior ad monumentum, sed minime intravit: quia~
legis quidem mandata percepit, prophetias de incarnatione ac passione Dominica~
audivit, sed credere in mortuum noluit.
&teDeum

[Ant 2]
Currebant * duo simul, et ille alius discipulus praecucurrit citius Petro, et~
venit prior ad monumentum, alleluia.

[Oratio 2]
Concede quaesumus omnipotens Deus: ut qui festa paschalia venerando egimus, per~
haec contingere ad gaudia aeterna mereamur.
$Per Dominum.

[LectioE]
v. Sequentia Sancti Evangelii secundum Joannem
!John 20:1-9
20:1 Una autem sabbati, Maria Magdalene venit mane, cum adhuc tenebrae essent, ad monumentum: et vidit lapidem sublatum a monumento.
20:2 Cucurrit ergo, et venit ad Simonem Petrum, et ad alium discipulum, quem amabat Jesus, et dicit illis: Tulerunt Dominum de monumento, et nescimus ubi posuerunt eum.
20:3 Exiit ergo Petrus, et ille alius discipulus, et venerunt ad monumentum.
20:4 Currebant autem duo simul, et ille alius discipulus praecucurrit citius Petro, et venit primus ad monumentum.
20:5 Et cum se inclinasset, vidit posita linteamina: non tamen introivit.
20:6 Venit ergo Simon Petrus sequens eum, et introivit in monumentum, et vidit linteamina posita,
20:7 et sudarium, quod fuerat super caput ejus, non cum linteaminibus positum, sed separatim involutum in unum locum.
20:8 Tunc ergo introivit et ille discipulus qui venerat primus ad monumentum: et vidit, et credidit:
20:9 nondum enim sciebant Scripturam, quia oportebat eum a mortuis resurgere.
$Te decet
