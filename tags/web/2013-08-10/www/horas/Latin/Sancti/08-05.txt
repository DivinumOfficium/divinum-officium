[Rank]
S. Mariae Virginis ad Nives;;Duplex majus;;4;;ex C11

[Rank1960]
S. Mariae Virginis ad Nives;;Duplex;;3;;vide C11

[RankNewcal]
S. Mariae Virginis ad Nives;;Duplex optional;;2;;vide C11

[Rule]
ex C11;
9 lectiones
Ipsa Virgo Virginum

[Oratio]
Concede nos famulos tuos, quaesumus, Domine Deus, perpetua mentis et corporis sanitate gaudere: et gloriosa beatae Mariae semper Virginis intercessione, a praesenti liberari tristitia, et aeterna perfrui laetitia.
$Per Dominum

[Lectio4]
Liberio summo Pontifice, Joannes patricius Romanus, et uxor pari nobilitate, cum liberos non suscepissent, quos bonorum heredes relinquerent, suam hereditatem sanctissimae Virgini Dei Matri voverunt, ab ea summis precibus assidue petentes, ut in quod pium opus eam pecuniam potissimum erogari vellet, aliquo modo significaret. Quorum preces et vota ex animo facta beata Virgo Maria benigne audiens, miraculo comprobavit.

[Lectio5]
Nonis igitur Augusti, quo tempore in Urbe maximi calores esse solent, noctu nix partem collis Exquilini contexit. Qua nocte Dei Mater separatim Joannem et conjugem in somnis admonuit, ut quem locum nive conspersum viderent, in eo ecclesiam aedificarent, quae Mariae Virginis nomine dedicaretur: se enim ita velle ab ipsis heredem institui. Quod Joannes ad Liberium Pontificem detulit, qui idem per somnium sibi contigisse affirmavit.

[Lectio6]
Quare solemni sacerdotum et populi supplicatione ad collem venit nive coopertum, et in eo locum ecclesiae designavit, quae Joannis et uxoris pecunia exstructa est, postea a Xysto tertio restituta. Variis nominibus primum est appellata, basilica Liberii, sancta Maria ad Praesepe; sed cum multae jam essent in Urbe ecclesiae sub nomine sanctae Mariae Virginis: ut quae basilica novitate miraculi ac dignitate ceteris eiusdem nominis basilicis praestaret, vocabuli etiam excellentia significaretur, ecclesia sanctae Mariae majoris dicta est. Cujus dedicationis memoria ex nive quae hac die mirabiliter cecidit, anniversaria celebritate colitur.

[Lectio94]
Libério summo Pontífice, Joánnes patrícius Románus et uxor pari nobilitáte, cum líberos non suscepíssent, suam hereditátem sanctíssimæ Vírgini Dei Matri vovérunt. Quorum preces et vota beáta Virgo benígne áudiens, miráculo comprobávit. Nonis ígitur Augústi, quo témpore in Urbe máximi calóres esse solent, noctu nix partem collis Exquilíni contéxit. Qua nocte Dei mater separátim Joánnem et cónjugem in somnis admónuit, ut in eo loco ecclésiam ædificárent. Quod Joánnes ad Libérium Pontíficem détulit, qui idem per sómnium sibi contigísse affirmávit. Quare ad collem venit nive coopértum, et in eo locum ecclésiæ designávit, quæ Joánnis et uxóris pecúnia exstrúcta est, póstea a Xysto tértio restitúta. Váriis nomínibus appelláta, ut vocábuli étiam excelléntia significarétur, ecclésia sanctæ Maríæ majóris dicta est.
&teDeum
