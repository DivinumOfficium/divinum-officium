[Rank]
S. Paulini episcopi et Confessoris;;Simplex;;1.1;;vide C4

[Rule]
vide C4;
1 et 2 lectiones

[Oratio]
Deus, qui nos beati N. Confessoris tui annua solemnitate laetificas: concede propitius; ut cujus natalitia colimus, etiam actiones imitemur.
$Per Dominum. 

[Lectio2]
Paulinus Nolæ episcopus, eruditus studiis humanitatis, doctus etiam diuinis litteris, multa eleganter et ornate scripsit uersibus et soluta oratione. Huius uiri charitas præcipue celebratur, quod, uastata a Vandalis Campania, omnem facultatem, ne relictis quidem sibi rebus ad uitam necessariis, in alendos pauperes et captiuos redimendos contulerit. Quo tempore, ut scribit Augustinus, ex opulentissimo diuite uoluntate pauperrimus, ey copiosissime sanctus, captus a barbaris sic deum precabatur. Domine, ne excrucier propter aurum, ey argentum : ubi enim sim omnia mea, tu scis. Ab eo cum posceret, ut filium sibi redimeret, consumptis rebus in officio pietatis seipsum pro illo in seruitutem tradidit.

[Lectio3]
Igitur in Africam ductus a domino, qui erat regis gener, eius hortum colendum suscepit. Verum cum prophetiæ dono regis mortem ipsi domino prædixisset, et rex in somnis Paulinum sedentem medium inter duos iudices, sibique de manibus eripientem flagellum uidisset, quantus uir esset cognitus honorificentissime dimissus est,  condonatus ei omnibus suis ciuibus qui captiui fuerant. Nolam reuersus ad episcopale officium cum uerbo et exemplo omnes ad pietatem Christianam inflammaret, laterum dolore correptus, cubiculum in quo iacebat terræmotu contremuit, ac paulo post animam deo reddidit
&teDeum

[Ant 2]
Euge serve bone et fidelis * quia in pauca fuisti fidelis, supra multa te constituam, dicit Dominus.

[Versum 2]
V. Justum deduxit Dominus per vias rectas.
R. Et ostendit illi regnum Dei.
