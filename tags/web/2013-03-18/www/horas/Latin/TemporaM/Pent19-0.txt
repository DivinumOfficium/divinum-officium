[Rank]
Dominica XIX Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Omnipotens et misericors Deus, universa nobis adversantia propitiatus exclude:~
ut mente et corpore pariter expediti, quae tua sunt, liberis mentibus~
exsequamur.
$Per Dominum

[Lectio7]
Lectio sancti Evangelii secundum Matthaeum.
!Matt 22:1-14
In illo tempore: Loquebatur Jesus principibus sacerdotum et pharisaeis in~
parabolis, dicens: Simile factum est regnum caelorum homini regi, qui fecit~
nuptias filio suo. Et reliqua.
_
Homilia sancti Gregorii Papae.
!Homilia 38. in Evangelia, post initium.
Saepe jam me dixisse memini, quod plerumque in sancto Evangelio regnum caelorum~
praesens Ecclesia nominatur: congregatio quippe justorum, regnum caelorum~
dicitur. Quia enim per Prophetam Dominus dicit: Caelum mihi sedes est: et~
Salomon ait: Anima justi sedes sapientiae: Paulus etiam dicit Christum Dei~
virtutem, et Dei sapientiam: liquido colligere debemus, quia si Deus sapientia,~
anima autem justi, sedes sapientiae, dum caelum dicitur sedes Dei, caelum ergo~
est anima justi. Hinc per Psalmistam de sanctis praedicatoribus dicitur: Caeli~
enarrant gloriam Dei.

[Lectio8]
Regnum ergo caelorum est Ecclesia justorum: quia dum eorum corda in terra nil~
ambiunt, per hoc quod ad superna suspirant, jam in eis Dominus quasi in~
caelestibus regnat. Dicatur ergo: Simile est regnum caelorum homini regi, qui~
fecit nuptias filio suo. Jam intelligit caritas vestra, quis est iste Rex Regis~
filii pater: ille nimirum, cui Psalmista ait: Deus judicium tuum Regi da, et~
justitiam tuam filio Regis. Qui fecit nuptias filio suo. Tunc enim Deus Pater~
Deo Filio suo nuptias fecit, quando hunc in utero Virginis humanae naturae~
conjunxit, quando Deum ante saecula fieri voluit hominem in fine saeculorum.

[Lectio9]
Sed quia ex duabus personis fieri solet ista nuptialis conjunctio; absit hoc ab~
intellectibus nostris, ut personam Dei et hominis Redemptoris nostri Jesu~
Christi, ex duabus personis credamus unitam. Ex duabus quippe, atque in duabus~
hunc naturis exsistere dicimus: sed ex duabus personis compositum credi, ut~
nefas, vitamus. Apertius ergo atque securius dici potest, quia in hoc Pater Regi~
Filio nuptias fecit, quo ei per incarnationis mysterium sanctam Ecclesiam~
sociavit. Uterus autem Genitricis Virginis, hujus sponsi thalamus fuit. Unde et~
Psalmista dicit: In sole posuit tabernaculum suum, et ipse tamquam sponsus~
procedens de thalamo suo.
&teDeum

[Ant 2]
Dicite invitatis: * Ecce prandium meum paravi, venite ad nuptias, alleluia.

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 3]
Intravit autem Rex, * ut videret discumbentes: et vidit ibi hominem non vestitum~
veste nuptiali, et ait illi: Amice, quomodo huc intrasti, non habens vestem~
nuptialem?

[Versum 3]
V. Dirigatur Domine oratio mea.
R. Sicut incensum in conspectu tuo.

[LectioE]
v. Sequentia Sancti Evangelii secundum Matthaeum
!Matt 22:1-14
22:1 Et respondens Jesus, dixit iterum in parabolis eis, dicens:
22:2 Simile factum est regnum caelorum homini regi, qui fecit nuptias filio suo.
22:3 Et misit servos suos vocare invitatos ad nuptias, et nolebant venire.
22:4 Iterum misit alios servos, dicens: Dicite invitatis: Ecce prandium meum paravi, tauri mei et altilia occisa sunt, et omnia parata: venite ad nuptias.
22:5 Illi autem neglexerunt: et abierunt, alius in villam suam, alius vero ad negotiationem suam:
22:6 reliqui vero tenuerunt servos ejus, et contumeliis affectos occiderunt.
22:7 Rex autem cum audisset, iratus est: et missis exercitibus suis, perdidit homicidas illos, et civitatem illorum succendit.
22:8 Tunc ait servis suis: Nuptiae quidem paratae sunt, sed qui invitati erant, non fuerunt digni:
22:9 ite ergo ad exitus viarum, et quoscumque inveneritis, vocate ad nuptias.
22:10 Et egressi servi ejus in vias, congregaverunt omnes quos invenerunt, malos et bonos: et impletae sunt nuptiae discumbentium.
22:11 Intravit autem rex ut videret discumbentes, et vidit ibi hominem non vestitum veste nuptiali.
22:12 Et ait illi: Amice, quomodo huc intrasti non habens vestem nuptialem? At ille obmutuit.
22:13 Tunc dicit rex ministris: Ligatis manibus et pedibus ejus, mittite eum in tenebras exteriores: ibi erit fletus et stridor dentium.
22:14 Multi enim sunt vocati, pauci vero electi.
$Te decet
