[Name]
Commúne Confessóris non pontíficis

[Rule]
Psalmi Dominica
Antiphonas horas

[Ant Vespera]
Dómine quinque talenta * tradidisti mihi, ecce ália quinque superlucratus sum;;109
Euge serve bone * in módico fidélis, intra in gáudium Dómini tui;;110
Fidélis servus * et prudens quem constítuit Dóminus super famíliam suam;;111
Beátus ille servus * quem cum vénerit Dóminus ejus et pulsaverit jánuam invénerit vigilantem;;112
Serve bone * et fidélis, intra in gáudium Dómini tui;;116

[Capitulum Vespera]
!Sir 31:8-9
v. Beátus vir, qui invéntus est sine mácula, et qui post aurum non ábiit, nec sperávit in pecúnia et thesáuris. Quis est hic, et laudabimus eum? fecit enim mirabília in vita sua.
$Deo gratias

[Hymnus1 Vespera]
@Commune/C4:Hymnus1 Vespera

[Hymnus Vespera]
@Commune/C4:Hymnus Vespera

[Versum 1]
V. Amávit eum Dóminus, et ornávit eum.
R. Stolam glóriæ índuit eum.

[Ant 1]
Similabo eum * viro sapienti, qui ædificávit domum suam supra petram.

[Invit]
Regem Confessórum Dóminum, * Veníte adorémus.

[Hymnus Matutinum]
@Commune/C4:Hymnus Vespera

[Hymnus1 Matutinum]
@Commune/C4:Hymnus1 Vespera

[Ant Matutinum]
Beátus vir, * qui in lege Dómini meditatur: volúntas ejus pérmanet die ac nocte, et ómnia quæcúmque fáciet, semper prosperabúntur;;1
Beátus iste Sanctus, * qui confisus est in Dómino, prædicávit præcéptum Dómini, constitútus est in monte sancto ejus;;2
Tu es glória mea, * tu es suscéptor meus Dómine: tu exáltans caput meum, et exaudísti me de monte sancto tuo;;3
V. Amávit eum Dóminus, et ornávit eum.
R. Stolam glóriæ índuit eum.
Invocantem * exaudívit Dóminus Sanctum suum, Dóminus exaudívit eum, et constítuit eum in pace;;4
Læténtur omnes, * qui sperant in te Dómine: quóniam tu benedixísti justo, scuto bonæ voluntátis tuæ coronásti eum;;5
Dómine Dóminus noster, * quam admirábile est nomen tuum in univérsa terra! quia glória et honóre coronásti Sanctum tuum, et constituísti eum super ópera mánuum tuárum;;8
V. Os justi meditábitur sapiéntiam.
R. Et lingua ejus loquétur judícium
Dómine, * iste Sanctus habitábit in tabernáculo tuo, operátus est justítiam, requiéscet in monte sancto tuo;;14
Vitam pétiit * a te, et tribuísti ei Dómine: glóriam et magnum decórem imposuísti super eum: posuísti in cápite ejus corónam de lápide pretióso;;20
Hic accípiet * benedictiónem a Dómino, et misericórdiam a Deo salutári suo: quia hæc est generátio quæréntium Dóminum;;23
V. Lex Dei ejus in corde ipsíus
R. Et non supplantabúntur gressus ejus

[Lectio1]
De libro Ecclesiástici
!Sir 31:8-11
8 Beátus vir qui invéntus est sine mácula, et qui post aurum non ábiit, nec sperávit in pecúnia et thesáuris.
9 Quis est hic? et laudabimus eum: fecit enim mirabília in vita sua.
10 Qui probatus est in illo, et perféctus est, erit illi glória ætérna: Qui pótuit transgredi, et non est transgressus; fácere mala, et non fecit:
11 ídeo stabilita sunt bona illíus in Dómino, et eleemósynas illíus enarrabit omnis ecclésia sanctórum.

[Responsory1]
R. Euge serve bone et fidélis, quia in pauca fuísti fidélis, supra multa te constituam:
* Intra in gáudium Dómini tui.
V. Dómine quinque talenta tradidisti mihi, ecce ália quinque superlucratus sum.
R. Intra in gáudium Dómini tui.

[Lectio2]
!Sir 32:18-20; 32:28; 33:1-3
18 Qui timet Dóminum excipiet doctrínam ejus: et qui vigilaverint ad illum invenient benedictiónem.
19 Qui quærit legem replébitur ab ea, et qui insidiose agit scandalizabitur in ea.
20 Qui timent Dóminum invenient judícium justum, et justítias quasi lumen accendent.
28 Qui credit Deo atténdit mandátis: et qui confídit in illo non minorabitur.
1 Timenti Dóminum non occurrent mala: sed in tentatióne Deus illum conservabit, et liberábit a malis. Sápiens non odit mandáta et justítias,
2 et non illidetur quasi in procella navis.
3 Homo sensatus credit legi Dei, et lex illi fidélis.

[Responsory2]
R. Justus germinabit sicut lílium:
* Et florébit in ætérnum ante Dóminum.
V. Plantatus in domo Dómini, in átriis domus Dei nostri.
R. Et florébit in ætérnum ante Dóminum.

[Lectio3]
!Sir 34:14-20
14 Spíritus timéntium Deum quæritur, et in respéctu illíus benedicétur.
15 Spes enim illórum in salvántem illos, et óculi Dei in diligéntes se.
16 Qui timet Dóminum nihil trepidabit: et non pavebit, quóniam ipse est spes ejus.
17 Timentis Dóminum, beáta est ánima ejus.
18 Ad quem réspicit, et quis est fortitúdo ejus?
19 Óculi Dómini super timéntes eum: protéctor poténtiæ, firmaméntum virtútis, tegimen ardoris, et umbraculum meridiani:
20 deprecátio offensionis, et adjutórium casus: exáltans ánimam, et illúminans óculos, dans sanitátem, et vitam, et benedictiónem.

[Responsory3]
R. Iste cognóvit justítiam, et vidit mirabília magna, et exoravit Altíssimum:
* Et invéntus est in número Sanctórum.
V. Iste est qui contempsit vitam mundi, et pervénit ad cæléstia regna.
R. Et invéntus est in número Sanctórum.
&Gloria
R. Et invéntus est in número Sanctórum.

[Lectio4]
Sermo sancti Joánnis Chrysóstomi.
!In Orat. de S. Philogonio
Beáti N. dies, cujus festivitátem celebrámus, ad ipsíus recte factórum enarrationem línguam nostram evocavit. Síquidem hódie beátus iste ad tranquillam, omnísque perturbationis expertem vitam tránsiit: eóque navigium áppulit, ubi deínceps non póterit metuere naufragium, nec ullam ánimi perturbationem, aut dolórem. Et quid mirum est, si locus ille purus est ab omni molestia ánimi, cum Paulus homínibus adhuc in hac vita degentibus loquens dicat: Semper gaudéte, sine intermissióne orate?

[Responsory4]
R. Honestum fecit illum Dóminus, et custodívit eum ab inimícis, et a seductoribus tutavit illum:
* Et dedit illi claritátem ætérnam.
V. Justum dedúxit Dóminus per vias rectas, et osténdit illi regnum Dei
R. Et dedit illi claritátem ætérnam.

[Lectio5]
Quod si hic, ubi morbi, ubi insectatiónes, ubi præmaturæ mortes, ubi calumniæ, ubi invidiæ, ubi perturbationes, ubi iræ, ubi cupiditates, ubi innumerábiles insidiæ, ubi quotidianæ sollicitudines, ubi perpétua sibíque succedentia mala sunt, innúmeros ex omni parte dolóres afferentia, Paulus dixit fíeri posse, ut semper gaudeamus, si quis paululum ex rerum mundanarum flúctibus erexerit caput, vitámque suam recte composuerit: multo magis, postquam hinc demigraverimus, fácile cómpotes érimus ejus boni, cum hæc ómnia sublata fúerint, advérsa valetudo, morbi, peccandi matéria, ubi non est meum ac tuum, frígidum illud verbum, et quidquid est malórum in vitam nostram invehens, innumeraque gignens bella.

[Responsory5]
R. Amávit eum Dóminus, et ornávit eum: stolam glóriæ índuit eum,
* Et ad portas paradísi coronávit eum.
V. Índuit eum Dóminus loricam fídei, et ornávit eum.
R. Et ad portas paradísi coronávit eum.

[Lectio6]
Quam ob rem maximópere gratulor hujus Sancti felicitáti, quod quamquam translátus est, atque hanc, quæ apud nos est, civitátem relíquit, tamen in álteram adscríptus est civitátem, nempe Dei. Et digréssus ab hac Ecclésia, ad illam pervénit, quæ est primogenitorum descriptorum in cælis: ac relíctis hisce festis, tránsiit ad celebritatem Angelórum. Étenim quod et cívitas sursum sit, et Ecclésia, et celebritas, audi Paulum dicéntem: Accessistis ad civitátem Dei viventis, Jerúsalem cæléstem, et Ecclésiam primitivorum, qui conscripti sunt in cælis, et ad multórum millium Angelórum frequentiam.

[Responsory6]
R. Iste homo perfécit ómnia quæ locútus est ei Deus, et dixit ad eum: Ingredere in réquiem meam:
* Quia te vidi justum coram me ex ómnibus géntibus.
V. Iste est qui contempsit vitam mundi, et pervénit ad cæléstia regna.
R. Quia te vidi justum coram me ex ómnibus géntibus.
&Gloria
R. Quia te vidi justum coram me ex ómnibus géntibus.

[Lectio7]
Léctio sancti Evangélii secúndum Lucam.
!Luke 12:35-40
In illo témpore: Dixit Jesus discípulis suis: Sint lumbi vestri præcincti, et lucernæ ardentes in mánibus vestris. Et réliqua.
_
Homilía sancti Gregórii Papæ.
!Homilia 13. in Evang.
Sancti Evangélii, fratres caríssimi, apérta vobis est léctio recitata. Sed ne alíquibus ipsa ejus planities alta fortásse videátur, eam sub brevitate transcurrimus, quátenus ejus expositio ita nescientibus fiat cógnita, ut tamen sciéntibus non sit onerosa. Dóminus dicit: Sint lumbi vestri præcincti. Lumbos enim præcingimus, cum carnis luxuriam per continentiam coarctamus. Sed quia minus est, mala non ágere, nisi étiam quisque studeat, et bonis opéribus insudare, protinus additur: Et lucernæ ardentes in mánibus vestris. Lucernas quippe ardentes in mánibus tenemus, cum per bona ópera próximis nostris lucis exémpla monstramus. De quibus profécto opéribus Dóminus dicit: Lúceat lux vestra coram homínibus, ut vídeant ópera vestra bona, et glorificent Patrem vestrum qui in cælis est.

[Responsory7]
R. Iste est qui ante Deum magnas virtútes operátus est, et de omni corde suo laudavit Dóminum:
* Ipse intercedat pro peccátis ómnium populórum.
V. Ecce homo sine querela, verus Dei cultor, abstinens se ab omni ópere malo, et pérmanens in innocéntia sua.
R. Ipse intercedat pro peccátis ómnium populórum.

[Lectio8]
Duo autem sunt, quæ jubentur, et lumbos restringere, et lucernas tenere: ut et munditia sit castitátis in córpore, et lumen veritátis in operatióne. Redemptori étenim nostro unum sine áltero placére nequáquam potest: si aut is qui bona agit, adhuc luxuriæ inquinamenta non déserit: aut is qui castitate præeminet, necdum se per bona ópera exercet. Nec castitas ergo magna est sine bono ópere, nec opus bonum est aliquod sine castitate. Sed et si utrúmque agitur, restat, ut quisquis ille est, spe ad supérnam pátriam tendat, et nequáquam se a vítiis pro mundi hujus honestate contineat.

[Responsory8]
R. Sint lumbi vestri præcincti, et lucernæ ardentes in mánibus vestris
* Et vos símiles homínibus exspectantibus dóminum suum, quando revertatur a núptiis.
V. Vigiláte ergo, quia nescitis qua hora Dóminus vester ventúrus sit.
R. Et vos símiles homínibus exspectantibus dóminum suum, quando revertatur a núptiis.
&Gloria
R. Et vos símiles homínibus exspectantibus dóminum suum, quando revertatur a núptiis.

[Lectio9]
Et vos símiles homínibus exspectantibus dóminum suum, quando revertatur a núptiis: ut cum vénerit et pulsaverit, conféstim aperiant ei. Venit quippe Dóminus, cum ad judícium properat: pulsat vero, cum jam per ægritudinis molestias esse mortem vicinam designat. Cui conféstim aperimus, si hunc cum amóre suscipimus. Aperire enim judici pulsanti non vult, qui exíre de córpore trépidat: et vidére eum, quem contempsisse se meminit, júdicem formidat. Qui autem de sua spe et operatióne secúrus est, pulsanti conféstim aperit, quia lætus júdicem sústinet; et, cum tempus propinquæ mortis advénerit, de glória retributionis hilarescit.
&teDeum

[Ant Laudes]
Dómine quinque talenta * tradidisti mihi, ecce ália quinque superlucratus sum
Euge serve bone * in módico fidélis, intra in gáudium Dómini tui
Fidélis servus * et prudens quem constítuit Dóminus super famíliam suam
Beátus ille servus * quem cum vénerit Dóminus ejus et pulsaverit jánuam invénerit vigilantem
Serve bone * et fidélis, intra in gáudium Dómini tui

[Capitulum Laudes]
!Sir 31;8-9
v. Beátus vir, qui invéntus est sine mácula, et qui post aurum non ábiit, nec sperávit in pecúnia et thesáuris. Quis est hic, et laudabimus eum? fecit enim mirabília in vita sua.
$Deo gratias

[Hymnus Laudes]
{:H-Jesucoronacelsior:}v. Jesu, coróna celsior,
Et véritas sublimior,
Qui confitenti servulo
Reddis perénne præmium:
_
Da supplicanti ctui,
Hujus rogatu, noxii
Remissiónem críminis,
Rumpendo nexum vinculi.
_
Anni revérso témpore,
Dies refúlsit lúmine,
Quo Sanctus hic de córpore
Migrávit inter sidera.
_
Hic vana terræ gaudia,
Et luculenta prædia,
Polluta sorde deputans,
Ovans tenet cæléstia.
_
Te Christe Rex piíssime,
Hic confitendo júgiter,
Calcavit artes dæmonum,
Sævumque averni príncipem.
_
Virtúte clarus, et fide,
Confessióne sedulus,
Jejuna membra déferens,
Dapes supernas obtinet.
_
Proínde te piíssime
Precámur omnes súpplices:
Nobis ut hujus grátia
Pnas remittas débitas.
_
* Patri perénnis glória,
Natóque Pátris unico,
Sanctoque sit Paráclito,
Per omne semper sæculum,
Amen.

[Versum 2]
V. Justum dedúxit Dóminus per vias rectas.
R. Et osténdit illi regnum Dei.

[Ant 2]
Euge serve bone * et fidélis, quia in pauca fuísti fidélis, supra multa te constituam, intra in gáudium Dómini tui.

[Oratio]
Deus, qui nos beáti N. Confessóris tui ánnua solemnitáte lætíficas: concéde propítius; ut cujus natalítia cólimus, étiam actiónes imitémur.
$Per Dominum.

[Lectio Prima]
!Sap 10:10
v. Justum dedúxit Dóminus per vias rectas, et osténdit illi regnum Dei, et dedit illi sciéntiam sanctórum: honestavit illum in labóribus, et complevit labóres illíus.

[Capitulum Tertia]
!Sir 31:8-9
v. Beátus vir, qui invéntus est sine mácula, et qui post aurum non ábiit, nec sperávit in pecúnia et thesáuris. Quis est hic, et laudabimus eum? fecit enim mirabília in vita sua.
$Deo gratias

[Responsory Tertia]
R.br. Amávit eum Dóminus, * Et ornávit eum.
R. Amávit eum Dóminus, * Et ornávit eum.
V. Stolam glóriæ índuit eum.
R. Et ornávit eum
&Gloria
R. Amávit eum Dóminus, * Et ornávit eum.
_
V. Os justi meditábitur sapiéntiam.
R. Et lingua ejus loquétur judícium.

[Capitulum Sexta]
!Sir 39:6
v. Justus cor suum trádidit ad vigilandum dilúculo ad Dóminum, qui fecit illum, et in conspéctu Altíssimi deprecábitur.
$Deo gratias

[Responsory Sexta]
R.br. Os justi * Meditábitur sapiéntiam.
R. Os justi * Meditábitur sapiéntiam.
V. Et lingua ejus loquétur judícium.
R. Meditábitur sapiéntiam.
&Gloria
R. Os justi * Meditábitur sapiéntiam
_
V. Lex Dei ejus in corde ipsíus.
R. Et non supplantabúntur gressus ejus.

[Capitulum Nona]
!Sap 10:10
v. Justum dedúxit Dóminus per vias rectas, et osténdit illi regnum Dei, et dedit illi sciéntiam sanctórum: honestavit illum in labóribus, et complevit labóres illíus.
$Deo gratias

[Responsory Nona]
R.br. Lex Dei ejus * In corde ipsíus.
R. Lex Dei ejus * In corde ipsíus.
V. Et non supplantabúntur gressus ejus.
R. In corde ipsíus.
&Gloria
R. Lex Dei ejus * In corde ipsíus.
_
V. Justum dedúxit Dóminus per vias rectas.
R. Et osténdit illi regnum Dei.

[Versum 3]
V. Justum dedúxit Dóminus per vias rectas.
R. Et osténdit illi regnum Dei.

[Ant 3]
Hic vir despiciens mundum * et terréna, triúmphans, divítias cælo cóndidit ore, manu.

[Lectio11]
De libro Sapiéntiæ
!Wis 4:7-14
7 Justus si morte præoccupatus fúerit, in refrigerio erit;
8 Senéctus enim venerábilis est non diutúrna, neque annórum número computata: cani autem sunt sensus hóminis,
9 et ætas senectútis vita immaculáta.
10 Placens Deo factus est diléctus, et vivens inter peccatóres translátus est.
11 Raptus est, ne malítia mutaret intelléctum ejus, aut ne fictio deciperet ánimam illíus.
12 Fascinatio enim nugacitatis obscurat bona, et inconstantia concupiscéntiæ transvertit sensum sine malítia.
13 Consummátus in brevi, explévit témpora multa;
14 placita enim erat Deo ánima illíus: propter hoc properavit edúcere illum de médio iniquitátum. 

[Lectio21]
!Wis 4:14-19
14 Pópuli autem vidéntes, et non intelligentes, nec ponentes in præcordiis tália,
15 quóniam grátia Dei et misericórdia est in sanctos ejus, et respéctus in eléctos illíus.
16 Condemnat autem justus mórtuus vivos ímpios, et juvéntus celerius consummáta longam vitam injústi.
17 Vidébunt enim finem sapientis, et non intelligent quid cogitaverit de illo Deus, et quare munierit illum Dóminus.
18 Vidébunt, et contemnent eum; illos autem Dóminus irridébit.
19 Et erunt post hæc decidentes sine honóre, et in contumélia inter mórtuos in perpétuum: quóniam disrumpet illos inflatos sine voce, et commovébit illos a fundaméntis, et usque ad suprémum desolabuntur.

[Lectio31]
!Wis 4:19-20; 5:1-5
19 Et erunt geméntes, et memória illórum períbit.
20 Vénient in cogitatióne peccatórum suórum timidi, et traducent illos ex adverso iniquitátes ipsórum.
1 Tunc stabunt justi in magna constántia advérsus eos qui se angustiaverunt, et qui abstulerunt labóres eórum.
2 Vidéntes turbabúntur timóre horribili, et mirabuntur in subitatione insperatæ salútis;
3 dicéntes intra se, pnitentiam agéntes, et præ angústia spíritus geméntes: Hi sunt quos habúimus aliquándo in derísum, et in similitúdinem improperii.
4 Nos insensati, vitam illórum æstimabamus insaniam, et finem illórum sine honóre;
5 ecce quómodo computati sunt inter fílios Dei, et inter sanctos sors illórum est.

[Lectio71]
Léctio sancti Evangélii secúndum Lucam.
!Luke 12:32-34
In illo témpore: Dixit Jesus discípulis suis: Nolíte timére pusíllus grex, quia complácuit Patri vestro dare vobis regnum. Et réliqua.
_
Homilía sancti Bedæ Venerábilis Presbyteri.
!Lib. 4. Cap. 4. in Luc. 12.
Pusíllum gregem electórum, vel ob comparationem majóris numeri reproborum, vel pótius ob humilitátis devotiónem nóminat: quia vidélicet Ecclésiam suam quantalibet numerositate jam dilatatam, tamen usque ad finem mundi humilitáte vult crescere, et ad promíssum regnum humilitáte perveníre. Ideóque ejus labóres blande consolátus, quam regnum Dei tantum quærere præcipit, eídem regnum a Pátre dandum complacita benignitate promittit.

[Lectio81]
Vendite quæ possidetis, et date eleemosynam. Nolíte, inquit, timére, ne propter regnum Dei militantibus, hujus vitæ necessaria desint: quin étiam possessa propter eleemosynam vendite. Quod tunc digne fit, quando quis semel pro Dómino suis ómnibus spretis, nihilóminus post hæc labóre mánuum, unde et victum transigere, et eleemosynam dare queat, operátur. Unde gloriatur Apóstolus, dicens: Argéntum, et aurum, aut vestem nullius concupívi: ipsi scitis, quóniam ad ea quæ mihi opus erant, et his qui mecum sunt, ministraverunt manus istæ. Ómnia osténdi vobis, quóniam sic laborántes opórtet suscípere infirmos.

[Lectio91]
Fácite vobis sacculos qui non veterascunt: eleemósynas vidélicet operando quarum merces in ætérnum maneat. Ubi non hoc præcéptum esse putandum est, ut nil pecúniæ reservetur a sanctis, vel suis scílicet, vel páuperum usibus suggerendæ: cum et ipse Dóminus, cui ministrabant Ángeli, tamen ad informandam Ecclésiam suam loculos habuísse legatur, et a fidélibus oblata conservans, et suórum necessitátibus aliísque indigéntibus tribuens; sed ne Deo propter ista serviatur, et ob inópiæ timórem justítia deseratur.
&teDeum

[Lectio72]
Léctio sancti Evangélii secúndum Lucam.
!Luke 19:12-26
In illo témpore: Dixit Jesus discípulis suis parábolam hanc: Homo quidam nóbilis ábiit in regiónem longinquam, accípere sibi regnum, et revérti. Et réliqua.
_
Homilía sancti Ambrósii Epíscopi.
!Lib. 8. in Lucam.
Bonus ordo, ut vocaturus Gentes, et Judæos jussurus interfici, qui noluérunt regnáre supra se Christum, hanc præmitteret comparationem, ne dicerétur: Nihil déderat pópulo Judæórum, unde póterat mélior fíeri? ut quid ab eo qui nihil recépit, exigitur? Non mediocris ista est mna, quam supra múlier evangélica quia non invénit, lucérnam accéndit, lúmine quærit admoto, gratulatur inventam.

[Lectio82]
Dénique ex una decem mnas álius fecit, álius quinque. Fortásse iste moralia habet, quia quinque sunt córporis sensus: ille duplicia, id est, mystica legis, et moralia probitatis. Unde et Matthæus quinque talenta, et duo talenta pósuit: in quinque talentis ut sint moralia, in duóbus utrúmque, mysticum atque morale. Ita quod número inferius, re ubérius.

[Lectio92]
Et hic póssumus decem mnas decem verba intellígere, id est, legis doctrínam; quinque autem mnas, magisteria disciplínæ. Sed legisperitum in ómnibus volo esse perféctum; non enim in sermóne, sed in virtúte est regnum Dei. Bene autem, quia de Judæis dicit, duo soli multiplicatam pecúniam deferunt, non útique æris, sed dispensatiónis usúris. Ália est enim pecúniæ fnebris, ália doctrínæ cæléstis usúra.
&teDeum

[Lectio73]
Léctio sancti Evangélii secúndum Matthæum.
!Matt 16:24-27
In illo témpore: Dixit Jesus discípulis suis: Si quis vult post me veníre, abneget semetípsum, et tollat crucem suam, et sequatur me. Et réliqua.
_
Homilía sancti Gregórii Papæ.
!Homilia 32. in Evang.
Quia Dóminus ac Redémptor noster novus homo venit in mundum, nova præcépta dedit mundo. Vitæ étenim nostræ véteri in vítiis enutritæ contrarietatem opposuit novitátis suæ. Quid enim vetus, quid carnalis homo nóverat, nisi sua retinére, aliéna rápere, si posset; concupíscere, si non posset? Sed cæléstis médicus síngulis quibúsque vítiis obviantia adhibet medicamenta. Nam sicut arte medicínæ calida frigidis, frígida calidis curantur: ita Dóminus noster contraria opposuit medicamenta peccátis, ut lubricis continentiam, tenacibus largitátem, iracúndis mansuetúdinem, elátis præciperet humilitátem.

[Lectio83]
Certe cum se sequentibus nova mandáta proponeret,dixit: Nisi quis renuntiaverit ómnibus quæ possidet, non potest meus esse discípulus. Ac si apérte dicat: Qui per vitam véterem aliéna concupiscitis, per novæ conversationis stúdium et vestra largimini. Quid vero in hac lectióne dicat, audiamus: Qui vult post me veníre, abneget semetípsum. Ibi dícitur, ut abnegemus nostra: hic dícitur, ut abnegemus nos. Et fortásse laboriosum non est hómini relínquere sua; sed valde laboriosum est relínquere semetípsum. Minus quippe est abnegare quod habet; valde autem multum est abnegare quod est.

[Lectio93]
Ad se autem nobis veniéntibus Dóminus præcépit, ut renuntiemus nostris: quia quicúmque ad fídei agonem vénimus, luctamen contra malignos spíritus sumimus. Nihil autem malígni spíritus in hoc mundo próprium possident: nudi ergo cum nudis luctari debémus. Nam si vestitus quisque cum nudo luctatur, cítius ad terram dejícitur, quia habet unde teneatur. Quid enim sunt terréna ómnia, nisi quædam córporis indumenta? Qui ergo contra diábolum ad certámen properat, vestiménta abjíciat, ne succumbat.
&teDeum
