88:1 (Az eszrachita Etán tanítókölteménye.)
88:2 Az Úr kegyelmérõl énekelek örökkön-örökké. Hûségedet hirdeti ajkam minden nemzedéken át.
88:3 Így szóltam ugyanis: Kegyelmed alapját örökre megvetetted a szövetségben, hûségedet megszilárdítottad a mennyben.
88:4 Szövetséget kötöttem választottammal, megesküdtem szolgámnak, Dávidnak:
88:5 nemzetségedet minden idõkre alapítom, trónodat minden nemzedékre megszilárdítom.
88:6 Az egek dicsõítik csodáidat, Uram, a szentek közössége áldja hûségedet.
88:7 Hiszen ki olyan a felhõk közt, mint az Úr, az istenek fiai közül ki hasonlít hozzá?
88:8 Isten hatalmas a szentek tanácsában, nagy és félelmetes minden fölött, ami körötte van.
88:9 Seregek Ura! Ki olyan, mint te? Hatalmas az Úr, hûsége körülvesz téged.
88:10 Te parancsolsz a háborgó tengernek, tobzódó hullámait megfékezed,
88:11 Rachabot átszúrtad és eltiportad, ellenségeidet szétverte karod ereje.
88:12 Tied az ég és tied a föld, a földkerekség minden bõsége, hiszen te alkottad.
88:13 Észak és Dél a te mûved, a Tábor és a Hermon téged dicsõít.
88:14 Karodban hatalom van, kezed erõs, jobbod fölemelve.
88:15 Trónod igazságon és jogon nyugszik, elõtted kegyelem és hûség menetel.
88:16 Boldog a nép, amely ünnepelhet, és arcod fényében járhat, Uram!
88:17 Mindvégig örülnek nevednek, ujjonganak igazságosságod miatt.
88:18 Hisz te vagy hatalmuk fénye, kegyelmedbõl emeljük föl fejünk.
88:19 Pajzsunk az Úré, Izrael Szentjéé, a mi Királyunké.
88:20 Egykor látomásban beszéltél, s így szóltál szentjeidhez: Egy erõsre tettem a koronát, fölemeltem, akit kiválasztottam a népbõl.
88:21 Kiválasztottam szolgámat, Dávidot, szent olajommal fölkentem,
88:22 hogy kezem mindig segítse és karom erõt öntsön belé.
88:23 Nehogy rászedje ellenfele, s a gonosz hatalmaskodjék fölötte.
88:24 Nem, szétzúzom elõtte ellenségeit, és akik gyûlölik, azokat megverem.
88:25 Hûségem és kegyelmem kíséri majd, nevemben fölemeli fejét.
88:26 Kezét kinyújtom a tengerig, jobbját kiterjesztem a folyamokig.
88:27 Így szólít majd engem: Atyám vagy, Istenem és üdvöm sziklája!
88:28 Én pedig elsõszülöttemmé teszem, nagyobbá a föld minden uránál.
88:29 Örökre megõrzöm számára kegyelmem, szövetségem vele nem szûnik meg.
88:30 Nemzetségét megtartom mindvégig, s trónja olyan lesz, mint az ég napjai.
88:31 Ha fiai nem tartják többé törvényemet, és nem élnek parancsaim szerint,
88:32 ha megszegik rendelkezéseim, s nem követik útmutatásomat,
88:33 vesszõvel büntetem vétküket, és ostorral minden bûnüket.
88:34 De kegyelmem nem vonom meg tõle, s nem tagadom meg tõle hûségemet.
88:35 Szövetségemet nem szegem meg, ajkam szózatát nem másítom meg.
88:36 Ahogyan szent vagyok s ahogy megesküdtem, Dávidnak hazudni biztosan nem fogok.
88:37 Nemzetsége örökre megmarad, trónja elõttem lesz, miként a nap.
88:38 S mint a hold, amely mindig megmarad, mint hûséges tanú a felhõk között.
88:39 Most azonban eltaszítottad, elvetetted, s erõsen haragszol fölkentedre.
88:40 A szolgáddal kötött szövetséget félredobtad, koronáját pedig megaláztad.
88:41 Falait mind leromboltad, romhalmazzá tetted várait.
88:42 Kifosztották, akik az úton arra mentek, gúny tárgya lett a szomszédok elõtt.
88:43 Ellenségeinek karját fölemelted, örömet szereztél minden ellenfélnek.
88:44 Kardjának élét kicsorbítottad, nem álltál többé mellette a harcban.
88:45 Dicsõséges jogarát hagytad lekonyulni, trónját a földre döntötted.
88:46 Megrövidítetted ifjúsága napjait, õt magát meg szégyennel töltötted el.
88:47 Meddig, Uram? Örökre el akarsz rejtõzni? Haragod úgy ég majd, mint a tûz?
88:48 Emlékezzél arra, hogy milyen az életem, milyen mulandónak alkottad az embert!
88:49 Hol van egy élõ is, aki nem lát halált, aki az alvilág markától megmenthetné lelkét?
88:50 Hol vannak, én Uram, régi kegyeid, ahogy hûségedben Dávidnak esküt tettél?
88:51 Emlékezzél, Uram, szolgáid gyalázatára: a népek minden gyûlöletét el kell viselnem.
88:52 Hisz ellenségeid ócsárolnak minket, Uram, s kigúnyolják fölkented nyomait.
88:53 Legyen áldott az Úr örökké! Úgy legyen! Úgy legyen!
