18:1 (A karvezetõnek - Dávid zsoltára.)
18:2 Az egek hirdetik Isten dicsõségét, az égbolt vallja kezének mûvét.
18:3 A nap továbbadja a szót a másik napnak, az éj jelenti a hírt az éjnek.
18:4 Nem beszéd ez, nem szó, hang nem hallható,
18:5 a hír mégis terjed, szerte a világon, a szózat elhangzik a föld határáig. Ott vert sátrat a napnak:
18:6 mint a võlegény, lakából úgy kel fel, s ujjong, akár a hõs, aki megfutja pályáját.
18:7 Az ég egyik szélén kel és siet a másik szélére, tüze elõl semmi sem rejtõzhet el.
18:8 Az Úr törvénye tökéletes, enyhíti a lelket. Az Úr tanúsága megbízható, a balgát bölccsé teszi.
18:9 Az Úr parancsai egyenesek, földerítik a szívet, útmutatása érthetõ, megvilágítja a szemet.
18:10 Az Úr félelme tiszta s örökké megmarad. Az Úr ítéletei igazak és mind jogosak,
18:11 értékesebbek az aranynál, a tiszta aranykincsnél, szavai édesebbek a méznél, a lépbõl kicsordult méznél.
18:12 Szolgád hûségesen megtartja õket, hisz követésük bõ jutalmat terem.
18:13 De ki látja meg saját hibáit? Tisztíts meg mindtõl, ami rejtve maradt!
18:14 Orizd meg szolgádat a kevélységtõl, nehogy hatalmába ejtsen! Akkor mentes maradok a bûntõl és tiszta a súlyos vétektõl.
18:15 Teljék örömöd számnak szavaiban, s engedd, hogy szívem szándéka elérjen hozzád, Uram, menedékem, üdvözítõm!
