101:1 (Egy szenvedõ imája, aki nyomorúságában elpanaszolja baját az Úrnak.)
101:2 Hallgasd meg imámat, Uram, kiáltásom jusson színed elé!
101:3 Ne rejtsd el elõlem arcodat megpróbáltatásom napján! Fordítsd felém füled, ha hozzád kiáltok, hallgasd meg sietve szavam!
101:4 Mert napjaim tovatûnnek, mint a füst, tagjaim égnek, mint a tûz.
101:5 Kiaszott, mint a fû, s kiszáradt a szívem, elfelejtettem megenni kenyerem.
101:6 Sóhajtozván emésztem magam, bõröm csontomra tapadt.
101:7 Hasonlítok a pusztában lakó pelikánhoz, olyan lettem, mint a bagoly a romok közt.
101:8 Az álom elkerül és panaszkodom, mint elhagyott madár a háztetõn.
101:9 Ellenségeim folyton gúnyolnak, akik dicsérnek, azok nevemmel átkozódnak.
101:10 Kenyerem úgy eszem, mint a hamut, és italom könnyeimmel vegyül.
101:11 Mert haragszol rám, s megvonod kegyelmed. Magadhoz emeltél, de most újra elvetsz,
101:12 napjaim olyanok, mint a sûrûsödõ árnyék, magam meg elszáradok, mint a fû.
101:13 Ám te, Uram, örökké megmaradsz, és neved fennmarad minden nemzedéken át.
101:14 Kelj föl és könyörülj meg Sionon, mert eljött az idõ, hogy irgalmas légy hozzá; már itt van az óra.
101:15 Sion kövei kedvesek szolgáidnak, sírás fogja el õket romjain.
101:16 Akkor majd félik a pogányok az Úr nevét, és a föld minden királya meghajol Fölséged elõtt:
101:17 Ha majd az Úr újra fölépíti Siont, ha megjelenik fönségében,
101:18 ha meghallja a szegények kiáltását, és nem veti el többé imájukat.
101:19 Jegyezzék fel ezt a jövõ nemzedéknek, és egy újjáéledt nép zeng majd dicséretet az Úrnak.
101:20 Mert az Úr letekintett fönséges szentélyébõl, rátekintett a földre az égbõl.
101:21 Meghallotta a foglyok sóhajtását, és megszabadította a halálra szántakat.
101:29 Szolgáid fiai akkor biztonságban élnek, és törzsük megmarad színed elõtt mindörökre,
101:22 hogy az Úr nevét hirdessék a Sionon és Jeruzsálemben dicsõségét,
101:23 ha majd összegyûlnek ott a népek, és az országok, hogy szolgáljanak az Úrnak.
101:24 Útközben megtört az erõm: Engedd tudnom, mily kevés napjaimnak (száma).
101:25 Ne ragadj el életem derekán, te, akinek évei túlnõnek minden nemzedéken.
101:26 Az idõ kezdetén te teremtetted a földet, és az ég a te kezed alkotása.
101:27 Ezek elmúlnak, de te megmaradsz, és mint a köntös, elavulnak mind. Cseréled õket, mint a ruhát, és megváltoznak.
101:28 De te ugyanaz maradsz, és éveid nem érnek véget.
