68:1 Szabadíts meg engem, Isten! mert behatottak a vizek lelkemig. 
68:2 Besûlyedtem a mélységes sárba, és nincs megállapodás; 
68:3 a tenger mélységére jutottam, és a szélvész elmerített engem. 
68:4 Elfáradtam a kiáltásban, torkom elrekedt, szemeim elbágyadnak, míg az én Istenemben bízom. 
68:5 Megsokasodtak fejem hajszálai fölött, kik engem ok nélkül gyülölnek; megerõsödnek ellenségeim, kik igazságtalanúl üldöznek engem; a mit nem ragadtam el, meg kell fizetnem. 
68:6 Isten! te tudod balgatagságomat; és vétkeim nincsenek elõtted elrejtve. 
68:7 Ne pirúljanak meg miattam, kik téged várnak, Uram, erõk ura! Ne szégyenûljenek meg miattam, kik téged keresnek, Izrael Istene! 
68:8 Mert éretted szenvedem a gyalázatot, szégyen borítja el orczámat. 
68:9 Idegenné lettem atyámfiainál, és jövevénynyé anyám fiainál. 
68:10 Mert a buzgóság házadért megemészt engem; és a téged gyalázók szidalmai esnek rám. 
68:11 Bõjtöléssel födöztem lelkemet: és gyalázatomra lett nekem. 
68:12 Öltözetemmé tettem a zsákot: és közmondássá lettem nekik. 
68:13 Ellenem szólának, kik a kapuban ültek; és rólam éneklének, kik bort ittak. 
68:13 Én pedig tehozzád imádkozom, Uram! legyen ez a tetszés ideje, 
68:14 Istenem! irgalmad sokaságában hallgass meg engem, a te szabadításod igazvolta szerint. 
68:15 Ragadj ki engem a sárból, hogy bele ne sülyedjek; szabadíts meg engem azoktól, kik engem gyûlölnek, és a vizek mélységébõl. 
68:16 Ne meritsen el engem a viz árja, és ne nyeljen el engem a mélység, és ne zárja rám száját a kút. 
68:17 Hallgass meg engem, Uram! mert kegyes a te irgalmad; könyörûleted sokasága szerint tekints reám. 
68:18 És ne fordítsd el orczádat a te szolgádtól; mert szorongattatom, gyorsan hallgass meg engem. 
68:19 Legyen gondod lelkemre, és szabadítsd meg azt; ellenségeim miatt ments meg engem. 
68:20 Te tudod gyalázatomat és megszégyenûlésemet és pirúlásomat. 
68:21 Színed elõtt vannak mindnyájan, kik engem szorongatnak; szidalmat és inséget vár szivem. 
68:22 És vártam, ki szánakozzék, és nem volt; és ki megvigasztaljon, és nem találtam. 
68:23 És epét adtak nekem eledelûl; és szomjúságomban eczettel itattak engem. 
68:24 Legyen az õ asztaluk tõrré elõttök, és visszafizetéssé és botránkozássá. 
68:25 Homályosodjanak meg szemeik, hogy ne lássanak, és hátokat mindenkor görbítsd meg. 
68:26 Öntsd ki rájok haragodat; és haragod búsulása ragadja meg õket. 
68:27 Legyen puszta az õ lakhelyök, és ne legyen, ki hajlékaikban lakjék. 
68:28 Mert a kit te megvertél, azt üldözték; és sebeim fájdalmát többé tették. 
68:29 Hagyd vétkezni vétkök felett, és ne jussanak igazságodba. 
68:29 Töröltessenek ki az élõk könyvébõl, és az igazakkal ne irassanak be. 
68:30 Én szegény vagyok és szenvedõ, a te szabadításod, Isten, fölemel engem. 
68:31 Dicsérem az Isten nevét énekkel, és magasztalom õt dicsérettel. 
68:32 S ez kedvesebb lesz Istennek a gyenge borjúnál, melynek szarvai és körmei kelnek. 
68:33 Lássák a szegények, és vigadjanak; keressétek az Istent, és élni fog lelketek; 
68:34 mert az Úr meghallgatja a szegényeket, és foglyait nem veti meg. 
68:35 Dicsérjék õt az egek és a föld, a tenger és minden, mi azokban mozog. 
68:36 Mert az Isten megszabadítja Siont, és fölépíttetnek Júda városai, s ott fognak lakni, és örökségûl veszik azt. 
68:37 És szolgáinak ivadéka fogja birni azt; és kik szeretik az õ nevét, azok fognak lakni abban. 
