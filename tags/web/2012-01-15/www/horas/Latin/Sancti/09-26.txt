[Rank]
Ss. Cypriani et Justinae Martyrum;;Simplex;;1.1;;vide C3

[Rule]
vide C3;

[Oratio]
Beatorum Martyrum Cypriani et Justinae, nos, Domine, foveant continuata praesidia:~
quia non desinis propitius intueri, quos talibus auxiliis concesseris adjuvari.
$Per Dominum.

[Lectio93]
Cyprianus primum magus, postea Martyr, cum Justinam, christianam virginem, quam~
juvenis quidam ardenter amabat, cantionibus ac veneficiis ad ejus libidinis~
assensum allicere conaretur, daemonem consuluit, quanam id re consequi posset~
Cui daemon respondit, nullam illi artem processuram adversus eos, qui vere~
Christum colerent. Quo responso commotus Cyprianus, vehementer dolere coepit~
vitae superioris institutum. Itaque relictis magicis artibus, se totum ad~
Christi Domini fidem convertit. Quam ob causam una cum virgine Justina~
comprehensus est, et ambo colaphis flagellisque caesi sunt: mox in carcerem~
conjecti, si forte sententiam commutarent. Verum inde postea emissi, cum in~
christiana religione constantissimi reperirentur, in sartaginem plenam ferventis~
picis, adipis et cerae injecti sunt. Demum Nicomediae securi feriuntur. Quorum~
projecta corpora, cum sex dies inhumata jacuissent, noctu quidam nautae clam ea~
in navem imposita Romam portaverunt: ac primum in praedio Rufinae nobilis~
feminae sepulta sunt: postea translata in Urbem, in basilica Constantiniana~
condita sunt prope baptisterium.
&teDeum
