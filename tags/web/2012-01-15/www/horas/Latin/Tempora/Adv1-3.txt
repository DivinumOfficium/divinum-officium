[Rank]
Feria IV infra Hebdomadam I Adventus;;Feria major;;2

[Rule]
Oratio Dominica

[Lectio1]
De Isaia Propheta
!Isa 3:1-4
1 Ecce enim Dominator, Dominus exercituum, auferet a Jerusalem et a Juda validum et fortem, omne robur panis, et omne robur aquae;
2 fortem, et virum bellatorem, judicem, et prophetam, et ariolum, et senem;
3 principem super quinquaginta, et honorabilem vultu et consiliarium, et sapientem de architectis, et prudentem eloquii mystici.
4 Et dabo pueros principes eorum, et effeminati dominabuntur eis;

[Responsory1]
R. Rex noster adveniet Christus,
* Quem Joannes praedicavit Agnum esse venturum.
V. Super ipsum continebunt reges os suum, ipsum Gentes deprecabuntur.
R. Quem Joannes praedicavit Agnum esse venturum.

[Lectio2]
!Isa 3:5-7
5 Et irruet populus, vir ad virum, et unusquisque ad proximum suum; tumultuabitur puer contra senem, et ignobilis contra nobilem.
6 Apprehendet enim vir fratrem suum, domesticum patris sui: Vestimentum tibi est, princeps esto noster, ruina autem haec sub manu tua.
7 Respondebit in die illa, dicens: Non sum medicus, et in domo mea non est panis neque vestimentum: nolite constituere me principem populi.

[Responsory2]
R. Ante multum tempus prophetavit Ezechiel: Vidi portam clausam; ecce Deus ante saecula ex ea procedebat pro salute mundi:
* Et erat iterum clausa, demonstrans Virginem, quia post partum permansit virgo.
V. Porta quam vidisti, Dominus solus transibit per illam.
R. Et erat iterum clausa, demonstrans Virginem, quia post partum permansit virgo.

[Lectio3]
!Isa 3:8-11
8 Ruit enim Jerusalem, et Judas concidit, quia lingua eorum et adinventiones eorum contra Dominum, ut provocarent oculos majestatis ejus.
9 Agnitio vultus eorum respondit eis; et peccatum suum quasi Sodoma praedicaverunt, nec absconderunt, vae animae eorum, quoniam reddita sunt eis mala!
10 Dicite justo quoniam bene, quoniam fructum adinventionum suarum comedet.
11 Vae impio in malum! retributio enim manuum ejus fiet ei.

[Responsory3]
@Tempora/Adv1-0:Responsory9

[Ant 2]
De Sion * exibit lex, et verbum Domini de Jerusalem.

[Ant 3]
Veniet * fortior me post me, cujus non sum dignus solvere corrigiam calceamentorum.
