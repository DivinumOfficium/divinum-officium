[Lectio1]
De libro Sapientiae.
!Sap 9:13-19
13 Quis enim hominum poterit scire consilium Dei? aut quis poterit cogitare quid velit Deus?
14 Cogitationes enim mortalium timidae, et incertae providentiae nostrae;
15 corpus enim quod corrumpitur aggravat animam, et terrena inhabitatio deprimit sensum multa cogitantem.
16 Et difficile aestimamus quae in terra sunt, et quae in prospectu sunt invenimus cum labore: quae autem in caelis sunt, quis investigabit?
17 Sensum autem tuum, quis sciet, nisi tu dederis sapientiam, et miseris spiritum sanctum tuum de altissimis,
18 et sic correctae sint semitae eorum qui sunt in terris, et quae tibi placent didicerint homines?
19 Nam per sapientiam sanati sunt quicumque placuerunt tibi, Domine, a principio.


[Responsory1]
@TemporaM/081-0:Responsory1

[Lectio2]
!Sap 10:1-5
1 Haec illum qui primus formatus est a Deo patre orbis terrarum, cum solus esset creatus, custodivit,
2 et eduxit illum a delicto suo, et dedit illi virtutem continendi omnia.
3 Ab hac ut recessit injustus in ira sua, per iram homicidii fraterni deperiit.
4 Propter quem cum aqua deleret terram, sanavit iterum sapientia, per contemptibile lignum justum gubernans.
5 Haec et in consensu nequitiae, cum se nationes contulissent, scivit justum, et conservavit sine querela Deo, et in filii misericordia fortem custodivit.


[Responsory2]
@TemporaM/081-0:Responsory2

[Lectio3]
!Sap 10:6-9
6 Haec justum a pereuntibus impiis liberavit fugientem, descendente igne in Pentapolim:
7 quibus in testimonium nequitiae fumigabunda constat deserta terra, et incerto tempore fructus habentes arbores: et incredibilis animae memoria stans figmentum salis.
8 Sapientiam enim praetereuntes, non tantum in hoc lapsi sunt ut ignorarent bona, sed et insipientiae suae reliquerunt hominibus memoriam, ut in his quae peccaverunt nec latere potuissent.
9 Sapientia autem hos qui se observant a doloribus liberavit.


[Responsory3]
@TemporaM/081-0:Responsory3
