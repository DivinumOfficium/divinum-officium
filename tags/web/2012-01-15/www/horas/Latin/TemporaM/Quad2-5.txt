[Rank]
Feria Sexta infra Hebdomadam II in Quadragesima;;Feria major;;2

[Rule]

[Lectio1]
Lectio sancti Evangelii secundum Matthaeum
!Matt 21:33-46
In illo tempore: Dixit Jesus turbis Judeorum, et principibus sacerdotum~
parabolam hanc: Homo erat paterfamilias, qui plantavit vineam, et sepem~
circumdedit ei. Et reliqua.
_
Homilia sancti Ambrosii episcopi
!Lib. 9. in cap. 20. Lucae.
Plerique varias significationes de vineae appellatione derivant: sed evidenter~
Isaias vineam Domini Sabaoth, domum Israël esse memoravit. Hanc vineam quis~
alius, nisi Deus, condidit? Hic est ergo qui eam locavit colonis, et ipse~
peregre fuit: non quia ex loco ad locum profectus est Dominus, qui ubique semper~
praesens est: sed quia est praesentior diligentibus, negligentibus abest.~
Multis temporibus abfuit, ne praepropera videretur exactio. Nam quo~
indulgentior liberalitas, eo inexcusabilior pervicacia.

[Responsory1]
@TemporaM/Quad2-0:Responsory4

[Lectio2]
Unde bene secundum Matthaeum habes, quia et sepem circumdedit: hoc est, divinae~
custodiae munitione vallavit, ne facile spiritalium pateret incursibus~
bestiarum. Et fodit in ea torcular. Quomodo intelligimus quid sit torcular, nisi~
forte quia Psalmi pro torcularibus inscribuntur; eo quod in his mysteria~
Dominicae passionis, modo musti sancto ferventis Spiritu, redundantius~
aestuaverint? Unde ebrii putabantur, quibus Spiritus sanctus inundabat. Ergo et~
hic fodit torcular, in quod uvae rationabilis fructus interior spiritali~
infusione deflueret

[Responsory2]
@TemporaM/Quad2-0:Responsory5

[Lectio3]
Aedificavit turrim, verticem scilicet legis attollens: atque ita hanc vineam~
munitam, instructam, ornatam, locavit Judaeis. Et tempore fructuum servulos~
misit. Bene tempus fructuum posuit, non proventuum. Nullus enim fructus exstitit~
Judaeorum, nullus vineae hujus proventus, de qua Dominus ait: Exspectavi ut~
faceret uvas, fecit autem spinas. Itaque non laetitiae vino, non spiritali musto~
sed cruento prophetarum sanguine torcularia redundarunt.

[Responsory3]
@TemporaM/Quad2-0:Responsory6

[Ant 2]
Malos mala perdet * et vineam suam locabit aliis agricolis, qui reddant ei~
fructum temporibus suis

[Oratio 2]
Da quaesumus omnipotens Deus: ut sacro nos purificante jejunio, sinceris mentibus~
ad sancta ventura facias pervenire
$Per Dominum

[Ant 3]
Quarentes eum tenere * timuerunt turbam quia sicut prophetam eum habebant

[Oratio 3]
Da quaesumus Domine populo tuo salutem mentis et corporis! ut bonis operibus~
inhaerendo, tuae semper virtutis mereatur perfectione defendi
$Per Dominum

[LectioE]
v. Sequentia Sancti Evangelii secundum Matthaeum
!Matt 21:33-46
21:33 Aliam parabolam audite: Homo erat paterfamilias, qui plantavit vineam, et sepem circumdedit ei, et fodit in ea torcular, et aedificavit turrim, et locavit eam agricolis, et peregre profectus est.
21:34 Cum autem tempus fructuum appropinquasset, misit servos suos ad agricolas, ut acciperent fructus ejus.
21:35 Et agricolae, apprehensis servis ejus, alium ceciderunt, alium occiderunt, alium vero lapidaverunt.
21:36 Iterum misit alios servos plures prioribus, et fecerunt illis similiter.
21:37 Novissime autem misit ad eos filium suum, dicens: Verebuntur filium meum.
21:38 Agricolae autem videntes filium dixerunt intra se: Hic est haeres, venite, occidamus eum, et habebimus hereditatem ejus.
21:39 Et apprehensum eum ejecerunt extra vineam, et occiderunt.
21:40 Cum ergo venerit dominus vineae, quid faciet agricolis illis?
21:41 Aiunt illi: Malos male perdet: et vineam suam locabit aliis agricolis, qui reddant ei fructum temporibus suis.
21:42 Dicit illis Jesus: Numquam legistis in Scripturis: Lapidem quem reprobaverunt aedificantes, hic factus est in caput anguli: a Domino factum est istud, et est mirabile in oculis nostris?
21:43 Ideo dico vobis, quia auferetur a vobis regnum Dei, et dabitur genti facienti fructus ejus.
21:44 Et qui ceciderit super lapidem istum, confringetur: super quem vero ceciderit, conteret eum.
21:45 Et cum audissent principes sacerdotum et pharisaei parabolas ejus, cognoverunt quod de ipsis diceret.
21:46 Et quaerentes eum tenere, timuerunt turbas: quoniam sicut prophetam eum habebant.
$Te decet
