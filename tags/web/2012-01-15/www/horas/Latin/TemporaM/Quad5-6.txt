[Rank]
Sabbato infra Hebdomadam Passionis;;Feria major;;2

[Rule]

[Lectio1]
Lectio sancti Evangelii secundum Joannem.
!John 12:10-36
In illo tempore: Cogitaverunt principes sacerdotum ut et Lazarum interficerent~
quia multi propter illum abibant ex Judaeis, et credebant in Jesum. Et reliqua.
_
Homilia sancti Augustini Episcopi.
!Tractatus 50 in Joannem, in fine.
Viso Lazaro resuscitato, quia tantum miraculum Domini tanta erat evidentia~
diffamatum, tanta manifestatione declaratum, ut non possent vel occultare quod~
factum est, vel negare: quid invenerunt, videte. Cogitaverunt autem principes~
sacerdotum ut et Lazarum interficerent. O stulta cogitatio et caeca servitia!~
Dominus Christus, qui suscitare potuit mortuum, non posset occisum! Quando~
Lazaro inferebatis necem, numquid auferebatis Domino potestatem? Si aliud vobis~
videtur mortuus, aliud occisus: ecce Dominus utrumque fecit, et Lazarum mortuum,~
et seipsum suscitavit occisum.

[Responsory1]
@TemporaM/Quad5-0:Responsory7

[Lectio2]
In crastinum autem turba multa, quae venerat ad diem festum, cum audissent quia~
venit Jesus Hierosolymam: acceperunt ramos palmarum, et processerunt obviam ei,~
et clamabant: Hosanna, benedictus qui venit in nomine Domini, Rex Israël. Rami~
palmarum laudes sunt, significantes victoriam: quia erat Dominus mortem moriendo~
superaturus, et trophaeo crucis de diabolo mortis principe triumphaturus. Vox~
autem obsecrantis est, Hosanna, sicut nonnulli dicunt, qui hebraeam linguam~
noverunt, magis affectum indicans, quam rem aliquam significans, sicut sunt in~
lingua latina, quas interiectiones vocant: velut cum dolentes dicimus, heu; vel~
cum delectamur, vah dicimus.

[Responsory2]
@TemporaM/Quad5-0:Responsory8

[Lectio3]
Has ei laudes turba dicebat: Hosanna, benedictus, qui venit in nomine Domini,~
Rex Israël. Quam crucem mentis invidentia principum Judaeorum perpeti potuerat,~
quando Regem suum Christum tanta multitudo clamabat? Sed quid fuit Domino Regem~
esse Israël? Quid magnum fuit Regi saeculorum, Regem fieri hominum? Non enim Rex~
Israël Christus ad exigendum tributum, vel exercitum ferro armandum, hostesque~
visibiliter debellandos: sed Rex Israël, quod mentes regat, quod in aeternum~
consulat, quod in regnum caelorum credentes sperantes, amantesque perducat.

[Responsory3]
@TemporaM/Quad5-0:Responsory9

[Ant 2]
Clarifica me Pater * apud temetipsum claritate, quam habui pruisquam mundus~
fieret.

[Oratio 2]
Proficiat, quaesumus Domine, plebs tibi dicata piae devotionis affectu: ut~
sacris actionibus erudita, quanto majestati tuae fit gratior, tanto donis~
potioribus augeatur.
$Per Dominum

[Capitulum Vespera]
!Phil 2:5-7
v. Fratres: Hoc enim sentite in vobis, quod et in Christo Jesu: qui cum in forma~
Dei esset, non rapinam arbitratus est esse se aequalem Deo: sed semetipsum~
exinanivit, formam servi accipiens, in similitudinem hominum factus, et habitu~
inventus ut homo.
$Deo gratias
_
R.br. De ore leonis * libera me Domine
R. De ore leonis libera me Domine
V. Et a cornibus unicornium humilitatem meam
R. Libera me Domine
R. De ore leonis libera me Domine

[Ant 3]
Pater juste, * mundus te non cognovit: ego autem novi te, quia tu me misisti.

[Oratio 3]
Omnipotens sempiterne Deus, qui humano generi, ad imitandum humilitatis exemplum,~
Salvatorem nostrum carnem sumere, et crucem subire fecisti: concede propitius:~
ut et patientiae ipsius habere documenta, et resurrectionis consortia mereamur.
$Per eumdem

[LectioE]
v. Sequentia Sancti Evangelii secundum Johannem
!John 12:10-36
12:10 Cogitaverunt autem principes sacerdotum ut et Lazarum interficerent:
12:11 quia multi propter illum abibant ex Judaeis, et credebant in Jesum.
12:12 In crastinum autem, turba multa quae venerat ad diem festum, cum audissent quia venit Jesus Jerosolymam,
12:13 acceperunt ramos palmarum, et processerunt obviam ei, et clamabant: Hosanna, benedictus qui venit in nomine Domini, rex Israël.
12:14 Et invenit Jesus asellum, et sedit super eum, sicut scriptum est:
12:15 Noli timere, filia Sion: ecce rex tuus venit sedens super pullum asinae.
12:16 Haec non cognoverunt discipuli ejus primum: sed quando glorificatus est Jesus, tunc recordati sunt quia haec erant scripta de eo, et haec fecerunt ei.
12:17 Testimonium ergo perhibebat turba, quae erat cum eo quando Lazarum vocavit de monumento, et suscitavit eum a mortuis.
12:18 Propterea et obviam venit ei turba: quia audierunt fecisse hoc signum.
12:19 Pharisaei ergo dixerunt ad semetipsos: Videtis quia nihil proficimus? ecce mundus totus post eum abiit.
12:20 Erant autem quidam gentiles, ex his qui ascenderant ut adorarent in die festo.
12:21 Hi ergo accesserunt ad Philippum, qui erat a Bethsaida Galilaeae, et rogabant eum, dicentes: Domine, volumus Jesum videre.
12:22 Venit Philippus, et dicit Andreae; Andreas rursum et Philippus dixerunt Jesu.
12:23 Jesus autem respondit eis, dicens: Venit hora, ut clarificetur Filius hominis.
12:24 Amen, amen dico vobis, nisi granum frumenti cadens in terram, mortuum fuerit,
12:25 ipsum solum manet: si autem mortuum fuerit, multum fructum affert. Qui amat animam suam, perdet eam; et qui odit animam suam in hoc mundo, in vitam aeternam custodit eam.
12:26 Si quis mihi ministrat, me sequatur, et ubi sum ego, illic et minister meus erit. Si quis mihi ministraverit, honorificabit eum Pater meus.
12:27 Nunc anima mea turbata est. Et quid dicam? Pater, salvifica me ex hac hora. Sed propterea veni in horam hanc:
12:28 Pater, clarifica nomen tuum. Venit ergo vox de caelo: Et clarificavi, et iterum clarificabo.
12:29 Turba ergo, quae stabat, et audierat, dicebat tonitruum esse factum. Alii dicebant: Angelus ei locutus est.
12:30 Respondit Jesus, et dixit: Non propter me haec vox venit, sed propter vos.
12:31 Nunc judicium est mundi: nunc princeps hujus mundi ejicietur foras.
12:32 Et ego, si exaltatus fuero a terra, omnia traham ad meipsum.
12:33 (Hoc autem dicebat, significans qua morte esset moriturus.)
12:34 Respondit ei turba: Nos audivimus ex lege, quia Christus manet in aeternum: et quomodo tu dicis: Oportet exaltari Filium hominis? quis est iste Filius hominis?
12:35 Dixit ergo eis Jesus: Adhuc modicum, lumen in vobis est. Ambulate dum lucem habetis, ut non vos tenebrae comprehendant; et qui ambulat in tenebris, nescit quo vadat.
12:36 Dum lucem habetis, credite in lucem, ut filii lucis sitis. Haec locutus est Jesus, et abiit et abscondit se ab eis.
$Te decet
