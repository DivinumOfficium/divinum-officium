[Rank]
Feria Quarta Quattuor Temporum Septembris;;Feria major;;2

[Rank1960]
Feria Quarta Quattuor Temporum Septembris;;Feria major;;5

[Rule]
Preces Feriales

[Lectio1]
Lectio sancti Evangelii secundum Marcum.
!Mark 9:16-28
In illo tempore: Respondens unus de turba, dixit ad Jesum: Magister attuli~
filium meum ad te habentem spiritum mutum. Et reliqua.
_
Homilia venerabilis Bedae Presbyteri.
!Liber 3. cap. 38. in Marcum 9.
Daemoniacum hunc, quem descendens de monte Dominus sanavit, Marcus quidem surdum~
mutumque, Matthaeus vero lunaticum fuisse commemorat. Significat autem eos, de~
quibus scriptum est, Stultus ut luna mutatur. Qui vitia mutati, crescunt atque~
decrescunt. Qui muti sunt, non confitendo fidem: surdi, nec ipsum aliquatenus~
veritatis audiendo sermonem. Spumant autem, cum stultitia tabescunt. Stultorum~
namque, et languentium, atque hebetum est, spumas salivarum ex ore dimittere.~
Strident dentibus, cum iracundiae furore flammescunt: arescunt, cum otio~
torpente languescunt, et nulla virtutis industria confortati enerviter vivunt.

[Responsory1]
@TemporaM/093-0:Responsory7

[Lectio2]
Quod autem ait: Et dixi discipulis tuis ut ejicerent illum, et non potuerunt;~
latenter Apostolos accusat, cum impossibilitas curandi, interdum non ad~
imbecillitatem curantium, sed ad eorum qui curandi sunt, fidem referatur,~
dicente Domino: Fiat tibi secundum fidem tuam. Qui respondens eis, dixit: O~
generatio incredula, quamdiu apud vos ero? quamdiu vos patiar? Non quod taedio~
superatus sit, mansuetus ac mitis, qui non aperuit sicut agnus coram tondente os~
suum, nec in verba furoris erupit: sed quo in similitudinem medici, si aegrotum~
videat contra sua praecepta se gerere, dicat: Usquequo accedam ad domum tuam?~
quousque artis meae perdam industriam, me aliud jubente, et te aliud~
perpetrante?

[Responsory2]
@TemporaM/093-0:Responsory2

[Lectio3]
Et dixit illis: Hoc genus in nullo potest exire, nisi in oratione et jejunio.~
Dum docet Apostolos, quomodo daemon nequissimus debeat expelli, omnes instituit ad~
vitam: ut scilicet noverimus, gravissima quaeque vel immundorum spirituum, vel~
hominum tentamenta, jejuniis et orationibus esse superanda: iram quoque Domini,~
cum in ultionem nostrorum scolerum fuerit accensa, hoc remedio singulari posse~
placari. Jejunium autem generale est, non solum ab escis, sed et a cunctis~
illecebris abstinere carnalibus, imo ab omnibus vitiorum continore se~
passionibus. Sic et oratio generalis non in verbis solum est, quibus divinam~
clementiam invocamus, verum etiam in omnibus, quae in obsequium nostri~
Conditoris fidei devotione gerimus.

[Responsory3]
@TemporaM/093-0:Responsory3

[Versum 2]
V. Repleti sumus mane misericordia tua
R. Exultavimus et delectati sumus

[Ant 2]
Hoc genus * daemoniorum in nullo potest exire, nisi in oratione et jejunio.

[Oratio]
Misericordiae tuae remediis, quaesumus Domine, fragilitas nostra subsistat: ut~
quae sua conditione atteritur, tua clementia reparetur
$Per Dominum

[LectioE]
v. Sequentia Sancti Evangelii secundum Marcum
!Mark 9:16-28
9:16 Et respondens unus de turba, dixit: Magister, attuli filium meum ad te habentem spiritum mutum:
9:17 qui ubicumque eum apprehenderit, allidit illum, et spumat, et stridet dentibus, et arescit: et dixi discipulis tuis ut ejicerent illum, et non potuerunt.
9:18 Qui respondens eis, dixit: O generatio incredula, quamdiu apud vos ero? quamdiu vos patiar? afferte illum ad me.
9:19 Et attulerunt eum. Et cum vidisset eum, statim spiritus conturbavit illum: et elisus in terram, volutabatur spumans.
9:20 Et interrogavit patrem ejus: Quantum temporis est ex quo ei hoc accidit? At ille ait: Ab infantia:
9:21 et frequenter eum in ignem, et in aquas misit ut eum perderet: sed si quid potes, adjuva nos, misertus nostri.
9:22 Jesus autem ait illi: Si potes credere, omnia possibilia sunt credenti.
9:23 Et continuo exclamans pater pueri, cum lacrimis aiebat: Credo, Domine; adjuva incredulitatem meam.
9:24 Et cum videret Jesus concurrentem turbam, comminatus est spiritui immundo, dicens illi: Surde et mute spiritus, ego praecipio tibi, exi ab eo: et amplius ne introëas in eum.
9:25 Et exclamans, et multum discerpens eum, exiit ab eo, et factus est sicut mortuus, ita ut multi dicerent: Quia mortuus est.
9:26 Jesus autem tenens manum ejus elevavit eum, et surrexit.
9:27 Et cum introisset in domum, discipuli ejus secreto interrogabant eum: Quare nos non potuimus ejicere eum?
9:28 Et dixit illis: Hoc genus in nullo potest exire, nisi in oratione et jejunio.
$Te decet
