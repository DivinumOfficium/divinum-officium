[Rank]
Dominica XII Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Omnipotens et misericors Deus, de cujus munere venit, ut tibi a fidelibus tuis~
digne et laudabiliter serviatur: tribue quaesumus nobis; ut ad promissiones tuas~
sine offensione curramus.
$Per Dominum

[Lectio7]
Lectio sancti Evangelii secundum Lucam.
!Luke 10:23-37
In illo tempore: Dixit Jesus discipulis suis: Beati oculi, qui vident quae vos~
videtis. Dico enim vobis, quod multi prophetae et reges voluerunt videre quae~
vos videtis, et non viderunt. Et reliqua.
_
Homilia venerabilis Bedae Presbyteri.
!Liber 3. cap. 43. in Lucae 10.
Non oculi scribarum et pharisaeorum, qui corpus tantum Domini videre; sed~
illi beati oculi, qui ejus possunt cognoscere sacramenta, de quibus dicitur: Et~
revelasti ea parvulis. Beati oculi parvulorum, quibus et se et Patrem Filius~
revelare dignatur. Abraham exsultavit ut videret diem Christi: et vidit, et~
gavisus est. Isaias quoque, et Michaeas, et multi alii prophetae viderunt~
gloriam Domini: qui et propterea Videntes sunt appellati: sed hi omnes a longe~
aspicientes et salutantes, per speculum et in aenigmate viderunt.

[Lectio8]
Apostoli autem in praesentiarum habentes Dominum, convescentesque ei, et~
quaecumque voluissent interrogando discentes, nequaquam per Angelos, aut varias~
visionum species opus habebant doceri. Quos vero Lucas multos prophetas et reges~
dicit, Matthaeus apertius prophetas et justos appellat. Ipsi sunt enim reges~
magni: quia tentationum suarum motibus non consentiendo succumbere, sed regendo~
praeesse noverunt.

[Responsory8]
@TemporaM/Pent03-0:Responsory8

[Lectio9]
Et ecce quidam legisperitus surrexit, tentans eum, et dicens: Magister, quid~
facienda vitam aeternam possidebo? Legisperitus, qui de vita aeterna Dominum~
tentans interrogat, occasionem, ut reor, tentandi de ipsis Domini sermonibus~
sumpsit, ubi ait: Gaudete autem quod nomina vestra scripta sunt in caelis. Sed~
ipsa sua tentatione declarat, quam vera sit illa Domini confessio, qua Patri~
loquitur: Quod abscondisti haec a sapientibus et prudentibus, et revelasti ea~
parvulis.

[Responsory9]
@TemporaM/Pent03-0:Responsory9

[Ant 2]
Magister, * quid faciendo vitam aeternam possidebo? at ille dixit ad eum: In lege~
quid scriptum est? quomodo legis? Diliges Dominum Deum tuum ex toto corde tuo,~
alleluia.

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 3]
Homo quidam * descendebat ab Jerusalem in Jericho, et incidit in latrones; qui~
etiam despoliaverunt eum, et plagis impositis abierunt, semivivo relicto.

[Versum 3]
V. Dirigatur Domine oratio mea.
R. Sicut incensum in conspectu tuo.

[LectioE]
v. Sequentia Sancti Evangelii secundum Lucam
!Luke 10:23-37
10:23 Et conversus ad discipulos suos, dixit: Beati oculi qui vident quae vos videtis.
10:24 Dico enim vobis quod multi prophetae et reges voluerunt videre quae vos videtis, et non viderunt: et audire quae auditis, et non audierunt.
10:25 Et ecce quidam legisperitus surrexit tentans illum, et dicens: Magister, quid faciendo vitam aeternam possidebo?
10:26 At ille dixit ad eum: In lege quid scriptum est? quomodo legis?
10:27 Ille respondens dixit: Diliges Dominum Deum tuum ex toto corde tuo, et ex tota anima tua, et ex omnibus virtutibus tuis, et ex omni mente tua: et proximum tuum sicut teipsum.
10:28 Dixitque illi: Recte respondisti: hoc fac, et vives.
10:29 Ille autem volens justificare seipsum, dixit ad Jesum: Et quis est meus proximus?
10:30 Suscipiens autem Jesus, dixit: Homo quidam descendebat ab Jerusalem in Jericho, et incidit in latrones, qui etiam despoliaverunt eum: et plagis impositis abierunt semivivo relicto.
10:31 Accidit autem ut sacerdos quidam descenderet eadem via: et viso illo praeterivit.
10:32 Similiter et Levita, cum esset secus locum, et videret eum, pertransiit.
10:33 Samaritanus autem quidam iter faciens, venit secus eum: et videns eum, misericordia motus est.
10:34 Et appropians alligavit vulnera ejus, infundens oleum et vinum: et imponens illum in jumentum suum, duxit in stabulum, et curam ejus egit.
10:35 Et altera die protulit duos denarios, et dedit stabulario, et ait: Curam illius habe: et quodcumque supererogaveris, ego cum rediero reddam tibi.
10:36 Quis horum trium videtur tibi proximus fuisse illi, qui incidit in latrones?
10:37 At ille dixit: Qui fecit misericordiam in illum. Et ait illi Jesus: Vade, et tu fac similiter.
$Te decet
