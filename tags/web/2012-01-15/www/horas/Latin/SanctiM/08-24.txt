[Rank]
S. Bartholomaei Apostoli;;Duplex II classis;;5.5;;ex C1

[Rule]
ex C1;
9 lectiones;

[Oratio]
Omnipotens sempiterne Deus, qui hujus diei venerandam sanctamque laetitiam in~
beati Apostoli tui Bartholomaei festivitate tribuisti: da Ecclesiae tuae,~
quaesumus; et amare quod credidit, et praedicare quod docuit.
$Per Dominum

[Lectio4]
Bartholomaeus Apostolus, Galillicus cum in Indiam citeriorem, quae ei in orbis~
terrarum sortitione ad praedicandum Jesu Christi Evangelium obvenerat,~
progressus esset, adventum Domini Jesu juxta sancti Matthaei Evangelium illis~
Gentibus praedicavit. Sed cum in ea provincia plurimos ad Jesum Christum~
convertisset, multos labores calamitatesque perpessus, venit in majorem~
Armeniam.

[Lectio5]
Ibi Polymium regem et conjugem ejus, ac praeterea duodecim civitates ad~
christianam fidem perduxit. Quae res in eum magnam invidiam concitavit illius~
gentis sacerdotum. Nam usque adeo Astyagem Polymii regis fratrem in Apostolum~
incenderunt, ut is vivo Bartholomaeo pellem crudeliter detrahi jusserit, ac~
caput abscindi: quo in martyrio animam Deo reddidit

[Lectio6]
Ejus corpus Albani, quae est urbs majoris Armeniae, ubi is passus fuerat,~
sepultum est: quod postea ad Liparam insulam delatum, inde Beneventum translatum~
est: postremo Romam ab Ottone tertio imperatore portatum, in Tiberis insula, in~
ecclesia ejus nomine Deo dicata, collocatum fuit. Agitur autem Romae dies festus~
octavo Kalendas Septembris, et per octo consequentes dies illa basilica magna~
populi frequentia celebratur.

[Lectio7]
Lectio sancti Evangelii secundum Lucam.
!Luke 6:12-19
In illo tempore: Exiit Jesus in montem orare, et erat pernoctans in oratione~
Dei. Et cum dies factus esset, vocavit discipulos suos. Et reliqua.
_
Homilia S. Ambrosii Episcopi.
!Lib. 5. Coment. in Luc. cap. G., post init.
Omnes magni, omnes sublimes montem ascendunt. Non enim cuicumque propheta dicit~
Ascende in montem excelsum qui evangelizas Sion: exalta in virtute vocem tuam~
qui evangelizas Jerusalem. Non vestigiis corporalibus, sed factis sublimioribus~
in hunc montem ascende, et sequere Christum, ut ipse esse mons possis. Montes~
enim in circuitu ejus. Quare in Evangelio invenies solos cum Domino montem~
ascendisse discipulos. Orat ergo Dominus, non ut pro se obsecret, sed ut pro me~
impetret Nam etsi omnia posuerit Pater in potestate Filii: Filius tamen, ut~
hominis formam impleret, obsecrandum Patrem putat esse pro nobis, quia advocatus~
est noster.

[Lectio8]
Et erat, inquit, pernoctans in oratione Dei. Species tibi Christiane datur,~
forma praescribitur, quam debeas aemulari. Quid enim te pro salute tua facere~
oportet, quando pro te Christus in oratione pernoctat? Quid te facere convenit,~
cum vis aliquod pietatis officium adorari, quando Christus missurus Apostolos~
oravit prius, et solus oravit? Nec usquam alibi, si non fallor, orasse cum~
Apostolis reperitur: ubique solus obsecrat. Dei enim consilium humana vota non~
capiunt: nec quisquam interiorum potest esse particeps Christi.

[Lectio9]
Vocavit, inquit, discipulos suos, et elegit duodecim ex ipsis, quos ad~
propagandum auxilium salutis humanae per terrarum orbem satores fidei~
destinaret. Simul adverte caeleste consilium: non sapientes aliquos, non divites,~
non nobiles, sed piscatores et publicanos, quos dirigeret, elegit: ne traduxisse~
prudentia, ne redemisse divitiis, ne potentiae nobilitatisque auctoritate~
traxisse aliquos ad suam gratiam videretur, ut veritatis ratio, non~
disputationis gratia praevaleret
&teDeum

[LectioE]
v. Sequentia Sancti Evangelii secundum Lucam
!Luke 6:12-19
6:12 Factum est autem in illis diebus, exiit in montem orare, et erat pernoctans~
in oratione Dei.
6:13 Et cum dies factus esset, vocavit discipulos suos: et elegit duodecim ex~
ipsis (quos et apostolos nominavit):
6:14 Simonem, quem cognominavit Petrum, et Andream fratrem ejus, Jacobum, et~
Joannem, Philippum, et Bartholomaeum,
6:15 Matthaeum, et Thomam, Jacobum Alphaei, et Simonem, qui vocatur Zelotes,
6:16 et Judam Jacobi, et Judam Iscariotem, qui fuit proditor.
6:17 Et descendens cum illis, stetit in loco campestri, et turba discipulorum~
ejus, et multitudo copiosa plebis ab omni Judaea, et Jerusalem, et maritima, et~
Tyri, et Sidonis,
6:18 qui venerant ut audirent eum, et sanarentur a languoribus suis. Et qui~
vexabantur a spiritibus immundis, curabantur.
6:19 Et omnis turba quaerebat eum tangere: quia virtus de illo exibat, et~
sanabat omnes.
$Te decet
