54:1 Hallgasd meg Isten! az én imádságomat, és ne vesd meg könyörgésemet; 
54:2 figyelmezz rám, és hallgass meg engem. Elszomorodtam az én küzdelmemben és megháborodtam 
54:3 az ellenség szava és a bûnös szorongatása miatt; mert roszakat hoznak rám, és haraggal bántanak engem. 
54:4 Szivem megháborodott bennem, és a halál félelme szállott rám. 
54:5 Félelem és reszketés jött rám; és sötétség borított be engem. 
54:6 És mondám: Ki ad nekem szárnyakat, mint a galambnak, hogy röpûljek és megnyugodjam? 
54:7 Íme elfutván eltávoztam, és a pusztában laktam. 
54:8 Vártam azt, ki megszabadított engem a lélek csüggedésétõl és a szélvésztõl. 
54:9 Buktasd meg, Uram! és oszd meg nyelvöket; mert gonoszságot láttam és ellenmondást a városban. 
54:10 Éjjel nappal körûlveszi õt kõfalai fölött a gonoszság, és közepette nyomor van 
54:11 és igaztalanság; és utczáiról nem fogy el az uzsora és csalárdság. 
54:12 Mert ha ellenségem átkozott volna engem, eltûrtem volna ugyan; 
54:13 és ha az, ki gyûlölt engem, nagyokat mondott volna rám, talán elrejtettem volna magamat elõtte. 
54:14 De te, velem egyakaratú ember, én vezérem és ismerõm! 
54:15 ki velem együtt édes étkeket ettél, kik az Isten házába egyetértõleg jártunk. 
54:16 Jõjön halál rájok, és elevenen szálljanak le a pokolba. 
54:16 Mert gonoszság van lakhelyökben, közöttük. 
54:17 Én pedig az Istenhez kiáltok; és az Úr megszabadít engem. 
54:18 Este, reggel és délben elbeszélem és hirdetem; és meghallgatja az én szómat. 
54:19 Megmenti békeségben lelkemet azoktól, kik hozzám közelednek; noha sokan vannak. 
54:20 Meghallgat Isten, és megalázza õket, ki minden idõ elõtt vagyon; 
54:21 mert õk nem változnak meg, és nem félik az Istent. Ô kinyújtja kezét a boszúállásra. 
54:22 Azok megfertõztetik szövetségét; de orczájának haragja eloszlatja õket, és szive közel éri.
54:23 Az õ beszédei lágyabbak az olajnál, de azok nyilak. 
54:24 Vesd az Úrra gondodat, és õ eltáplál téged; az igazat nem hagyja örökké ingani. 
54:24 És te, Isten! leviszed õket a veszedelem vermébe. 
54:24 A vérszopó és csalárd férfiak nem érik el napjaik felét; én pedig tebenned bízom, Uram! 
