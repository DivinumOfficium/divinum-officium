[Rank]
Feria secunda infra Hebdomadam III post Octavam Pentecostes;;Feria;;1

[Rule]
Oratio Dominica

[Lectio1]
De libro primo Regum.
!1 Sam 10:17-19
17 Et convocavit Samuel populum ad Dominum in Maspha:
18 et ait ad filios Israël: Haec dicit Dominus Deus Israël: Ego eduxi Israël de Ægypto, et erui vos de manu Ægyptiorum, et de manu omnium regum qui affligebant vos.
19 Vos autem hodie projecistis Deum vestrum, qui solus salvavit vos de universis malis et tribulationibus vestris: et dixistis: Nequaquam: sed regem constitue super nos. Nunc ergo state coram Domino per tribus vestras, et per familias.


[Responsory1]
R. Recordare Domine testamenti, et dic Angelo percutienti: Cesset jam manus~
tua,
* Ut non desoletur terra, et ne perdas omnem animam vivam.
V. Ego sum qui peccavi, ego qui inique egi: isti qui oves sunt, quid fecerunt?~
Avertatur obsecro furor tuus Domine a populo tuo. 
R. Ut non desoletur terra, et~
ne perdas omnem animam vivam.

[Lectio2]
!1 Sam 10:20-24
20 Et applicuit Samuel omnes tribus Israël, et cecidit sors tribus Benjamin.
21 Et applicuit tribum Benjamin et cognationes ejus, et cecidit cognatio Metri: et pervenit usque ad Saul filium Cis. Quaesierunt ergo eum, et non est inventus.
22 Et consuluerunt post haec Dominum utrumnam venturus esset illuc. Responditque Dominus: Ecce absconditus est domi.
23 Cucurrerunt itaque et tulerunt eum inde: stetitque in medio populi, et altior fuit universo populo ab humero et sursum.
24 Et ait Samuel ad omnem populum: Certe videtis quem elegit Dominus, quoniam non sit similis illi in omni populo. Et clamavit omnis populus, et ait: Vivat rex.


[Responsory2]
R. Exaudisti Domine orationem servi tui, ut aedificarem templum nomini tuo:
* Benedic, et sanctifica domum istam in sempiternum, Deus Israël.
V. Domine, qui custodis pactum cum servis tuis, qui ambulant coram te in toto~
corde suo.
R. Benedic, et sanctifica domum istam in sempiternum, Deus Israël.

[Lectio3]
!1 Sam 10:25-27
25 Locutus est autem Samuel ad populum legem regni, et scripsit in libro, et reposuit coram Domino: et dimisit Samuel omnem populum, singulos in domum suam.
26 Sed et Saul abiit in domum suam in Gabaa: et abiit cum eo pars exercitus, quorum tetigerat Deus corda.
27 Filii vero Belial dixerunt: Num salvare nos poterit iste? Et despexerunt eum, et non attulerunt ei munera: ille vero dissimulabat se audire.


[Responsory3]
R. Audi Domine hymnum, et orationem, quam servus tuus orat coram te hodie: ut~
sint oculi tui aperti, et aures tuae intente
* Super domum istam die ac nocte.
V. Respice Domine de sanctuario tuo, et de excelso caelorum habitaculo.
R. Super domum istam die ac nocte.
&Gloria
R. Super domum istam die ac nocte.
