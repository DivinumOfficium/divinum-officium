[Rank]
S. Pii I. Papae et Martyris;;Simplex;;1.1;;vide C2

[Rule]
vide C2;
OPapaM=Pium;

[Oratio]
Infirmitatem nostram respice, omnipotens Deus: et quia pondus propriae actionis gravat, beati Pii Martyris tui atque Pontificis intercessio gloriosa nos protegat.
$Per Dominum

[Lectio93]
Pius Aquiliensis, Imperatore M. Antonino Vero, Pontifex creatus, pœnam statuit in sacerdotem cujus negligentia de sanguine domini aliquid stillauerit. Pænitentiam enim, inquit, agant quadraginta diebus, si in terram aliquid deciderit, si super altare, tribus diebus: si super linteum superius, quattuor: si in inferius defluxerit, nouem diebus: si usque ad quartum, uiginti diebus: ubi cumque ceciderit, si recipi potest, lambatur; sin aliter, aut lauetur, aut radatur: quidquid lotum, aut rasum est, comburatur, et cinis in sacrarium reponatur. Multis præterea utiliter decretis martyrio coronatur, et sepelitur in Vaticano quinto idus Iulii; cum sedisset annos undecim, menses duos, dies uiginti unum: et episcopos decem, presbyteros nouem, diaconos uigintiunum, mense Decembri quinque ordinationibus creasset.
&teDeum
