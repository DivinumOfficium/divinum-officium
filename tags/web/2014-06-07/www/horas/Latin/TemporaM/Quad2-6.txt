[Rank]
Sabbato infra Hebdomadam II in Quadragesima;;Feria major;;2

[Rule]

[Lectio1]
Lectio sancti Evangelii secundum Lucam
!Luke 15:11-32
In illo tempore: Dixit Jesus pharisaeis et scribis parabolam istam: Homo quidam~
habuit duos filios: et dixit adolescentior ex illis patri: Pater, da mihi~
portionem substantiae, quae me contingit. Et reliqua.
_
Homilia sancti Ambrosii Episcopi
!Lib. 8. Comment. in cap. 15. Lucae, post initium.
Vides, quod divinum patrimonium petentibus datur. Nec putes culpam patris, quod~
adolescentiori dedit. Nulla Dei regno infirma aetas: nec fides gravatur annis.~
Ipse certe se judicavit idoneum, qui poposcit. Atque utinam non recessisset a~
patre, impedimentum nescisset aetatis. Sed posteaquam domum patriam derelinquens~
peregre profectus est, coepit egere. Merito ergo prodegit patrimonium, qui~
recessit ab Ecclesia.

[Responsory1]
R. Pater, peccavi in caelum, et coram te, jam non sum dignus vocari filius tuus:
* Fac me sicut unum ex mercenariis tuis.
V. Quanti mercenarii in domo patris mei ablindant panibus, ego autem hic fame~
pereo! Surgam, et ibo ad patrem meum, et dicam ei.
R. Fac me sicut unum ex mercenariis tuis.

[Lectio2]
Peregre profectus est in regionem longinquam. Quid longinquius, quam a se~
recedere; nec regionibus, sed moribus separari: studiis discretum esse, non~
terris; et quasi interfuso luxuriae saecularis aestu, divortia habere sanctorum?~
Etenim qui se a Christo separat, exsul est patriae, civis est mundi. Sed nos non~
sumus advenae atque peregrini, sed cives sumus sanctorum, et domestici Dei. Qui~
enim eramus longe, facti sumus prope in sanguine Christi. Non invideamus de~
longinqua regione remeantibus: quia et nos fuimus in regione longinqua, sicut~
Isaias docet. Sic enim habes: Qui sedebant in regione umbrae mortis, lux orta~
est illis. Regio ergo longinqua, umbra est mortis.

[Responsory2]
@TemporaM/Quad2-0:Responsory8

[Lectio3]
Nos autem, quibus spiritus ante faciem Christus est Dominus, in umbra vivimus~
Christi. Et ideo dicit Ecclesia: In umbra ejus concupivi, et sedi. Ille igitur~
vivendo luxuriose, consumpsit omnia ornamenta naturae. Unde tu, qui accepisti~
imaginem Dei, qui habes similitudinem ejus, noli eam irrationabili foeditate~
consumere. Opus Dei es: noli ligno dicere, Pater meus es tu: ne accipias~
similitudinem ligni, quia scriptum est: Similes illis fiant qui faciunt ea.

[Responsory3]
@TemporaM/Quad2-0:Responsory9

[Ant 2]
Vadam ad Patrem meum * et dicam ei: Pater, fac me sicut unum ex mercennariis~
tuis

[Oratio 2]
Da quaesumus Domine nostris effectum jejuniis salutarem: ut castigatio carnis~
assumpta, ad nostrarum vegetationem transeat animarum
$Per Dominum

[Ant 3]
Dixit autem pater * ad servos suos: Cito proferte stolam primam, et induite~
illum et data annulum in manu eius, et calceamenta in pedibus eius

[Oratio 3]
Quaesumus omnipotens Deus vota humilium respice: atque ad defensionem nostram~
dexteram tuae majestatis extende.
$Per Dominum

[LectioE]
v. Sequentia Sancti Evangelii secundum Lucam
!Luke 15:11-32
15:11 Ait autem: Homo quidam habuit duos filios:
15:12 et dixit adolescentior ex illis patri: Pater, da mihi portionem substantiae, quae me contingit. Et divisit illis substantiam.
15:13 Et non post multos dies, congregatis omnibus, adolescentior filius peregre profectus est in regionem longinquam, et ibi dissipavit substantiam suam vivendo luxuriose.
15:14 Et postquam omnia consummasset, facta est fames valida in regione illa, et ipse cœpit egere.
15:15 Et abiit, et adhaesit uni civium regionis illius: et misit illum in villam suam ut pasceret porcos.
15:16 Et cupiebat implere ventrem suum de siliquis, quas porci manducabant: et nemo illi dabat.
15:17 In se autem reversus, dixit: Quanti mercenarii in domo patris mei abundant panibus, ego autem hic fame pereo !
15:18 surgam, et ibo ad patrem meum, et dicam ei: Pater, peccavi in caelum, et coram te:
15:19 jam non sum dignus vocari filius tuus: fac me sicut unum de mercenariis tuis.
15:20 Et surgens venit ad patrem suum. Cum autem adhuc longe esset, vidit illum pater ipsius, et misericordia motus est, et accurrens cecidit super collum ejus, et osculatus est eum.
15:21 Dixitque ei filius: Pater, peccavi in caelum, et coram te: jam non sum dignus vocari filius tuus.
15:22 Dixit autem pater ad servos suos: Cito proferte stolam primam, et induite illum, et date annulum in manum ejus, et calceamenta in pedes ejus:
15:23 et adducite vitulum saginatum, et occidite, et manducemus, et epulemur:
15:24 quia hic filius meus mortuus erat, et revixit: perierat, et inventus est. Et cœperunt epulari.
15:25 Erat autem filius ejus senior in agro: et cum veniret, et appropinquaret domui, audivit symphoniam et chorum:
15:26 et vocavit unum de servis, et interrogavit quid haec essent.
15:27 Isque dixit illi: Frater tuus venit, et occidit pater tuus vitulum saginatum, quia salvum illum recepit.
15:28 Indignatus est autem, et nolebat introire. Pater ergo illius egressus, cœpit rogare illum.
15:29 At ille respondens, dixit patri suo: Ecce tot annis servio tibi, et numquam mandatum tuum praeterivi: et numquam dedisti mihi haedum ut cum amicis meis epularer.
15:30 Sed postquam filius tuus hic, qui devoravit substantiam suam cum meretricibus, venit, occidisti illi vitulum saginatum.
15:31 At ipse dixit illi: Fili, tu semper mecum es, et omnia mea tua sunt:
15:32 epulari autem, et gaudere oportebat, quia frater tuus hic mortuus erat, et revixit; perierat, et inventus est.
$Te decet
