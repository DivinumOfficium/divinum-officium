[Lectio1]
De Parabolis Salomonis.
!Prov 5:1-6
1 Fili mi, attende ad sapientiam meam, et prudentiae meae inclina aurem tuam:
2 ut custodias cogitationes, et disciplinam labia tua conservent. Ne attendas fallaciae mulieris;
3 favus enim distillans labia meretricis, et nitidius oleo guttur ejus:
4 novissima autem illius amara quasi absynthium, et acuta quasi gladius biceps;
5 pedes ejus descendunt in mortem, et ad inferos gressus illius penetrant;
6 per semitam vitae non ambulant; vagi sunt gressus ejus et investigabiles.

[Responsory1]
R. Praebe fili cor mihi, et oculi tui vias meas custodiant:
* Ut addatur gratia capiti tuo.
V. Attende fili mi sapientiam meam, et ad eloquium meum inclina aurem tuam.
R. Ut addatur gratia capiti tuo.

[Lectio2]
!Prov 5:7-13
7 Nunc ergo fili mi, audi me, et ne recedas a verbis oris mei.
8 Longe fac ab ea viam tuam, et ne appropinques foribus domus ejus.
9 ne des alienis honorem tuum, et annos tuos crudeli:
10 ne forte impleantur extranei viribus tuis, et labores tui sint in domo aliena,
11 et gemas in novissimis, quando consumpseris carnes tuas et corpus tuum, et dicas:
12 Cur detestatus sum disciplinam, et increpationibus non acquievit cor meum,
13 nec audivi vocem docentium me, et magistris non inclinavi aurem meam?

[Responsory2]
@Tempora/081-0:Responsory5

[Lectio3]
!Prov 5:20-23
20 Quare seduceris, fili mi, ab aliena, et foveris in sinu alterius?
21 Respicit Dominus vias hominis, et omnes gressus ejus considerat;
22 iniquitates suae capiunt impium, et funibus peccatorum suorum constringitur;
23 ipse morietur, quia non habuit disciplinam, et in multitudine stultitiae suae decipietur.

[Responsory3]
@Tempora/081-0:Responsory6