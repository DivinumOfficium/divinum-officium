92:1 (laus cantici David in die ante sabbatum) quando inhabitata est terra Dominus regnavit decore indutus est indutus est Dominus fortitudine et praecinxit se etenim firmavit orbem terrae qui non commovebitur
92:2 parata sedis tua ex tunc a saeculo tu es
92:3 elevaverunt flumina Domine elevaverunt flumina vocem suam elevabunt flumina fluctus suos;
92:4 a vocibus aquarum multarum mirabiles elationes maris mirabilis in altis Dominus
92:5 testimonia tua credibilia facta sunt nimis domum tuam decet sanctitudo Domine in longitudine dierum
