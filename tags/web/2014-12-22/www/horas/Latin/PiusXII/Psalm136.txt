136:1 Ad flumina Babylonis, illic sedimus et flevimus, * cum recordaremur Sion.
136:2 In salicibus terrae illius * suspendimus citharas nostras.
136:3 Nam illic, qui abduxerant nos, * rogaverunt a nobis cantica,
136:4 Et qui affligebant nos, laetitiam: * Cantate nobis ex canticis Sion!
136:5 Quomodo cantabimus canticum Domini * in terra aliena?
136:6 Si oblitus ero tui, Ierusalem, * oblivioni detur dextera mea!
136:7 Adhaereat lingua mea faucibus meis, * si non meminero tui,
136:8 Si non posuero Ierusalem * super omnem laetitiam meam.
136:9 Recordare, Domine, contra filios Edom * diem Ierusalem,
136:10 Qui dixerunt: Evertite, evertite * ipsa fundamenta in ea!
136:11 Filia Babylonis vastatrix, * beatus qui rependet tibi mala quae intulisti nobis!
136:12 Beatus qui apprehendet et allidet * parvulos tuos ad petram!
