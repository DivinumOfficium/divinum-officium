115:1 Confisus sum, etiam cum dixi: * ego afflictus sum valde;
115:2 Ego dixi in pavore meo: * omnis homo fallax!
115:3 Quid retribuam Domino * pro omnibus quae tribuit mihi?
115:4 Calicem salutis accipiam, * et nomen Domini invocabo.
115:5 Vota mea Domino reddam coram omni populo eius. Pretiosa est in oculis Domini mors sanctorum eius.
115:6 O Domine, ego servus tuus sum, * ego servus tuus, filius ancillae tuae:
115:7 Solvisti vincula mea. * Tibi sacrificabo sacrificium laudis, et nomen Domini invocabo.
115:8 Vota mea Domino reddam coram omni populo eius, * in atriis domus Domini, in medio tui, Ierusalem.
