94:1 Gyertek, zengjünk dalt az Úrnak, ujjongjatok üdvünk sziklája elõtt!
94:2 Dicsõítõ énekkel lépjetek színe elé, magasztaljátok hangosan, zsoltárt énekelve!
94:3 Mert nagy Isten az Úr, fölséges király minden isten fölött.
94:4 Kezében vannak a föld mélységei, és övéi a hegyek csúcsai.
94:5 Övé a tenger, õ alkotta, övé a föld, keze teremtette.
94:6 Gyertek, boruljatok le és imádjátok, hajtsatok térdet az Úr elõtt, aki teremtett minket!
94:7 Mert õ a mi Istenünk, mi pedig legelõjének népe, s kezére bízott nyáj vagyunk.
94:8 Bárcsak meghallanátok ma a szavát: Ne keményítsétek meg a szíveteket, mint egykor Meribánál, mint a pusztában Massza napján!
94:9 Atyáitok ott megkísértettek, bizonyítékot követeltek, jóllehet látták tetteimet.
94:10 Negyven évig viszolyogtam e nemzedéktõl. Így szóltam: Tévelygõ szívû nép ez, nem ismeri útjaimat.
94:11 Ezért esküdtem meg haragomban: Nem mennek be nyugalmam (országába)!
