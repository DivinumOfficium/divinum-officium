[Rank]
Feria Quinta infra Hebdomadam II in Quadragesima;;Feria major;;2

[Rule]

[Lectio1]
Lectio sancti Evangelii secundum Lucam
!Luke 16:19-31
In illo tempore: Dixit Jesus pharisaeis: Homo quidam erat dives, qui induebatur~
purpura et bysso: et epulabatur quotidie splendide. Et reliqua.
_
Homilia sancti Gregorii papae 
!Homilia 40. in Evangelia. 
Quem, fratres carissimi,~
quem dives iste, qui induebatur purpura et bysso, et epulabatur quotidie~
splendide, nisi Judaicum populum signat: qui cultum vitae exterius habuit, qui~
acceptae legis deliciis ad nitorem usus est, non ad utilitatem? Quem vero~
Lazarus ulceribus plenus, nisi Gentilem populum figuraliter exprimit? Qui dum~
conversus ad Deum peccata confiteri sua non eribuit, huic vulnus in cute fuit.~
In cutis quippe vulnere virus a visceribus trahitur, et foras erumpit,

[Responsory1]
@TemporaM/Quad2-0:Responsory1

[Lectio2]
Quid est ergo peccatorum confessio, nisi quaedam vulnerum ruptio? Quia peccati~
virus salubriter aperitur in confessione, quod pestifere latebat in mente,~
Vulnera etenim cutis in superficiem trahunt humorem putredinis, Et confitendo~
peccata, quid aliud agimus, nisi malum, quod in nobis latebat, aperimus? Sed~
Lazarus vulneratus cupiebat saturari de micis, quae cadebant de mensa divitis,~
et nemo illi dabat: quia Gentilium quemque ad cognitionem legis admittere~
superbus ille populus despiciebat

[Responsory2]
@TemporaM/Quad2-0:Responsory2

[Lectio3]
Qui dum doctrinam legis non ad caritatem habuit, sed ad elationem, quasi de~
acceptis opibus timuit: et quia ei verba defluebant de scientia, quasi micae~
cadebant de mensa. At contra, jacentis pauperis vulnera lingebant canes.~
Nonnumquam solent in sacro eloquio, per canes praedicatores intelligi. Canum~
etenim lingua, vulnus dum lingit, curat: quia et doctores sancti, dum in~
confessione peccati nostri nos instruunt, quasi vulnus mentis per linguam~
tangunt.

[Responsory3]
@TemporaM/Quad2-0:Responsory3

[Ant 2]
Fili, recordare * quia recipisti bona in vita tua,, et Lazarus similiter mala

[Oratio 2]
Praesta nobis, quaesumus, Domine, auxilium gratiae tuae: ut jejuniis et orationibus~
convenienter intenti, liberemur ab hostibus mentis et corporis.
$Per Dominum

[Ant 3]
Dives ille * guttam aquae petiit, qui micas panis Lazaro negavit

[Oratio 3]
Adesto, Domine, famulis tuis et perpetuam benignitatem largire poscentibus: ut iis,~
qui te auctore et gubernatore gloriantur, et congregata restaures, et restaurata~
conserves.
$Per Dominum

[LectioE]
v. Sequentia Sancti Evangelii secundum Lucam
!Luke 16:19-31
16:19 Homo quidam erat dives, qui induebatur purpura et bysso, et epulabatur quotidie splendide.
16:20 Et erat quidam mendicus, nomine Lazarus, qui jacebat ad januam ejus, ulceribus plenus,
16:21 cupiens saturari de micis quae cadebant de mensa divitis, et nemo illi dabat: sed et canes veniebant, et lingebant ulcera ejus.
16:22 Factum est autem ut moreretur mendicus, et portaretur ab angelis in sinum Abrahae. Mortuus est autem et dives, et sepultus est in inferno.
16:23 Elevans autem oculos suos, cum esset in tormentis, vidit Abraham a longe, et Lazarum in sinu ejus:
16:24 et ipse clamans dixit: Pater Abraham, miserere mei, et mitte Lazarum ut intingat extremum digiti sui in aquam, ut refrigeret linguam meam, quia crucior in hac flamma.
16:25 Et dixit illi Abraham: Fili, recordare quia recepisti bona in vita tua, et Lazarus similiter mala: nunc autem hic consolatur, tu vero cruciaris:
16:26 et in his omnibus inter nos et vos chaos magnum firmatum est: ut hi qui volunt hinc transire ad vos, non possint, neque inde huc transmeare.
16:27 Et ait: Rogo ergo te, pater, ut mittas eum in domum patris mei:
16:28 habeo enim quinque fratres: ut testetur illis, ne et ipsi veniant in hunc locum tormentorum.
16:29 Et ait illi Abraham: Habent Moysen et prophetas: audiant illos.
16:30 At ille dixit: Non, pater Abraham: sed si quis ex mortuis ierit ad eos, pœnitentiam agent.
16:31 Ait autem illi: Si Moysen et prophetas non audiunt, neque si quis ex mortuis resurrexerit, credent.
$Te decet
