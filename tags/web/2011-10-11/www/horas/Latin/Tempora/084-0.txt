[Ant 1]
Sapientia * clamitat in plateis: Si quis diligit sapientiam, ad me declinet, et eam inveniet: et cum invenerit, beatus erit si tenuerit eam.

[Versum 1]
V. Vespertina oratio ascendat ad te Domine.
R. Et descendat super nos misericordia tua.

[Lectio1]
Incipit liber Ecclesiastici.
!Sir 1:1-5
1 Omnis sapientia a Domino Deo est: et cum illo fuit semper, et est ante aevum.
2 Arenam maris, et pluviae guttas, et dies saeculi, quis dinumeravit? Altitudinem caeli, et latitudinem terrae, et profundum abyssi, quis dimensus est?
3 Sapientiam Dei praecedentem omnia, quis investigavit?
4 Prior omnium creata est sapientia, et intellectus prudentiae ab aevo.
5 Fons sapientiae Verbum Dei in excelsis, et ingressus illius mandata aeterna.

[Responsory1]
@Tempora/081-0:Responsory1

[Lectio2]
!Sir 1:6-10
6 Radix sapientiae cui revelata est? et astutias illius quis agnovit?
7 Disciplina sapientiae cui revelata est et manifestata? et multiplicationem ingressus illius quis intellexit?
8 Unus est altissimus, Creator omnipotens, et Rex potens et metuendus nimis, sedens super thronum illius, et dominans Deus.
9 Ipse creavit illam in Spiritu Sancto, et vidit, et dinumeravit, et mensus est:
10 Et effudit illam super omnia opera sua, et super omnem carnem, secundum datum suum, et praebuit illam diligentibus se.

[Responsory2]
@Tempora/081-0:Responsory2

[Lectio3]
!Sir 1:11-16
11 Timor Domini gloria, et gloriatio, et laetitia, et corona exsultationis.
12 Timor Domini delectabit cor, et dabit laetitiam, et gaudium, et longitudinem dierum.
13 Timenti Dominum bene erit in extremis, et in die defunctionis suae benedicetur.
14 Dilectio Dei honorabilis sapientia:
15 quibus autem apparuerit in visu diligunt eam in visione, et in agnitione magnalium suorum.
16 Initium sapientiae timor Domini: et cum fidelibus in vulva concreatus est.

[Responsory3]
@Tempora/081-0:Responsory3

[Lectio4]
Ex libro Moralium sancti Gregorii Papae.
!Lib. 1. cap. 10. in cap. 1. Job.
Sunt nonnulli, qui vitam suam negligunt, et dum transitoria appetunt, dum aeterna vel non intelligunt, vel intellecta contemnunt, nec dolorem sentiunt, nec habere consilium sciunt: cumque superna quae amiserunt, non considerant, esse se (heu miseri) in bonis felices putant. Nequaquam enim ad veritatis lucem, cui conditi fuerant, mentis oculos erigunt: nequaquam ad contemplationem patriae aeternae desiderii aciem tendunt: sed semetipsos in his, ad quae projecti sunt, deserentes, vice patriae diligunt exsilium quod patiuntur, et in caecitate quam tolerant, quasi in claritate luminis exsultant.

[Responsory4]
@Tempora/081-0:Responsory4

[Lectio5]
At contra, electorum mentes, dum transitoria cuncta nulla esse conspiciunt, ad quae sint conditae exquirunt: cumque eorum satisfactioni nihil extra Deum sufficit, ipsa inquisitionis exercitatione fatigata illorum cogitatio, in Conditoris sui spe et contemplatione requiescit, supernis interseri civibus appetit; et unusquisque eorum adhuc in mundo corpore positus, mente tamen extra mundum surgit: aerumnam exsilii, quam tolerat, deplorat, et ad sublimem patriam incessantibus se amoris stimulis excitat. Cum ergo dolens videt, quam sit aeternum quod perdidit, invenit salubre consilium, temporale hoc despicere quod percurrit: et quo magis crescit consilii scientia ut peritura deserat, eo augetur dolor, quod necdum ad mansura pertingat.

[Responsory5]
@Tempora/081-0:Responsory5

[Lectio6]
Intuendum quoque est, quod nullus dolor mentis sit in actione praecipitationis. Qui enim sine consiliis vivunt, qui seipsos rerum eventibus praecipites deserunt nullo interim cogitationum dolore fatigantur. Nam qui solerter in vitae consilio figit mentem, caute sese in omni actione circumspiciendo considerat: et ne ex re quae agitur, repentinus finis adversusque surripiat, hunc prius molliter posito pede cogitationis palpat: pensat, ne ab his quae agenda sunt, praepediat formido: ne in his quae differenda sunt, praecipitatio impellat: ne prava per concupiscentiam aperto bello superent: ne recta per inanem gloriam insidiando supplantent.

[Responsory6]
@Tempora/081-0:Responsory5

[Responsory7]
@Tempora/081-0:Responsory7

[Responsory8]
@Tempora/Pent01-0:Responsory8
