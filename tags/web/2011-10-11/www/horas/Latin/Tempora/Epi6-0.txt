[Rank]
Dominica VI Post Epiphaniam;;Semiduplex;;5

[Rule]
9 lectiones
Symbolum Athanasium

[Oratio]
Praesta quaesumus omnipotens Deus: ut semper rationabilia meditantes; quae tibi sunt placita, et dictis exsequamur et factis
$Per Dominum

[Lectio1]
Incipit epistola ad Hebreos
!Heb 1:1-4
1 Multifariam, multisque modis olim Deus loquens patribus in prophetis:
2 novissime, diebus istis locutus est nobis in Filio, quem constituit heredem universorum, per quem fecit et saecula:
3 qui cum sit splendor gloriae, et figura substantiae ejus, portansque omnia verbo virtutis suae, purgationem peccatorum faciens, sedet ad dexteram majestatis in excelsis:
4 tanto melior angelis effectus, quanto differentius prae illis nomen hereditavit.

[Responsory1]
@Tempora/Epi2-0:Responsory1

[Lectio2]
!Heb 1:5-9
5 Cui enim dixit aliquando angelorum: Filius meus es tu, ego hodie genui te? Et rursum: Ego ero illi in patrem, et ipse erit mihi in filium?
6 Et cum iterum introducit primogenitum in orbem terrae, dicit: Et adorent eum omnes angeli Dei.
7 Et ad angelos quidem dicit: Qui facit angelos suos spiritus, et ministros suos flammam ignis.
8 Ad Filium autem: Thronus tuus Deus in saeculum saeculi: virga aequitatis, virga regni tui.
9 Dilexisti justitiam, et odisti iniquitatem: propterea unxit te Deus, Deus tuus, oleo exsultationis prae participibus tuis.

[Responsory2]
@Tempora/Epi2-0:Responsory2

[Lectio3]
!Heb 1:10-14
10 Et: Tu in principio, Domine, terram fundasti: et opera manuum tuarum sunt caeli.
11 Ipsi peribunt, tu autem permanebis, et omnes ut vestimentum veterascent:
12 et velut amictum mutabis eos, et mutabuntur: tu autem idem ipse es, et anni tui non deficient.
13 Ad quem autem angelorum dixit aliquando: Sede a dextris meis, quoadusque ponam inimicos tuos scabellum pedum tuorum?
14 Nonne omnes sunt administratorii spiritus, in ministerium missi propter eos, qui hereditatem capient salutis?

[Responsory3]
@Tempora/Epi2-0:Responsory3

[Lectio4]
Sermo sancti Athanasii Episcopi.
!Orat. 2. contra Arianos, post medium.
Si personam, rem, tempus apostolici dicti cognoscerent haeretici, numquam humana in Deitatem transferentes, tam impie et stulte adversus Christum sese habuissent. Id intueri licebit, si initium lectionis denuo repetitum probe excipias. Dicit enim Apostolus: Multifariam, multisque modis olim Deus locutus est patribus nostris per Prophetas: ultimis autem diebus locutus est nobis in Filio. Atque ita paulo post dicit: Perfecta ab eo nostrorum peccatorum purificatione, ipsum sedere ad dexteram majestatis in excelsis, tanto meliorem Angelis factura, quanto praestantius nomen prae illis sortitus est. De eo igitur tempore, quo nobis per Filium locutus est, cura peccatorum purgatio fieret, apostolicum dictum mentionem facit. Quando autem nobis locutus est in Filio, aut quando purgatio peccatorum facta, aut quando natus est homo, nisi post Prophetas, idque in ultimis diebus?

[Responsory4]
@Tempora/Epi2-0:Responsory4

[Lectio5]
Deinde cura narratio instituta esset de huraana Verbi dispensatione, deque ultimis temporibus: consequenter commemoravit, Deum neque superioribus aetatibus tacuisse, sed locutum est per Prophetas: et postquam Prophetae suo officio perfuncti sunt, et lex per Angelos pronuntiata est, et Filius etiam ad nos descendit, et ad ministrandum accessit; tunc deum necessario subintulit: Tanto melior Angelis factus: ostendere volens, quanto Filius prae servo excellit, tanto functione officioque servorum, Filii administrationem meliorem fuisse.

[Responsory5]
@Tempora/Epi2-0:Responsory5

[Lectio6]
Functionem igitur discernens Apostolus, tum veterem, tura novam, magna dicendi libertate utitur, ad Judeaos scribens et loquens. Propter hoc igitur non in universum ex propria copparationis ratione dixit, quod major aut honoratio esset: ne quis quasi de ejusdem generis, et cura eo communibus rebus haec verba intelligeret: sed ideo meliorem illum dixit, ut discrimen naturae Filii ad res creatas indicaret.

[Responsory6]
@Tempora/Epi2-0:Responsory6

[Lectio7]
Lectio sancti Evangelii secundum Matthaeum.
!Matt 13:31-32
In illo tempore: Dixit Jesus turbis parabolam hanc: Simile est regnum caelorum grano sinapis, quod accipiens homo seminavit in agro suo. Et reliqua.
_
Homilia S. Hieronymi Presbyteri.
!Lib. 2. Comm. in cap. 13. Matth.
Regnum caelorum praedicatio Evangelii est, et notitia Scripturarum, quae ducit ad vitam, et de qua dicitur ad Judaeos: Auferetur a vobis regnum Dei, et dabitur genti facienti fructus ejus. Simile est ergo hujuscemodi regnum grano sinapis, quod accipiens homo seminavit in agro suo. Homo qui seminat in agro suo, a plerisque Salvator intelligitur, quod in animis credentium seminet: ab aliis ipse homo seminans in agro suo, hoc est in semetipso, et in corde suo.

[Responsory7]
@Tempora/Epi2-0:Responsory7

[Lectio8]
Quis est iste qui seminat, nisi sensus noster, et animus, qui suscipiens granum praedicationis, et fovens sementem, humore fidei facit in agro sui pectoris pullulare? Praedicatio Evangelii minima est omnibus disciplinis. Ad primam quippe doctrinam, fidem non habet veritatis, hominem Deum, Christum mortuum, et scandalum crucis praedicans. Confer hujuscemodi doctrinam dogmatibus philosophorum, et libris eorum, et splendori eloquentiae, et compositioni sermonum: et videbis quanto minor sit ceteris seminibus sementis Evangelii.

[Responsory8]
@Tempora/Pent01-0:Responsory8

[Lectio9]
Sed illa cum creverint, nihil mordax, nihil vividum, nihil vitale demonstrant: sed totum flaccidum marcidumque et mollitum ebullit in olera et in herbas, quae cito arescunt et corruunt. Haec autem praedicatio, quae parva videbatur in principio, cum vel in anima credentis, vel in toto mundo sata fuerit, non exsurgit in olera, sed crescit in arborem: ita ut volucres caeli (quas vel animas credentium, vel fortitudines, Dei servitio mancipatas, sentire debemus) voniant et habitent in ramis ejus. Ramos puto evangelicae arboris, quae de grano sinapis creverit, dogmatum esse diversitates, in quibus supradictarum volucrum unaquaeque requiescit.
&teDeum

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 2]
Simile est * regnum caelorum grano sinapis, quod minimum est omnibus seminibus: cum autem creverit, majus est omnibus oleribus.

[Ant 3]
Simile est * regnum caelorum fermento, quod acceptum mulier abscondit in farinae satis tribus, donec fermentatum est totum.

[Versum 3]
V. Dirigatur Domine oratio mea.
R. Sicut incensum in conspectu tuo.
