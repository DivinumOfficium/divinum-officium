[Lectio1]
Incipit Aggaeus Propheta
!Hag 1:1-2
1 In anno secundo Darii regis, in mense sexto, in die una mensis, factum est verbum Domini in manu Aggaei prophetae, ad Zorobabel, filium Salathiel, ducem Juda, et ad Jesum, filium Josedec, sacerdotem magnum, dicens:
2 Haec ait Dominus exercituum, dicens: Populus iste dicit: Nondum venit tempus domus Domini aedificandae.

[Responsory1]
@Tempora/Pent01-0:Responsory1

[Lectio2]
!Hag 1:3-6
3 Et factum est verbum Domini in manu Aggaei prophetae, dicens:
4 Numquid tempus vobis est ut habitetis in domibus laqueatis, et domus ista deserta?
5 Et nunc haec dicit Dominus exercituum: Ponite corda vestra super vias vestras,
6 seminastis multum, et intulistis parum; comedistis, et non estis satiati; bibistis, et non estis inebriati; operuistis vos, et non estis calefacti; et qui mercedes congregavit, misit eas in sacculum pertusum.

[Responsory2]
@Tempora/111-0:Responsory2

[Lectio3]
!Hag 1:7-10
7 Haec dicit Dominus exercituum: Ponite corda vestra super vias vestras;
8 ascendite in montem, portate ligna, et aedificate domum: et acceptabilis mihi erit, et glorificabor, dicit Dominus.
9 Respexistis ad amplius, et ecce factum est minus; et intulistis in domum, et exsufflavi illud: Quam ob causam? dicit Dominus exercituum: quia domus mea deserta est, et vos festinatis unusquisque in domum suam.
10 Propter hoc super vos prohibiti sunt caeli ne darent rorem, et terra prohibita est ne daret germen suum:

[Responsory3]
@Tempora/111-0:Responsory3
