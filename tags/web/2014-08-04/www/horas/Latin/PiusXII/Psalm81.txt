81:1 Deus assurgit in concilio divino, * in medio deorum iudicium agit.
81:2 Quousque iudicabitis inique, * et causae impiorum favebitis?
81:3 Defendite oppressum et pupillum, * ius reddite humili et pauperi.
81:4 Liberate oppressum et egenum: * de manu impiorum eripite eum.
81:5 Non sapiunt neque intellegunt, in tenebris ambulant: * commoventur omnia fundamenta terrae.
81:6 Ego dixi: Dii estis, * et filii Altissimi omnes.
81:7 Verumtamen sicut homines moriemini, * et sicut quivis ex principibus cadetis.
81:8 Surge, Deus, iudica terram, * quoniam tu iure possides omnes gentes.
