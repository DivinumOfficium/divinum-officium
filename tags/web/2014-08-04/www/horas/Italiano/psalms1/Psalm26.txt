26:1 Il Signore è la mia luce e la mia salvezza: * di chi temerò?
26:2 Il Signore è il protettore della mia vita: * di chi avrò paura?
26:3 Mentre i maligni, mi vengono sopra * per divorare le mie carni:
26:4 questi nemici che mi affliggono * essi stessi inciampano e cadono.
26:5 Quand'anche un esercito si accampi contro di me, * il mio cuore non teme.
26:6 Quando pure insorga la battaglia contro di me, * anche allora spererò.
26:6 Una sola cosa chiesi al Signore, questa io cercherò, * che io possa abitare nella casa del Signore tutti i giorni della mia vita,
26:6 per contemplare le delizie del Signore, * e visitare il suo Santuario.
26:6 Poiché egli mi nascose nel suo tabernacolo, * nel giorno delle sciagure mi protesse nell'intimo del suo tabernacolo.
26:6 Mi innalzò sopra di una rupe * e adesso ha innalzato la mia testa sopra dei miei nemici.
26:6 Girai [attorno all'altare], e immolai nel suo tabernacolo sacrifici al suon delle trombe, * canterò e salmeggerò al Signore.
26:7 Ascolta, o Signore, la mia voce, con la quale ho gridato a te: * abbi pietà di me, ed esaudiscimi.
26:8 Il mio cuore ha parlato con te, ti ha cercato il mio volto; * il tuo volto Signore, io cercherò.
26:9 Non rivolgere la tua faccia da me, * non ritirarti con sdegno dal tuo servo.
26:10 Sii tu il mio aiuto, * non mi abbandonare e non mi disprezzare, * o Dio mio Salvatore.
26:11 Poiché mio padre e mia madre mi hanno abbandonato: * ma il Signore si é preso cura di me.
26:12 Ponimi, o Signore, una legge nella tua via: * e guidami per diritto sentiero a motivo dei miei nemici.
26:13 Non abbandonarmi in balia di coloro che mi perseguitano; * poiché sono insorti contro di me falsi testimoni, e l'iniquità mentì a se stessa.
26:14 Credo che vedrò i beni del Signore * nella terra dei vivi.
26:14 Aspetta il Signore, agisci con forza, * e prenda coraggio il tuo cuore, e spera nel Signore.
 
