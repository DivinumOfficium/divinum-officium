[Rank]
Octava S. Laurentii Martyris;;Duplex;;3;;vide Sancti/08-10

[Rule]
vide Sancti/08-10;
9 lectiones

[Oratio]
Deh! Signore, perdona i peccati dei tuoi servi: affinché, non potendo noi piacerti per le nostre azioni, andiamo salvi per l'intercessione della Madre del tuo Figliuolo nostro Signore:
$Qui tecum

[Commemoratio]
!Commemorazione di S. Giacinto Confessore
O Dio, che ci rallegri coll'annuale solennità del tuo beato Confessore Giacinto: concedi, benigno, che, come ne celebriamo il natale, così ne imitiamo anche le azioni.
$Per Dominum

[Lectio4]
Dal Trattato di S. Agostini Vescovo su Giovanni
!Trattato 27 alla fine.
Così siamo sicuri, o fratelli, che quanti siamo nel corpo del Signore, e rimaniamo in lui in modo che anch'egli rimanga in noi, dovremo, in questo mondo e sino alla fine, vivere in mezzo agli iniqui. E non parlo degli iniqui che bestemmiano Cristo; poiché ormai non sono molti quelli che lo bestemmiano con la lingua, ma sono molti quelli che lo bestemmiano con la vita. E' necessario dunque che viviamo in mezzo a loro sino alla fine. Ma cosa voleva significare la frase: egli dimora in me e io in lui (Gv 6, 56; 15, 5), se non ciò di cui hanno tenuto conto i martiri: Chi avrà perseverato sino alla fine, questo sarà salvo (Mt 24, 13)?

[Lectio5]
In che modo san Lorenzo, di cui oggi celebriamo la festa, rimase in lui? Vi rimase fino alla prova, fino all'interrogatorio del tiranno, fino alla crudelissima minaccia, vi rimase fino al martirio; di più, fino al terribile rogo. Infatti non fu ucciso subito, ma fu torturato col fuoco; gli fu concesso di vivere più a lungo; o meglio, non gli fu concesso di vivere più a lungo, ma fu condannato a morire più lentamente. Ora, in quella lenta morte, in quei tormenti, siccome aveva mangiato e bevuto al banchetto eucaristico, saziato di quel cibo e inebriato di quel calice, non sentì i tormenti. 

[Lectio6]
Era presente in lui chi ha detto: E' lo Spirito che vivifica (Gv 6, 64). La carne ardeva, ma lo Spirito vivificava l'anima. Non venne meno, e così fece il suo ingresso nel Regno. Il santo martire Sisto, di cui abbiamo celebrato la festa cinque giorni fa, gli aveva detto: "Non affliggerti, figlio". Sisto era vescovo e Lorenzo diacono. "Non affliggerti, mi seguirai fra tre giorni". Tre giorni sono il tempo che intercorre tra il martirio di san Sisto e il martirio di san Lorenzo, che oggi celebriamo. Tre giorni separano i due martiri. O consolazione! Non gli disse Sisto: non affliggerti, figlio, finirà la persecuzione e tu sarai salvo. Gli disse: non affliggerti; tu mi seguirai dove io ti precedo; e mi seguirai senza dover attendere: ancora tre giorni e sarai con me. Lorenzo accolse la profezia, vinse il diavolo e pervenne al trionfo.

[Lectio7]
Lettura del santo Vangelo secondo Giovanni.
!Joannes 12:24-26
In quell'occasione: Gesù disse ai suoi discepoli: In verità, in verità vi dico, se il chicco di grano non cade in terra, e non muore, rimane solo com'è. Eccetera.
_
Omelia di san Giovanni Crisostomo.
!Omelia 66. su Giovanni.
La vita presente è dolce e piena di molto piacere, ma non per tutti, ma solo per quelli che vi sono attaccati. Ché se uno avrà guardato in cielo, e avrà contemplato quelle cose che lì sono preziose, subito disprezzerà questa, e la stimerà di nessun valore. Infatti anche la bellezza del corpo, fino a che uno più bello non viene percepito, è tenuta in ammirazione: ma quando ne sarà apparso uno più prestante, quella di prima viene disprezzata. Ché se anche noi vorremo contemplare quella bellezza, e considerare l'aspetto del regno celeste, subito verremo sciolto dalle catene di questo mondo.

[Lectio8]
Infatti l'affetto per le cose terrene è una catena: fa' attenzione a quel che dice Cristo per indurci alla dissoluzione di essa. Chi ama la sua anima, la perderà: e chi odia la sua anima in questo mondo, la custodisce per la vita eterna (Joannes, 12, 25). Questo detto sembra essere simile ad un enigma: ma non è così, al contrario è pieno di alta sapienza. E come colui che ama la sua anima la perderà? Chi soddisfa ai suoi assurdi desideri, che è indulgente con lei oltre il dovuto: al contrario in un certo modo, chi la odia in questo mondo, la custodisce: cioè, chi non le da ascolto, quando comanda cose nocive.

[Lectio9]
E non disse: Chi non le da ascolto, ma, Chi odia. Come infatti coloro che abbiamo in odio, non soffriamo con mente tranquilla né di udire la voce, ne di vedere il loro volto: così anche all'anima, se ci comanda qualcosa contro la volontà di Dio, è opportuno opporsi con forza. Perché essendo già sul punto di dire loro quelle parole riguardo la morte, ossia alla sua morte, e prevedendo la loro tristezza e scoraggiamento, si espresso per eccesso, dicendo: Cosa parlo, se non sopportate la mia morte con valore? Se non morite voi stessi, non vi conseguirà alcun guadagno.
&teDeum

[Lectio93]
!Commemorazione di S. Giacinto Confessore
Giacinto, Polacco, nacque da genitori nobili e cristiani nel castello di Kamin in diocesi di Breslavia. Istruito fin da fanciullo nelle lettere, dopo aver compito gli studi di giurisprudenza e sacra scrittura, ammesso fra i canonici di Cracovia, li sorpassò tutti per insigne pietà di vita e profonda erudizione. Ricevuto in Roma nell'ordine dei Predicatori dallo stesso fondatore san Domenico, praticò colla più grande santità, finché visse, la regola perfetta di vita ricevuta da lui. Conservò perpetua castità; amò la modestia, la pazienza, l'umiltà, l'astinenza e le altre virtù, come patrimonio assicurato d'un religioso.
Bruciando d'amore per Dio, passava spesso le intere notti a pregare e castigare il corpo, al quale non concedeva altro sollievo che l'appoggio d'una pietra, altro letto che la nuda terra. Rinviato in patria, fondò dapprima a Frisac un grandissimo convento del suo ordine, e poi un altro a Cracovia. Quindi dopo averne innalzati altri quattro in altre provincie del regno di Polonia, è incredibile i frutti che vi fece colla predicazione della parola di Dio e colla purezza della vita. Non passava giorno, che non desse qualche chiara prova della sua fede, pietà e santità.
Lo zelo del santissimo uomo per la salvezza del prossimo fu segnalato da Dio coi più grandi miracoli. Fra questi uno dei più insigni avvenne allorché presso Wisgrado egli attraversò, senza alcun battello, il fiume Vistola straripato, e lo fece passare pure ai suoi compagni stendendo sulle onde il suo mantello. Avendo perseverato, dopo la sua professione, quasi quarant'anni in un genere di vita ammirabile, e preannunziato ai suoi confratelli il giorno della sua morte, nella festa dell'assunzione della Vergine, dopo recitate le Ore canoniche e ricevuto con somma venerazione i sacramenti della Chiesa, a quelle parole: «Nelle tue mani, o Signore» (Ps. 30,6), rese lo spirito a Dio, nell'anno della salute 1257. Illustrato da miracoli anche dopo morte, Papa Clemente VIII l'annoverò fra i Santi.


