[Rank]
S. Agnetis Virginis et Martyris;;Duplex;;3.1;;vide C6

[Rule]
vide C6;
Gloria

[Introitus]
!Ps 118:95-96
v. Me exspectavérunt peccatores, ut pérderent me: testimónia tua, Dómine,~
intelléxi: omnis consummatiónis vidi finem: latum mandátum tuum nimis.
!Ps 118:1
Beáti immaculáti in via: qui ámbulant in lege Dómini.
&Gloria
v. Me exspectavérunt peccatores, ut pérderent me: testimónia tua, Dómine,~
intelléxi: omnis consummatiónis vidi finem: latum mandátum tuum nimis.

[Oratio]
Omnipotens sempitérne Deus, qui infírma mundi éligis, ut fórtia quæque~
confúndas: concéde propítius; ut, qui beátæ Agnétis Vírginis et Mártyris tuæ~
sollémnia cólimus, ejus apud te patrocínia sentiámus.
$Per Dominum

[Lectio]
Léctio libri Sapiéntiæ.
!Eccli 51:1-8; 51:12
Confitébor tibi, Dómine, Rex, et collaudábo te Deum, Salvatórem meum. Confitébor nómini tuo: quóniam adjútor et protéctor factus es mihi, et liberásti corpus meum a perditióne, a láqueo linguæ iníquæ et a lábiis operántium mendácium, et in conspéctu astántium factus es mihi adjútor. Et liberásti me secúndum multitúdinem misericórdiæ nóminis tui a rugiéntibus, præparátis ad escam, de mánibus quæréntium ánimam meam, et de portis tribulatiónum, quæ circumdedérunt me: a pressúra flammæ, quæ circúmdedit me, et in médio ignis non sum æstuáta: de altitúdine ventris inferi, et a lingua coinquináta, et a verbo mendácii, a rege iníquo, et a lingua injústa: laudábit usque ad mortem ánima mea Dóminum: quóniam éruis sustinéntes te, et líberas eos de mánibus géntium, Dómine, Deus noster.

[Graduale]
!Ps 44:3
Diffúsa est grátia in lábiis tuis: proptérea benedíxit te Deus in ætérnum,
!Ps 44:5
Propter veritátem et mansuetúdinem et justítiam: et dedúcet te mirabíliter~
déxtera tua. Allelúja, allelúja
!Ps 25:4' 25:6
Quinque prudéntes vírgines accepérunt óleum in vasis suis cum lampádibus: média~
autem nocte clamor factus est: Ecce, sponsus venit: exíte óbviam Christo Dómino.~
Allelúja.

[Tractus]
Veni, Sponsa Christi, áccipe corónam, quam tibi Dóminus præparávit in ætérnum: pro cujus amóre sánguinem tuum fudísti
!Ps 44:8
Dilexísti justítiam, et odísti iniquitátem: proptérea unxit te Deus, Deus tuus, óleo lætítiæ præ consórtibus tuis.
!P2 44:5
Spécie tua et pulchritúdine tua inténde, próspere procéde et regna.

[Evangelium]
Sequéntia ++ sancti Evangélii secúndum Matthaeum.
!Matth 25:1-13
In illo témpore: Dixit Jesus discípulis suis parábolam hanc: Símile erit regnum~
coelórum decem virginibus: quæ, accipiéntes lámpades suas, exiérunt óbviam~
sponso et sponsæ. Quinque autem ex eis erant fátuæ, et quinque prudéntes: sed~
quinque fátuæ, accéptis lampádibus, non sumpsérunt oleum secum: prudéntes vero~
accepérunt óleum in vasis suis cum lampádibus. Moram autem faciénte sponso,~
dormitavérunt omnes et dormiérunt. Média autem nocte clamor factus est: Ecce,~
sponsus venit, exíte óbviam ei. Tunc surrexérunt omnes vírgines illæ, et~
ornavérunt lámpades suas. Fátuæ autem sapiéntibus dixérunt: Date nobis de óleo~
vestro: quia lámpades nostræ exstinguúntur. Respondérunt prudéntes, dicéntes: Ne~
forte non suffíciat nobis et vobis, ite pótius ad vendéntes, et émite vobis. Dum~
autem irent émere, venit sponsus: et quæ parátæ erant, intravérunt cum eo ad~
núptias, et clausa est jánua. Novíssime vero véniunt et réliquæ vírgines,~
dicéntes: Dómine, Dómine, aperi nobis. At ille respóndens, ait: Amen, dico vobis,~
néscio vos. Vigiláte ítaque, quia nescítis diem neque horam.

[Offertorium]
!Ps 44:15; 44:16
Afferéntur Regi Vírgines post eam: próximæ ejus afferéntur tibi in lætítia et~
exsultatióne: adducántur in templum regi Dómino.

[Secreta]
Hóstias, Dómine, quas tibi offérimus, propítius súscipe: et, intercedénte beáta~
Agnéte Vírgine et Mártyre tua, víncula peccatórum nostrórum absólve.
$Per Dominum

[Communio]
!Matth 25:4; 25:6
Quinque prudéntes vírgines accepérunt óleum in vasis suis cum lampádibus: média~
autem nocte clamor factus est: Ecce, sponsus venit: exíte óbviam Christo Dómino.

[Postcommunio]
 Refécti cibo potúque coelésti. Deus noster, te súpplices exorámus: ut, in cujus~
hæc commemoratióne percépimus, ejus muniámur et précibus.
$Per Dominum
