[Rank]
Die V infra octavam Paschae;;Semiduplex I classis;;6;;ex Pasc0-0

[Rule]
ex Pasc0-0;
Credo
Sequentia
Suffr=Ecclesiae,Papa;;

[Introitus]
!Sap 10:20-21
v. I giusti lodarono concordi la tua mano vittoriosa, o Signore, alleluia; poiché la sapienza aprì la bocca ai muti e rese eloquente la lingua dei pargoli, alleluia, alleluia.
!Ps 97:1
Canto nuovo cantate al Signore poiché fatti mirabili Egli ha operato.
&Gloria
I giusti lodarono concordi la tua mano vittoriosa, o Signore, alleluia; poiché la sapienza aprì la bocca ai muti e rese eloquente la lingua dei pargoli, alleluia, alleluia.

[Oratio]
O Signore, che nella professione della tua divinità hai radunato popoli diversi; fa' che nei rinati dal fonte battesimale sia una la Fede della mente e una la pietà delle opere.
$Per Dominum

[Lectio]
Dagli Atti degli Apostoli.
!Act 8:26-40
In quei giorni: Un Angelo del Signore parlò a Filippo e gli disse: «Alzati e va' verso mezzogiorno sulla strada che da Gerusalemme scende a Gaza: questa è deserta». Egli si alzò e partì. Ed eccoti un Etiope eunuco, uomo molto potente presso Candace, regina degli Etiopi, sovraintendente di tutti i suoi tesori, il quale era stato ad adorare a Gerusalemme; e se ne tornava ora leggendo, seduto sopra il suo cocchio, il profeta Isaia. Allora lo Spirito disse a Filippo: «Fatti avanti e accòstati a quel cocchio». E Filippo, accorso, lo sentì che leggeva il profeta Isaia, e disse: «Comprendi quanto leggi?». Quello, disse: «E come lo posso se nessuno me lo spiega?». E pregò Filippo che salisse a sedere con lui. Il passo della Scrittura che leggeva era questo: «Come pecora è stato condotto al macello; e, come agnello muto dinanzi a chi lo tosa, così non apri la sua bocca. È portato via per una sentenza ingiusta, e chi si dà pensiero di difendere la sua causa, mentre è strappato di tra i viventi, e per il peccato del mio popolo è messo a morte?». L'eunuco prese a dire a Filippo: «Ti prego, il profeta di chi dice questo? di sé o di qualche altro?». E Filippo cominciando da questa Scrittura, gli annunziò Gesù. E seguitando la strada, arrivarono a una fonte, e l'eunuco disse: «Ecco dell'acqua; cosa impedisce ormai che io sia battezzato?». Allora Filippo rispose: «Se credi di tutto cuore, si può» Ed egli rispose: «Credo che Gesù Cristo è il Figlio di Dio». Fece fermare il cocchio: ed ambedue scesero nell'acqua, e Filippo battezzò l'eunuco. E usciti che furono dall'acqua, lo Spirito del Signore rapì Filippo, e l'eunuco non lo vide più; ma proseguì allegramente il suo viaggio. Filippo poi si trovò in Azoto, e passando evangelizzava a tutte le città il nome di nostro Signore Gesù Cristo finché giunse a Cesarea.

[Graduale]
Alleluia, alleluia
!Ps 117:24; 117:22-23.
Questo è il giorno che il Signore ha fatto: rallegriamoci ed esultiamo.
V. La pietra scartata da coloro che costruivano la casa è divenuta la pietra angolare: il Signore ha fatto questo, ed è mirabile ai nostri occhi. Alleluia, alleluia.
V. È risorto il Cristo, che ha creato tutto il mondo, ed ha avuto pietà del genere umano.

[Sequentia]
@Tempora/Pasc0-0:Sequentia

[Evangelium]
Seguito ++ del Santo Vangelo secondo Giovanni.
!John 20:11-18
In quel tempo: Maria stava fuori presso il sepolcro e piangeva. E mentre piangeva s'affacciò alla tomba; vi scorse due Angeli vestiti di bianco, seduti l'uno al capo e l'altro ai piedi, dove era stato posto il corpo di Gesù. Ed essi le dissero: «Donna, perché piangi?». Rispose loro: «Perché han portato via il mio Signore e non so dove l'abbiano messo». E detto questo si voltò indietro e vide Gesù che era là, senza però conoscere che era Gesù. Gesù le disse: «Donna perché piangi? chi cerchi?». E lei, pensando che fosse l'ortolano, gli disse: «Signore, se l'hai portato via tu, dimmelo dove l'hai messo ed io lo prenderò». Gesù disse: «Maria!». Essa rivoltasi esclamò: « Rabboni! », che vuoi dire Maestro. Gesù le disse: «Non attaccarti a me; perché non sono asceso al Padre mio, ma va' dai miei fratelli e di' loro che io ascendo al Padre mio e Padre vostro, Dio mio e Dio vostro». Maria Maddalena andò dai discepoli a dire: «Ho visto il Signore e così mi ha parlato».

[Offertorium]
!Exod 13:5
Nel giorno della vostra festa, dice il Signore, vi farò entrare in una terra che stilla latte e miele, alleluia.

[Secreta]
Ti supplichiamo, o Signore, di accogliere benevolo le offerte dei tuoi fedeli, affinché rinnovati dalla professione della Fede e dal Battesimo, ottengano la beatitudine eterna.
$Per Dominum

[Communio]
!1 Pet 2:9
O Voi, popolo da Dio acquisito, proclamate le grandezze di Colui, alleluia, che dalle tenebre vi chiamò alla meravigliosa sua Luce, alleluia.

[Postcommunio]
Signore, esaudisci le nostre preci: affinché questi sacri scambi della nostra redenzione, nella vita presente ci portino aiuto e nella futura ci ottengano i gaudi eterni.
$Per Dominum.

