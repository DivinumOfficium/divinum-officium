[Rank]
Sabbato post Cineres;;Feria major;;2

[Rule]
no Gloria
Prefatio=Quad
Suffragium=Sanctorum;Vivis;;
Super populum

[Introitus]
!Ps 29:11
v. Il Signore mi udì e mi usò pietà; il Signore si è fatto il mio aiuto.
!Ps 29:2
Ti voglio esaltare, Signore, perché mi hai salvato, né hai fatto che gioisca colui che mi ha in odio.
&Gloria
v. Il Signore mi udì e mi usò pietà; il Signore si è fatto il mio aiuto.

[Oratio]
Ascolta, o Signore, le nostre suppliche: e concedici di compiere devotamente questo solenne digiuno, salutarmente istituito per la guarigione dell'anima e del corpo.
$Per Dominum

[Lectio]
Dal libro del profeta Isaia.
!Isa 58:9-14
Queste cose dice il Signore Dio: «Se ti toglierai d'addosso la catena, se cesserai di minacciare e sparlare del prossimo, se aprirai il cuore a chi ha fame e consolerai l'afflitto, la tua luce brillerà nelle tenebre, le tue tenebre diverranno come meriggio; il Signore ti darà riposo eterno e di splendori inonderà la tua anima. E darà vigore al tuo corpo, sarai come giardino irriguo e come fontana perenne. Da te saranno popolati di case i luoghi da secoli deserti, rialzerai ciò che i secoli hanno fondato. Sarai chiamato ricostruttore delle mura, restauratore della sicurezza pubblica. Se non profanerai il sabato, e non farai come ti pare del mio giorno santo; se chiamerai il sabato tua delizia e glorioso il giorno consacrato al Signore, e lo onorerai non facendo i tuoi affari, se non farai trovare la tua soddisfazione nelle ciarle, allora troverai le tue delizie nel Signore, ed io ti eleverò sopra le altezze della terra, ti nutrirò con l'eredità di Giacobbe tuo padre». Così .la bocca del Signore ha parlato.

[Graduale]
!Ps 26:4
Questo solo chiesi al Signore e ancor chiederò: di abitare nella sua casa.
V. Per ammirare il giocondo spettacolo del culto del Signore.
!Ps 102:10
Non trattarci, Signore, secondo i nostri errori, non punirci secondo le nostre colpe.
!Ps 78:8-9 
V. Non ricordarti con noi delle colpe antiche: presto ci venga incontro il tuo affetto, perché siamo molto deboli. (si genuflette).
V. Aiutaci, o Dio della salvezza: e per la gloria del tuo nome, liberaci, Signore: e perdona i nostri errori per amore del tuo nome.

[Evangelium]
Seguito ++ del Santo Vangelo secondo Marco.
!Marc 6:47-56
In quel tempo: fattasi sera, la barca era in mezzo al mare, e Gesù tutto solo a terra. E vedendo i discepoli affannati a remare, per il vento contrario, verso la quarta vigilia della notte andò verso di loro, camminando sulle acque; e voleva oltrepassarli. Ma quelli, vedutolo camminare sul mare, immaginarono fosse un fantasma e gridarono, ché tutti l'avevano visto e ne erano spaventati. Ma subito rivolse loro la parola, dicendo: «Coraggio, son io, non temete». E montò nella barca, da loro, e il vento cessò. E più che mai dentro di sé stupivano; perché non avevan capito il miracolo della moltiplicazione dei pani, tanto il loro cuore era accecato. Attraversato poi il lago, vennero nella terra di Genezaret e vi sbarcarono. E come furono a terra, subito la gente lo riconobbe. E, percorrendo tutti i dintorni, cominciarono a portare gli infermi sui loro lettucci, dovunque udivano che egli fosse. E dappertutto ove giungeva, campagne, villaggi, o città che fossero, posavano gli infermi per le piazze e lo pregavano di potergli toccare almeno il lembo della veste; e quanti lo toccarono furono guariti.

[Offertorium]
!Ps 118:154 ; 118:125
Signore, secondo la tua promessa, dammi vita. Fammi comprendere i tuoi insegnamenti.

[Secreta]
Accetta, o Signore, il sacrificio dalla cui immolazione benignamente hai voluto essere placato, e fa', te ne preghiamo, che purificati da esso, ti sia gradito l'amore che ti offriamo.
$Per Dominum

[Communio]
!Ps 2:11-12
Servite il Signore con timore filiale, ed onoratelo con tremore; abbracciate la sua Legge al fine di non smarrire la giusta via.

[Postcommunio]
Nutriti dal dono di celeste vita, ti preghiamo. o Signore, che ciò che ora è per noi un mistero, ci sia di aiuto per l'eternità.
$Per Dominum

[Super populum]
!Orazione sul popolo.
v. Preghiamo.
v. Inchinatevi davanti a Dio.
v. Siano, o Signore, i tuoi fedeli confermati da questi doni, si che ricevendoli, li bramino; e bramandoli continuino a ricevetti.
$Per Dominum



