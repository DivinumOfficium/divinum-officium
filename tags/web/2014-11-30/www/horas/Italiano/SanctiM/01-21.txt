[Rank]
S. Agnetis Virginis et Martyris;;Duplex majus;;4;;vide C6

[Rule]
vide C6;
9 lectiones

[Ant Vespera]
Introdotta Agnese * nel luogo di corruzione, vi trovò pronto un Angelo del Signore.;;109
Io ho con me * per custode del mio corpo un Angelo del Signore.;;110
Col suo anello * m'ha impalmata il Signore mio Gesù Cristo, e come sposa m'ha adorna d'una corona.;;111
Gioite con me * e rallegratevi, perché ho ricevuto uno splendido trono con tutte queste (vergini).;;112

[Capitulum Vespera]
!Sir 51:1-3
v. Ti celebrerò, o Signore Re, e ti glorificherò, o Dio mio Salvatore. Celebrerò il tuo nome, perché tu fosti per me un aiuto e un protettore, e liberasti il mio corpo dalla perdizione.
$Deo gratias
_
R.br. L'aiuterà Dio * con la sua presenza.
R. L'aiuterà Dio * con la sua presenza.
V. Dio è in lei; non sarà scossa.
R. Con la sua presenza.
&Gloria
R. L'aiuterà Dio con la sua presenza.

[Ant 1]
La beata Agnese * in mezzo alle fiamme, colle mani alzate pregava: Ti supplico, Padre onnipotente, adorabile, venerando e tremendo, perché grazie al tuo santo Figliuolo sona sfuggita alle minacce del tiranno sacrilego e son passata immacolata fra le sozzure della carne: ed ecco me ne vengo a te, che ho amato, che ho cercato, che ho sempre desiderato.

[Oratio]
Dio onnipotente ed eterno, che scegli le cose deboli del mondo per confondere tutte le forti: concedi benigno, che, come celebriamo la solennità della tua beata Vergine e Martire Agnese, così ne sperimentiamo il patrocinio presso di te.
$Per Dominum

[Ant Matutinum]
Via da me, * esca di morte, perché sono stata già prevenuta da un altro amante.;;1
Egli ha ornato * la mia destra e il mio collo di pietre preziose, e ha messo alle mie orecchie delle perle inestimabili.;;2
Egli ha posto * un segno sulla mia faccia, affinché io non ammetta altro amante fuori di lui.;;4
Il Signore m'ha ricoperta * d'una veste intessuta d'oro, e m'ha ornata di splendide collane.;;5
Miele e latte * ho raccolto dalla sua bocca, e il suo sangue colora le mie guance.;;8
La vergine di Cristo * né viene scossa dal terrore, né sedotta dalle lusinghe.;;10
V. Col tuo splendore e colla tua bellezza.
R. Vieni, t'avanza allegramente e regna.
Cristo m'ha ricoperta * di gemme preziose, brillanti e scintillanti.;;14
Io sono fidanzata * a colui che servono gli Angeli, la bellezza del quale ammirano il sole e la luna.;;44
Già il suo corpo * è associato al mio corpo, ed il suo sangue ha ornato le mie guance.;;45
A colui solo * la bellezza del quale ammirano il sole e la luna, io serbo fede.;;47
Stando alla sua destra, * Cristo l'Agnello più candido della neve ha consacrato a se una sposa e Martire.;;84
A lui solo mantengo fede, * a lui solo m'abbandono completamente.;;86
V. L'aiuterà Iddio colla sua presenza.
R. Iddio sta dentro di lei, ella non sarà scossa.
Il Signore ha mandato * il suo Angelo, e mi ha liberato da mezzo il fuoco, e non mi sono bruciata.;;249;250;251
V. L'ha eletta Iddio e l'ha prescelta.
R. La fa abitare nella sua dimora.

[Lectio1]
Del libro dell'Ecclesiastico
!Sir 51:1-7
1 Ti celebrerò, o Signore e Re, e ti glorificherò, o Dio mio Salvatore. 
2 Celebrerò il tuo nome : perché tu fosti per me un aiuto e un protettore, 
3 e liberasti il mio corpo dalla perdizione, dal laccio della lingua perfida, e dalle labbra di quelli che ordivano menzogne, e di fronte miei avversari ti sei fatto mio aiuto. 
4 E conforme alla grande misericordia del tuo nome, tu mi liberasti quelli che ruggivano pronti a divorare, 
5 dalle mani quelli che cercavano l'anima mia, e dal cadere nelle tribolazioni che mi circondarono : 
6 dalla violenza della fiamma che m'attorniava, sicché in mezzo al fuoco non mi sono bruciata : 
7 dall'abisso profondo dell'inferno, e dalla lingua impura, dalla testimonianza bugiarda, e da un re iniquo, dalla lingua ingiusta.

[Responsory1]
R. Celebriamo la festa d'una santissima Vergine, richiamiamoci alla mente quel che soffrì la beata Agnese; nel tredicesimo anno di sua età soffrì la morte e trovò la vita; 
* Perché amò solo l'autore della vita.
V. Ella era ancora bambina per il numero degli anni, ma era grandemente matura di senno
R. Perché amò solo l'autore della vita.

[Lectio2]
!Sir 51:8-12
8 L'anima mia loderà il Signore fino alla morte, 
9 poiché la mia vita era presso a cadere laggiù nell'inferno. 
10 Mi avevano circondata da ogni parte, e non c'era chi m'aiutasse. Miravo se uomo mi desse aiuto, ma invano. 
11 Mi ricordai della tua misericordia, o Signore, e dell'opere tue da secoli : 
12 e come tu salvi quelli che confidano in e li liberi dalle mani degl'infedeli.

[Responsory2]
R. Egli ha ornato la mia destra e il mio collo di pietre preziose, ha messo alle mie orecchie delle perle inestimabili, 
* E m'ha ricoperta tutta di gemme brillanti e scintillanti.
V. Egli ha posto un segno sulla mia faccia, affinché io non ammetta altro amante fuori di lui. 
R. E m'ha ricoperta tutta di gemme brillanti e scintillanti.

[Lectio3]
!Sir 51:13-17
13 Tu innalzasti sulla terra mia abitazione, e io ti supplicai per la morte che discendeva. 
14 Invocai il Signore, Padre del mio Signore, che non mi abbandonasse nel giorno della mia tribolazione e nell'ora dei prepotenti, senza soccorso.  
15 Loderò il tuo nome continuamente e lo celebrerò con riconoscenza, perché fu esaudita la mia preghiera.  
16 Infatti mi liberasti dalla perdizione, e mi salvasti nel tempo cattivo. 
17 Perciò glorificherò, e ti loderò, e benedirò il nome del Signore.

[Responsory3]
R. Io amo Cristo, e sarò sposa di lui, la cui madre è vergine, il cui padre non conosce donna, la cui voce mi risuona armoniosa: 
* Lui, che amando sono casta; toccandolo, sono pura; possedendolo, sono vergine.
V. Egli m'ha dato un anello in pegno della ,sua fede, e m’ha ornata di splendide collane.
R. Lui, che amando sono casta; toccandolo, sono pura; possedendolo, sono vergine.
&Gloria
R. Lui, che amando sono casta; toccandolo, sono pura; possedendolo, sono vergine.

[Lectio4]
Dal libro di sant'Ambrogio Vescovo sulle Vergini
!Libro I dopo il principio
Quest'oggi è il natale d'una Vergine, imitiamone la purezza. E il natale d'una Martire, immoliamo delle vittime. È il natale di sant'Agnese, ammirino gli uomini, non disperino i piccoli, stupiscano le maritate, l'imitino le nubili. Ma che possiamo dire degno di lei, il cui nome stesso non è privo di lode? La sua consacrazione è superiore all'età, la sua virtù superiore alla natura: così che il suo nome mi sembra non esserle venuto da scelta umana, ma esserne predizione del Martirio, un annunzio di ciò ch'ella doveva essere. Il nome stesso di questa Vergine indica purezza. La chiamerò Martire: ho detto abbastanza. E già lode abbondante quella che non si cerca, ma si possiede. Nessuno è più lodevole di colui che può essere lodato da tutti., Questa Martire ha tanti araldi per lodarla, quanti sono gli uomini che pronunziano il suo nome.

[Lectio5]
Si narra che avesse tredici anni allorché soffrì il martirio. La crudeltà fu tanto più detestabile in quanto che non si risparmiò neppure sì tenera età; o piuttosto fu grande la potenza della fede, che trova testimonianza anche in siffatta età. C'era forse posto a ferita in quel corpicciuolo? Ma ella che non aveva dove ricevere il ferro, ebbe di che vincere il ferro. Eccola intrepida fra le mani sanguinarie dei carnefici, eccola immobile fra gli strappi violenti di catene stridenti, eccola offrire tutto il suo corpo alla spada del furibondo soldato, ancora ignara di ciò che sia morire, ma pronta, s'è trascinata invita agli altari idolatri, a tendere, tra le fiamme, le mani a Cristo, e a formare sullo stesso rogo sacrilego il segno ch'è il trofeo del vittorioso Signore: eccola passare il collo e le mani tra i ferri (che sono presentati). Ma nessuna catena può stringere membra sì tenere. Nuovo genere di martirio! Non è ancora atta al supplizio, ed è già matura per la vittoria; ella può appena combattere, ed è capace di ottenere la corona ella aveva contro di sé il pregiudizio della (sua) età, ed era maestra nella virtù.

[Lectio6]
Non cosi sollecita va a nozze una sposa, come questa Vergine, lieta della sua sorte, affrettò il passo al luogo del supplizio. Mentre tutti piangevano, lei sola non piangeva. Molti si meravigliavano che con tanta facilità donasse prodiga, come se già fosse morta, una vita che non aveva ancora gustata. Erano tutti stupiti che già rendesse testimonianza alla divinità lei che per l'età non poteva ancora disporre di sé. Quante minacce non impiegò il carnefice per intimidirla, quante carezze per persuaderla, quante domande la sollecitarono per sposa! Ma ella: E’ fare ingiuria allo Sposo, diceva, desiderare di piacere ad altri. Mi avrà chi primo m'ha scelta perché tardi, o carnefice? Perisca questo corpo che può essere bramato da occhi che non voglio. Si presentò, pregò, piegò la testa. Avresti visto il carnefice vacillare, quasi fosse lui il condannato, tremargli la destra, impallidirsegli la faccia per pericolo altrui, mentre la fanciulla non temeva per il proprio. Ecco pertanto in una sola vittima un doppio martirio, di purezza e di religione. Ed ella rimase vergine, e ottenne il martirio.

[Responsory7]
R. Io sono fidanzata a colui che servono gli Angeli, la bellezza del quale ammirano il sole e la luna.
* A lui solo serbo fede, a lui m'abbandono completamente.
V. Egli adornò la mia destra e il mio collo di pietre preziose, mise alle mie orecchie delle perle inestimabili. 
R. A lui solo serbo fede, a lui m'abbandono completamente.

[Responsory8]
R. Onnipotente, adorabile, venerando e tremendo io ti benedico, 
* Perché in grazia del tuo Figliuolo io sono sfuggita alle minacce di uomini empi, e son passata immacolata fra le sozzure del diavolo.
V. Egli adornò la mia destra e il mio collo di pietre preziose, mise alle mie orecchie delle perle inestimabili.
R. Perché in grazia del tuo Figliuolo io sono sfuggita alle minacce di uomini empi, e son passata immacolata fra le sozzure del diavolo.

[Responsory9]
R. Questa è una vergine prudente
* Che quando viene lo sposo ha preso l'olio nei suoi vasi, e preparate le lampade è entrata con lui alle nozze.
V. Questa è una vergine sapiente, e una del numero delle prudenti.
R. Che quando viene lo sposo ha preso l'olio nei suoi vasi, e preparate le lampade è entrata con lui alle nozze.
&Gloria
R. Che quando viene lo sposo ha preso l'olio nei suoi vasi, e preparate le lampade è entrata con lui alle nozze.

[Ant Laudes]
Introdotta Agnese * nel luogo di corruzione, vi trovò pronto un Angelo del Signore.
Io ho con me * per custode del mio corpo un Angelo del Signore.
Col suo anello * m'ha impalmata il Signore mio Gesù Cristo, e come sposa m'ha adorna d'una corona.
Ti benedico, * Padre del Signor mio Gesù Cristo, perché grazie al tuo Figliuolo fu spento il fuoco intorno a me.
Gioite con me * e rallegratevi, perché ho ricevuto uno splendido trono con tutte queste (vergini).

[Capitulum Laudes]
!Sir 51:1-3
v. Ti celebrerò, o Signore Re, e ti glorificherò, o Dio mio Salvatore. Celebrerò il tuo nome, perché tu fosti per me un aiuto e un protettore, e liberasti il mio corpo dalla perdizione.
$Deo gratias
_
R.br. Con il tuo splendore, * e con la tua bellezza.
R. Con il tuo splendore, * e con la tua bellezza.
V. Vieni, avanza lietamente, e regna.
R. E con la tua bellezza.
&Gloria
R. Con il tuo splendore e con la tua bellezza.

[Ant 2]
Ecco, quel che ho bramato, * già lo vedo: quel che ho sperato, già lo posseggo: sono unita in cielo con colui che sulla terra ho amato con ogni trasporto.

[Capitulum Tertia]
!Sir 51:1-3
v. Ti celebrerò, o Signore Re, e ti glorificherò, o Dio mio Salvatore. Celebrerò il tuo nome, perché tu fosti per me un aiuto e un protettore, e liberasti il mio corpo dalla perdizione.
$Deo gratias

[Capitulum Sexta]
!Sir 51:4-5
v. Tu mi liberasti quelli che ruggivano pronti a divorare, dalle mani quelli che cercavano l'anima mia, e dal cadere nelle tribolazioni che mi circondarono. 
$Deo gratias

[Capitulum Nona]
!Sir 51:8; 51:12
v. L'anima mia loderà il Signore fino alla morte, poiché tu salvi quelli che confidano in e li liberi dalle mani degl'infedeli, Signore, nostro Dio.
$Deo gratias

[Ant 3]
Stando la beata Agnese * in mezzo alle fiamme, colle mani alzate pregava il Signore: Onnipotente, adorabile, venerando, tremendo io ti benedico, e glorifica il tuo nome in eterno.

[LectioE]
v. Lettura del Santo Vangelo secondo Matteo
!Matt 25:1-13
25:1 Allora sarà simile il regno de' cieli a dieci vergini, le quali avendo prese le loro lampade, andarono incontro allo sposo e alla sposa.
25:2 Ma cinque di esse erano stolte, e cinque prudenti.
25:3 Or le cinque stolte, prese le lampade, non portarono seco dell'olio :
25:4 le prudenti poi insieme colle lampade presero dell'olio ne' vasi loro.
25:5 E tardando lo sposo, assonnarono tutte, e si addormentarono.  
25:6 E a mezza notte si levò un grido : Ecco lo sposo viene, andategli incontro.
25:7 Allora si alzarono tutte quelle vergini, e misero in ordine le loro lampade.
25:8 Ma le stolte dissero alle prudenti : Dateci del vostro olio, perchè le nostre lampade si spengono.
25:9 Risposero le prudenti, e dissero : Perchè non ne manchi a voi e a noi, andate piuttosto da chi ne vende, e compratevene.
25:10 Ma mentre andavano a comprarne, arrivò lo sposo : e quelle che erano preparate, entrarono con lui alle nozze, e fu chiusa la porta.
25:11 All'ultimo vennero anche le altre vergini, dicendo : Signore, Signore, aprici. 
25:12 Ma egli rispose, e disse : In verità vi dico, non vi conosco : 
25:13 vegliate adunque, perchè non sapete il giorno né l'ora.
$Te decet

