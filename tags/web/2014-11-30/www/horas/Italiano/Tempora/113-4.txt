[Lectio1]
Dal Profeta Daniele
!Dan 5:1-6
1 Il re Baltassar fece un gran convito a mille dei suoi grandi, e ognuno beveva secondo la sua età. 
2 Ed essendo egli già zeppo di vino, ordinò che fosser portati i vasi d'oro e d'argento che il padre suo Nabucodonosor aveva, portati via dal tempio che fu in Gerusalemme, per bere in essi il re e i suoi cortigiani e le sue mogli e concubine. 
3 E furono portati i vasi d'oro e d'argento asportati dal tempio ch'era stato in Gerusalemme, e bevvero in essi il re e i suoi cortigiani e le sue mogli e concubine. 
4 Bevevano il vino e lodavano gli dèi loro d'oro, d'argento, di bronzo, di ferro, di legno e di pietra. 
5 Nello stesso punto apparvero delle dita come di mano d'uomo che scriveva dirimpetto al candelabro, sulla superficie della parete della sala reale, e il re osservava le dita della mano che scriveva. 
6 Allora la faccia del re si cambiò, e i suoi pensieri lo conturbarono.

[Responsory1]
@Tempora/Pent01-0:Responsory1

[Lectio2]
!Dan 5:13-17
13 Pertanto fu condotto Daniele dinanzi al re, e il re prese a dirgli: Sei tu Daniele dei figli esuli di Giuda che il re mio padre ha condotto dalla Giudea? 
14 Ho sentito dire di te che hai lo spirito degli dèi, e che e scienza e intelligenza e sapienza si sono riscontrate in te in grado superiore. 
15 Ed ora sono venuti davanti a me i magi sapienti per leggere questa scrittura e indicarmene il significato, ma non hanno potuto dirmi il senso di queste parole. 
16 Ora io ho sentito dire di te che puoi interpretare le cose oscure e sciogliere le incinte; se dunque puoi leggere la scrittura e indicarmene il significato, sarai rivestito di porpora e avrai una collana d'oro al tuo collo e sarai il terzo principe del mio regno. 
17 Al che Daniele rispose e disse al re: Tienti pure i tuoi doni, e dà ad altri gli onori della tua reggia io ti leggerò lo stesso, o re, la scrittura, e te ne mostrerò il significato.

[Responsory2]
@Tempora/111-0:Responsory2

[Lectio3]
!Dan 5:25-31
25 Or questa è la scrittura ch'è stata tracciata: Mane, Tecel, Pares, 
26 e questo è il significato di tali parole Mane, Dio ha contato, (i giorni) del tuo regno, e vi ha posto termine; 
27 Tecel, tu sei stato pesato sulla bilancia e sei stato trovato scarso; 
28 Fares, è stato diviso il tuo regno ed è stato dato ai Medi ed ai Persiani. 
29 Allora per comando del re, Daniele fu rivestito di porpora, e gli fu messa al collo una collana d'oro, e fu notificato a tutti come egli doveva essere il terzo in autorità nel suo regno. 
30 La stessa notte Baltassar, re dei Caldei, fu ucciso, 
31 e Dario il Medo gli successe nel regno in età di sessantadue anni.

[Responsory3]
@Tempora/111-0:Responsory3
