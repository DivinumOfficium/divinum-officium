42:1 Ius redde mihi, Deus, et age causam meam adversus gentem non sanctam; * ab homine doloso et iniquo libera me,
42:2 Quia tu es, Deus, fortitudo mea: * quare me reppulisti? quare tristis incedo, ab inimico oppressus?
42:3 Emitte lucem tuam et fidelitatem tuam: ipsae me ducant, * adducant me in montem sanctum tuum et in tabernacula tua.
42:4 Et introibo ad altare Dei, * ad Deum laetitiae et exsultationis meae,
42:5 Et laudabo te cum cithara, Deus, Deus meus! * Quare deprimeris, anima mea, et tumultuaris in me?
42:6 Spera in Deum: quia rursus celebrabo eum, * salutem vultus mei et Deum meum.
