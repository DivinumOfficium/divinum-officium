[Rank]
Feria Quinta infra Hebdomadam I in Quadragesima;;Feria major;;2

[Rule]

[Lectio1]
Lectio sancti Evangelii secundum Matthaeum
!Matt 15:21-28
In illo tempore: Egressus Jesus, secessit in partes Tyri et Sidonis. Et reliqua.
_
Homilia sancti Hieronymi presbyteri
!T.ib. 2. Comm. in cap. 1.5. Matth
Scribis et pharisaeis calumniatoribus derelictis, transgreditur in partes Tyri~
et Sidonis, ut Tyrios Sidoniosque curaret. Mulier autem Chananaea egreditur de~
finibus pristinis, ut clamans filiae impetret sanitatem. Observa quod in~
quintodecimo loco filia Chananaeae sanetur. Miserere mei Domine, fili David.~
Inde novit vocare filium David, quia egressa jam fuerat de finibus suis, et~
errorem Tyriorum ac Sidoniorum loci ac fidei commutatione dimiserat

[Responsory1]
R. Tribularer, si nescirem misericordias tuas Domine: tu dixisti, Nolo mortem~
peccatoris, sed ut magis convertatur et vivat:
* Qui Chananaeam et publicanum vocasti ad poenitentiam.
V. Secundum multitudinem dolorum meorum in corde meo, consolationes tuae~
laetificaverunt animam meam.
R. Qui Chananaeam et publicanum vocasti ad poenitentiam.

[Lectio2]
Filia mea male a daemonio vexatur. Ego filiam Chananaeae puto animas esse~
credentium, quae male a daemonio vexabantur, ignorantes creatorem, et adorantes~
lapidem. Qui non respondit ei verbum: non de superbia pharisaica, nec de~
scribarum supercilio: sed ne ipse sententiae suae videretur esse contrarius, per~
quam jusserat: In viam Gentium ne abieritis, et in civitates Samaritanorum ne~
intraveritis. Nolebat enim occasionem calumniatoribus dare: perfectamque salutem~
Gentium passionis et resurrectionis tempori reservebat.

[Responsory2]
@TemporaM/Quad1-0:Responsory2

[Lectio3]
Et accendentes discipuli ejus rogabant eum, dicentes: Dimitte eam, quia clamat~
post nos. Discipuli illo adhuc tempore mysteria Domini nescientes, vel~
misericordia commuti, rogabant pro Chananaea muliere, quam alter Evangelista~
Syrophoenissam appellat: vel importunitate ejus carere cupientes, quia non ut~
clementem, sed ut durum medicum crebrius inclamaret. Ipse autem respondens ait:~
Non sum missus, nisi ad oves quae perierunt domus Israël. Non quo et ad Gentes~
non missus sit, sed quo primum missus sit ad Israël: ut illis non recipientibus~
Evangelium, justa fieret ad Gentes transmigratio.

[Responsory3]
@TemporaM/Quad1-0:Responsory3

[Ant 2]
Egressus Jesus * secessit in partes Tyri et Sydonis et ecce mulier Chananaea a~
finibus illis egressa, clamabat dicens: Miserere mihi, Fili David

[Oratio 2]
Devotionem populi tui quaesumus Domine benignus intende: ut qui per abstinentiam~
macerantur in corpore, per fructum boni operis reficiantur in mente
$Per Dominum

[Ant 3]
O mulier * magna est fides tua: fiat tibi sicut petisti

[Oratio 3]
Da, quaesumus, Domine,  populis Christianis: et, quae profitentur, agnoscere et caeleste munus diligere, quod frequentant.
$Per Dominum

[LectioE]
v. Sequentia Sancti Evangelii secundum Matthaeum
!Matt 15:21-28
15:21 Et egressus inde Jesus secessit in partes Tyri et Sidonis.
15:22 Et ecce mulier chananaea a finibus illis egressa clamavit, dicens ei: Miserere mei, Domine fili David: filia mea male a daemonio vexatur.
15:23 Qui non respondit ei verbum. Et accedentes discipuli ejus rogabant eum dicentes: Dimitte eam: quia clamat post nos.
15:24 Ipse autem respondens ait: Non sum missus nisi ad oves, quae perierunt domus Israël.
15:25 At illa venit, et adoravit eum, dicens: Domine, adjuva me.
15:26 Qui respondens ait: Non est bonum sumere panem filiorum, et mittere canibus.
15:27 At illa dixit: Etiam Domine: nam et catelli edunt de micis quae cadunt de mensa dominorum suorum.
15:28 Tunc respondens Jesus, ait illi: O mulier, magna est fides tua: fiat tibi sicut vis. Et sanata est filia ejus ex illa hora.
$Te decet
