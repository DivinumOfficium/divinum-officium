 [Rank]
Die II infra octavam Paschae;;Duplex I classis;;6;;ex Pasc0-0

[Rule]
ex Pasc0-0;
1 nocturn;
Omit Hymnus Preces Suffragium Commemoratio;
Minores sine Antiphona;
Capitulum Versum 2;
Psalmi Dominica;

[Lectio1]
Lectio sancti Evangelii secundum Lucam.
!Luc 24:13-35
In illo tempore: Duo ex discipulis Jesu ibant ipsa die in castellum, quod erat~
in spatio stadiorum sexaginta ab Jerusalem, nomine Emmaus. Et reliqua.
_
Homilia sancti Gregorii Papae.
!Homilia 23 in Evangelia.
Audistis, fratres carissimi, quia duobus discipulis ambulantibus in via, non~
quidem credentibus, sed tamen de se loquentibus, Dominus apparuit: sed eis~
speciem, quam recognoscerent, non ostendit. Hoc ergo egit foris Dominus in~
oculis corporis, quod apud ipsos agebatur intus in oculis cordis. Ipsi namque~
apud semetipsos intus et amabant, et dubitabant: eis autem Dominus foris et~
praesens aderat, et quis esset non ostendebat. De se ergo loquentibus~
praesentiam exhibuit: sed de se dubitantibus cognitionis suae speciem abscondit.

[Responsory1]
R. Maria Magdalene, et altera Maria ibant diluculo ad monumentum:
* Jesum quem quaeritis, non est hic, surrexit sicut locutus est, praecedet vos~
in Galilaeam, ibi eum videbitis, alleluia, alleluia.
V. Et valde mane una sabbatorum veniunt ad monumentum, orto jam sole: et~
introeuntes viderunt juvenem sedentem in dextris, qui dixit illis.
R. Jesum quem quaeritis, non est hic, surrexit sicut locutus est, praecedet vos~
in Galilaeam, ibi eum videbitis, alleluia, alleluia.

[Lectio2]
Verba quidem contulit, duritiam intellectus increpavit, sacrae Scripturae~
mysteria, quae de seipso erant, aperuit: et tamen quia adhuc in eorum cordibus~
peregrinus erat a fide, se ire longius finxit. Fingere namque, componere~
dicimus: unde et compositores luti, figulos vocamus. Nihil ergo simplex
veritas per duplicitatem fecit: sed talem se eis exhibuit in corpore, qualis~
apud illos erat in mente. Probandi autem erant, si hi, qui eum etsi necdum ut~
Deum diligerent, saltem ut peregrinum amare potuissent

[Responsory2]
R. Surrexit pastor bonus, qui animam suam posuit pro ovibus suis, et pro grege~
suo mori dignatus est:
* Alleluia, alleluia, alleluia.
V. Etenim Pascha nostrum immolatus est Christus.
R. Alleluia, alleluia, alleluia.
&Gloria
R. Alleluia, alleluia, alleluia.

[Lectio3]
Sed quia esse extranei a caritate non poterant hi, cum quibus Veritas~
gradiebatur: eum ad hospitium quasi peregrinum vocant. Cur autem dicimus, vocant,~
cum illic scriptum sit: Et coegerunt eum? Ex quo nimirum exemplo colligitur, quia~
peregrini ad hospitium non solum invitandi sunt, sed etiam trahendi. Mensam~
igitur ponunt, panes cibosque offerunt: et Deum, quem in Scripturae sacrae~
expositione non cognoverant, in panis fractione cognoscunt. Audiendo ergo~
praecepta Dei illuminati non sunt, faciendo illuminati sunt: quia scriptum est:~
Non auditores legis justi sunt apud Deum, sed factores legis justificabuntur.~
Quisquis ergo vult audita intelligere, festinet ea, quae jam audire potuit,~
opere implere. Ecce Dominus non est cognitus dum loqueretur, et dignatus est~
cognosci dum pascitur.
&teDeum

[Ant 2]
Jesus junxit se * discipulis suis in via, et ibat cum illis: oculi autem~
eorum tenebantur, ne eum agnoscerent: et increpavit eos, dicens: O stulti et~
tardi corde ad credendum in his, quae locuti sunt Prophetae, alleluia.

[Oratio]
Deus, qui solemnitate paschali, mundo remedia contulisti: populum tuum,~
quaesumus, caelesti dono prosequere; ut et perfectam libertatem consequi~
mereatur, et ad vitam proficiat sempiternam.
$Per Dominum.

[Ant 3]
Qui sunt hi sermones * quos confertis ad invicem ambulantes, et estis tristes?~
alleluia

[LectioE]
v. Sequentia Sancti Evangelii secundum Lucam
!Luc 24:13-35
24:13 Et ecce duo ex illis ibant ipsa die in castellum, quod erat in spatio stadiorum sexaginta ab Jerusalem, nomine Emmaus.
24:14 Et ipsi loquebantur ad invicem de his omnibus quae acciderant.
24:15 Et factum est, dum fabularentur, et secum quaererent: et ipse Jesus appropinquans ibat cum illis:
24:16 oculi autem illorum tenebantur ne eum agnoscerent.
24:17 Et ait ad illos: Qui sunt hi sermones, quos confertis ad invicem ambulantes, et estis tristes?
24:18 Et respondens unus, cui nomen Cleophas, dixit ei: Tu solus peregrinus es in Jerusalem, et non cognovisti quae facta sunt in illa his diebus?
24:19 Quibus ille dixit: Quae? Et dixerunt: De Jesu Nazareno, qui fuit vir propheta, potens in opere et sermone coram Deo et omni populo:
24:20 et quomodo eum tradiderunt summi sacerdotes et principes nostri in damnationem mortis, et crucifixerunt eum:
24:21 nos autem sperabamus quia ipse esset redempturus Israël: et nunc super haec omnia, tertia dies est hodie quod haec facta sunt.
24:22 Sed et mulieres quaedam ex nostris terruerunt nos, quae ante lucem fuerunt ad monumentum,
24:23 et non invento corpore ejus, venerunt, dicentes se etiam visionem angelorum vidisse, qui dicunt eum vivere.
24:24 Et abierunt quidam ex nostris ad monumentum: et ita invenerunt sicut mulieres dixerunt, ipsum vero non invenerunt.
24:25 Et ipse dixit ad eos: O stulti, et tardi corde ad credendum in omnibus quae locuti sunt prophetae !
24:26 Nonne haec oportuit pati Christum, et ita intrare in gloriam suam?
24:27 Et incipiens a Moyse, et omnibus prophetis, interpretabatur illis in omnibus scripturis quae de ipso erant.
24:28 Et appropinquaverunt castello quo ibant: et ipse se finxit longius ire.
24:29 Et coëgerunt illum, dicentes: Mane nobiscum, quoniam advesperascit, et inclinata est jam dies. Et intravit cum illis.
24:30 Et factum est, dum recumberet cum eis, accepit panem, et benedixit, ac fregit, et porrigebat illis.
24:31 Et aperti sunt oculi eorum, et cognoverunt eum: et ipse evanuit ex oculis eorum.
24:32 Et dixerunt ad invicem: Nonne cor nostrum ardens erat in nobis dum loqueretur in via, et aperiret nobis Scripturas?
24:33 Et surgentes eadem hora regressi sunt in Jerusalem: et invenerunt congregatos undecim, et eos qui cum illis erant,
24:34 dicentes: Quod surrexit Dominus vere, et apparuit Simoni.
24:35 Et ipsi narrabant quae gesta erant in via, et quomodo cognoverunt eum in fractione panis.
$Te decet
