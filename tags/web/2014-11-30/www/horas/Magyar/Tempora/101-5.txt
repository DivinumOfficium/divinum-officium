[Lectio1]
A Makkabeusok első könyvéből
!1 Mac  2:70; 3:1-3; 3:5-6
70 A 146. esztendőben halt meg; Modinban atyái sírboltjába temették. Egész Izrael siratta, mélységes gyászban. 
1 Helyébe fia, a Makkabeusnak nevezett Júdás lépett. 
2 Mind támogatták a testvérei és atyjának hívei. Örömmel harcba szálltak Izraelért. 
3 Hírt szerzett népének messze földön. A páncélt óriásként viselte, felöltötte fegyverzetét, úgy szállt harcba, oltalmazva kardjával a tábort. 
5 Felkutatta a hitehagyottakat, üldözte őket, tűzbe vetette népe szorongatóit. 
6 A bűnösök reszkettek előtte félelmükben, remegtek mind a gonosztevők. Így a szabadítás sikerrel járt. 

[Responsory1]
@Tempora/101-0:Responsory4

[Lectio2]
!1 Mac 3:7-12
7 Bajt hozott sok királyra, Jákob örült tetteinek. Örökre áldott marad emlékezete. 
8 Végigvonult Jákob városain, kiirtotta belőlük a gonoszokat, és elfordította a haragot Izraelről. 
9 Hírneve elért a föld határáig, és maga köré gyűjtötte, akik szétszóródtak. 
10 Apolloniusz pogány népeket és hatalmas szamariai sereget toborzott, hogy harcba szálljon Izraellel. 
11 Amikor Júdás ennek hírét vette, kivonult elé, legyőzte és megölte. Sokan halálos sebet kaptak és meghaltak. A többiek elmenekültek. 
12 A zsákmányt összeszedték, Júdás megszerezte Apolloniusz kardját, és ezentúl mindig azzal harcolt. 

[Responsory2]
@Tempora/101-0:Responsory5

[Lectio3]
!1 Mac 3:25-28
25 Így félelem fogta el őket Júdástól és testvéreitől, rémület szállta meg körülöttük a népeket. 
26 Híre eljutott a királyig, és a nemzetek Júda harcairól beszéltek. 
27 Amikor Antiochusz ezeket a híreket meghallotta, nagy haragra gerjedt. Összegyűjtötte országa minden haderejét, az egész hatalmas sereget. 
28 Felnyitotta kincseskamráit, egész évre szóló zsoldot fizetett a csapatoknak, és megparancsolta nekik, hogy legyenek készek mindenre. 

[Responsory3]
@Tempora/101-0:Responsory6
