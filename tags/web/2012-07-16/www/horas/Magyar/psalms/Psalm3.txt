3:1 (Dávid zsoltára, amikor menekült fia, Absalom elõl.)
3:2 Mennyien szorongatnak, Uram, Mennyien fordulnak ellenem!
3:3 Hányan mondják rólam: Nincs menedéke Istenénél!
3:4 De te, Uram, azért védõpajzsom vagy, te vagy dicsõségem, csüggedt fejem fölemeled.
3:5 Hangos szóval kiáltottam az Úrhoz, s õ meghallgatott szent hegyérõl.
3:6 Nyugovóra tértem és elaludtam, de fölkeltem ismét, mert az Úr a gyámolom.
3:7 Nem félek a nép ezreitõl, ha ellenségesen körülvesznek.
3:8 Kelj föl, Uram, adj szabadulást, Istenem! Hiszen minden ellenségemet arcul verted, és a leselkedõk fogait kitörted.
3:9 Az Úrnál a segítség, legyen áldásod népeden!
