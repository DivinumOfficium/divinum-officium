[Rank]
In Nativitate Beatae Mariae Virginis;;Duplex II classis cum Octava simplici;;5.1;;ex C11

[Rank1960]
In Nativitate Beatae Mariae Virginis;;Duplex II classis cum Octava simplici;;5;;ex C11

[Rule]
ex C11;
9 lectiones
Psalmi Dominica
Antiphonas horas
Doxology=Nat

[Ant Vespera]
Nativitas gloriosae * Virginis Mariae ex semine Abrahae, ortae de tribu Juda, clara ex stirpe David.;;109
Nativitas est hodie * sanctæ Mariæ Virginis, cujus vita inclyta cunctas illustrat ecclesias.;;112
Regali ex progenie * Maria exorta refulget: cujus precibus nos adjuvari mente et spiritu devotissime poscimus.;;121
Corde et animo * Christo canamus gloriam in hac sacra solemnitate praecelsae Genitricis Dei Mariae.;;126
Cum jucunditate * Nativitatem beatae Mariae celebremus, ut ipsa pro nobis intercedat ad Dominum Jesum Christum.;;147

[Versum 1]
V. Nativitas est hodie sanctae Mariae Virginis.
R. Cujus vita inclyta cunctas illustrat ecclesias.

[Ant 1]
Gloriosae Virginis Mariae ortum * dignissimum recolamus, quae et Genitricis dignitatem obtinuit, et virginalem pudicitiam non amisit.

[Oratio]
Famulis tuis, quaesumus, Domine, caelestis gratiae munus impertire: ut quibus beatae Virginis partus exstitit salutis exordium, Nativitatis ejus votiva solemnitas pacis tribuat incrementum.
$Per Dominum

[Invit]
Nativitatem Virginis Mariae celebremus: * Christum ejus Filium adoremus Dominum.

[Lectio1]
@Sancti/08-15:Lectio1

[Responsory1]
R. Hodie nata est beata Virgo Maria ex progenie David:
* Per quam salus mundi credentibus apparuit, cujus vita gloriosa lucem dedit saeculo.
V. Nativitatem beatae Mariae Virginis cum gaudio celebremus.
R. Per quam salus mundi credentibus apparuit, cujus vita gloriosa lucem dedit saeculo.

[Lectio2]
@Sancti/08-15:Lectio2

[Responsory2]
R. Beatissimae Virginis Mariae Nativitatem devotissime celebremus:
* Ut ipsa pro nobis intercedat ad Dominum Jesum Christum.
V. Cum jucunditate Nativitatem beatae Mariae Virginis devotissime celebremus.
R. Ut ipsa pro nobis intercedat ad Dominum Jesum Christum.

[Lectio3]
@Sancti/08-15:Lectio3

[Responsory3]
R. Gloriosae Virginis Mariae ortum dignissimum recolamus,
* Cujus Dominus humilitatem respexit, quae Angelo nuntiante concepit Salvatorem mundi.
V. Beatissimae Virginis Mariae Nativitatem devotissime celebremus.
R. Cujus Dominus humilitatem respexit, quae Angelo nuntiante concepit Salvatorem mundi.
&Gloria
R. Cujus Dominus humilitatem respexit, quae Angelo nuntiante concepit Salvatorem mundi.

[Lectio4]
Sermo sancti Augustini Episcopi.
!Serm. 18. de Sanctis, qui est 2. de Annunt. Dominica.
Adest nobis, dilectissimi, optatus dies beatae ac venerabilis semper Virginis Mariae: ideo cum summa exsultatione gaudeat terra nostra, tantae Virginis illustrata natali. Haec est enim flos campi, de qua ortum est pretiosum lilium convallium, per cujus partum mutatur natura protoplastorum, deletur et culpa. Praecisum est in ea illud Hevae infelicitatis elogium, quo dicitur: In dolore paries filios tuos; quia ista in laetitia Dominum peperit.

[Responsory4]
R. Nativitas gloriosae Virginis Mariae ex semine Abrahae, ortae de tribu Juda, clara ex stirpe David:
* Cujus vita inclyta cunctas illustrat ecclesias.
V. Hodie nata est beata Virgo Maria ex progenie David.
R. Cujus vita inclyta cunctas illustrat ecclesias.

[Lectio5]
Heva enim luxit, ista exsultavit: Heva lacrimas, Maria gaudium in ventre portavit: quia illa peccatorem, ista edidit innocentem. Mater generis nostri poenam intulit mundo, Genitrix Domini nostri salutem intulit mundo. Auctrix peccati Heva, auctrix meriti Maria. Heva occidendo obfuit, Maria vivificando profuit. Illa percussit, ista sanavit. Pro inobedientia enim obedientia commutatur, fides pro perfidia compensatur.

[Responsory5]
R. Cum jucunditate Nativitatem beatae Mariae celebremus:
* Ut ipsa pro nobis intercedat ad Dominum Jesum Christum.
V. Corde et animo Christo canamus gloriam in hac sacra solemnitate praecelsae Genitricis Dei Mariae.
R. Ut ipsa pro nobis intercedat ad Dominum Jesum Christum.

[Lectio6]
Plaudat nunc organis Maria, et inter veloces articulos tympana puerperae concrepent. Concinant laetantes chori, et alternantibus modulis dulcisona carmina misceantur. Audite igitur quemadmodum tympanistria nostra cantaverit. Ait enim: Magnificat anima mea Dominum: et exsultavit spiritus meus in Deo salutari meo. Quia respexit humilitatem ancillae suae: ecce enim ex hoc beatam me dicent omnes generationes. Quia fecit mihi magna qui potens est. Causam igitur invalescentis errati miraculum novi partus evicit, et Hevae planctum Mariae cantus exclusit.

[Responsory6]
R. Nativitas tua Dei Genitrix Virgo gaudium annuntiavit universo mundo:
* Ex te enim ortus est sol justitiae, Christus Deus noster: * Qui solvens maledictionem: dedit benedictionem: et confundens mortem, donavit nobis vitam sempiternam.
V. Benedicta tu in mulieribus, et benedictus fructus ventris tui.
R. Ex te enim ortus est sol justitiae, Christus Deus noster:
&Gloria
R. Qui solvens maledictionem: dedit benedictionem: et confundens mortem, donavit nobis vitam sempiternam.

[Lectio7]
Lectio sancti Evangelii secundum Matthaeum.
!Matt 1:1-16
Liber generationis Jesu Christi filii David, filii Abraham. Abraham genuit Isaac. Isaac autem genuit Jacob. Et reliqua.
_
Homilia sancti Hieronymi Presbyteri.
!Lib. 1. Comm. in Matth., in initio.
In Isaia legimus: Generationem ejus quis enarrabit? Non ergo putemus Evangelistam Prophetae esse contrarium, ut quod ille impossibile dixit effatu, hic narrare incipiat: quia ibi de generatione divinitatis, hic de incarnatione est dictum. A carnalibus autem coepit, ut per hominem, Deum discere incipiamus. Filii David, filii Abraham. Ordo praeposterus, sed necessario commutatus. Si enim primum posuisset Abraham, et postea David, rursus ei repetendus fuerat Abraham, ut generationis series texeretur.

[Responsory7]
R. Beatam me dicent omnes generatiónes, 
* Quia fecit mihi Dóminus magna qui potens est, et sanctum nomen ejus.
V. Et misericórdia ejus a progénie in progénies timéntibus eum.
R. Quia fecit mihi Dóminus magna qui potens est, et sanctum nomen ejus.

[Lectio8]
Ideo autem ceteris praetermissis, horum filium nuncupavit: quia ad hos tantum facta est de Christo repromissio. Ad Abraham: In semine, inquit, tuo benedicentur omnes gentes: quod est Christus. Ad David: De fructu ventris tui ponam super sedem tuam. Judas autem genuit Phares et Zaram de Thamar. Notandum, in genealogia Salvatoris nullam sanctarum assumi mulierum, sed eas quas Scriptura reprehendit: ut qui propter peccatores venerat, de peccatoribus nascens, omnium peccata deleret. Unde et in consequentibus Ruth Moabitis ponitur, et Bethsabee uxor Uriae.

[Responsory8]
R. Felix namque es, sacra Virgo Maria, et omni laude digníssima: 
* Quia ex te ortus est sol justítiæ, * Christus, Deus noster.
V. Ora pro pópulo, intérveni pro clero, intercede pro devoto femineo sexu: séntiant omnes tuum juvámen, quicúmque célebrant tuam sanctam Nativitátem.
R. Quia ex te ortus est sol justítiæ.
&Gloria
R. Christus, Deus noster.

[Lectio93]
!Commemoratio S. Adriano, Martyre.
Adrianus jussu Maximiani imperatoris apud Nicomediam persequens Christianos, cum saepius eorum in fidei confessione et tormentorum perpessione constantiam demiratus esset, vehementer ea re commotus, ad Christum sese convertit. Quamobrem cum aliis viginti tribus Christianis conjectus est in carcerem: ubi eum visitans Natalia uxor, quae et ipsa antea in Christum crediderat, ad martyrium incendit. Itaque e custodia eductus, tamdiu flagellis caesus est, donec intestina diffluerent. Postremo fractis cruribus, manibus pedibusque praecisis, una cum multis aliis martyrii certamen feliciter absolvit.
&teDeum

[Ant Laudes]
Nativitas gloriosae Virginis Mariae * ex semine Abrahae, ortae de tribu Juda, clara ex stirpe David.
Nativitas est hodie * sanctæ Mariæ Virginis, cujus vita inclyta cunctas illustrat ecclesias.
Regali ex progenie * Maria exorta refulget: cujus precibus nos adjuvari mente et spiritu devotissime poscimus.
Corde et animo * Christo canamus gloriam in hac sacra solemnitate praecelsae Genitricis Dei Mariae.
Cum jucunditate * Nativitatem beatae Mariae celebremus, ut ipsa pro nobis intercedat ad Dominum Jesum Christum.

[Ant 2]
Nativitatem hodiernam * perpetuae Virginis Genitricis Dei Mariae solemniter celebremus, qua celsitudo throni processit, alleluia.

[Versum 2]
V. Nativitas est hodie sanctae Mariae Virginis.
R. Cujus vita inclyta cunctas illustrat ecclesias.

[Commemoratio]
!Commemoratio S. Hadriani, Martyris
@Commune/C2:Oratio proper
v. Oremus
Praesta, quaesumus, omnipotens Deus: ut qui beati Hadriani Martyris tui natalitia
colimus, intercessione ejus in tui nominis amore roboremur.
$Per Dominum

[Versum 3]
V. Nativitas est hodie sanctae Mariae Virginis.
R. Cujus vita inclyta cunctas illustrat ecclesias.

[Ant 3]
Nativitas tua, * Dei Genitrix Virgo, gaudium annuntiavit universo mundo: ex te enim ortus est sol justitiae, Christus Deus noster: qui solvens maledictionem, dedit benedictionem, et confundens mortem, donavit nobis vitam sempiternam.

[Octava]
!Commemoratio Octavam Nativitatis Beatae Mariae Virginis
Ant. Nativitas tua, Dei Genitrix Virgo, gaudium annuntiavit universo mundo: ex te enim ortus est sol justitiae, Christus Deus noster: qui solvens maledictionem, dedit benedictionem, et confundens mortem, donavit nobis vitam sempiternam.
_
V. Nativitas est hodie sanctas Mariae Virginis.
R. Cujus vita inclyta cunctas illustrat ecclesias.
_
v. Oremus.
Famulis tuis, quaesumus, Domine, caelestis gratiae munus impertire: ut quibus beatae Virginis partus exstitit salutis exordium, Nativitatis ejus votiva solemnitas pacis tribuat incrementum.
$Per Dominum
