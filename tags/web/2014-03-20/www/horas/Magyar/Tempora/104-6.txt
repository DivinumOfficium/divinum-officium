[Lectio1]
A Makkabeusok második könyvébõl
!2 Mac  6:1-4
1 Nem sokkal ezután a király küldött egy öreg athénit, azzal, hogy kényszerítse a zsidókat, pártoljanak el atyáik törvényétõl, és ne éljenek többé Isten törvényéhez igazodó polgárként. 
2 Aztán gyalázza meg a jeruzsálemi templomot, és szentelje az olimpiai Zeusznak, a Garizim (hegyén) levõt meg a vendégszeretõ Zeusznak, ahogyan azt a hely lakói követelték. 
3 A gonoszság elhatalmasodása még a népnek is nehezére esett és ellenére volt. 
4 Mert a pogányok kicsapongásokra és duhajkodásra használták a szentélyt. Szajhák társaságában keresték élvezetüket, a szent elõudvarokban pedig asszonyokkal álltak össze, és más oda nem illõ dolgokat is vittek oda. 

[Responsory1]
@Tempora/101-0:Responsory7

[Lectio2]
!2 Mac 6:5-9
5 Az égõáldozatok oltárát kihívó módon törvény tiltotta dolgokkal rakták tele. 
6 Nem ünnepelték többé a szombatot, sem az atyáik által rájuk hagyományozott többi ünnepet sem tartották meg. Egyáltalán nem vallhatták magukat többé zsidónak. 
7 A havi áldozat bemutatásakor, a király születése napján s a dionüzoszi ünnepeken erõszakkal odahurcolták õket az áldozati lakomára, s arra kényszerítették õket, hogy koszorús fejjel részt vegyenek a bacchanáliákon. 
8 Ptolemaisz lakóinak indítványára minden görög városnak kiadtak egy parancsot, hogy ugyanígy bánjanak a zsidókkal, és rendezzenek áldozati lakomákat. 
9 Akik nem tudták rászánni magukat a görög szokások átvételére, azokat kivégezték. Látnivaló volt, mekkora nyomorúság támadt. 

[Responsory2]
@Tempora/101-1:Responsory2

[Lectio3]
!2 Mac 6:10-12
10 Két asszonyt bíróság elé állítottak, mert körülmetéltették gyermekeiket. A kisgyermekeket keblükre akasztották, nyilvánosan végigvitték a városon, aztán letaszították õket a falakról. 
11 Másokat, akik a közeli barlangokban összegyûltek megülni a szombatot, Filippusznak jelentették fel. Mivel a szent napok iránti tiszteletbõl nem akartak védekezni, mindannyiukat elégették. 
12 Így hát figyelmeztetem azokat, akiknek ez a könyv a kezükbe kerül, hogy a megpróbáltatások miatt ne bátortalanodjanak el, hanem gondolják meg: ezek az üldözések népünknek nem csupán vesztére, hanem nevelésére is szolgálnak. 

[Responsory3]
@Tempora/101-1:Responsory3
