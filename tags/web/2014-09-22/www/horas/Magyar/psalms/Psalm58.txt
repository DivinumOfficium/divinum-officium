58:1 (A karvezetõnek a Ne töröld el szerint - miktam Dávidtól, amikor Saul odaküldött és õriztette a házát, hogy megölje.)
58:2 Ments meg elleneimtõl, Istenem, védelmezz azoktól, akik fölkelnek ellenem!
58:3 Ments meg a gonosz munkásoktól, szabadíts meg a gyilkos emberektõl!
58:4 Nézd, az életemre törnek, a hatalmasok összeesküsznek ellenem. Pedig nincs bennem bûn, Uram, nincsen vétek,
58:5 ártatlan vagyok, mégis rám törnek és megtámadnak. Ébredj föl, gyere velem szembe és lásd,
58:6 mert te, Uram, Seregek Ura, te vagy Izrael Istene! Ébredj föl és fenyítsd meg mind a pogányokat, a hûtleneket, ne kíméld õket!
58:7 Esténként visszatérnek és ordítanak, mint a kutyák, s kószálnak a városban.
58:8 Nézd, a szájuk tajtékzik, ajkukon kard: Ki hall meg bennünket?
58:9 De te, Uram, kineveted õket, csúffá teszel minden népséget.
58:10 Te vagy erõsségem, rád tekintek, Uram, te vagy Istenem, menedékem!
58:11 Jóságos Istenem segítségemre siet, Isten engedi, hogy ellenfelem fölé kerekedjem.
58:12 Pusztítsd el õket, Istenem, hogy népem ne feledje! Hatalmadban szórd szét és taposd el õket, Istenünk, védõpajzsunk!
58:13 Ajkuk minden szava bûn a szájukban - okozza vesztüket a gõg, átok és hazugság!
58:14 Pusztítsd el õket haragodban, veszítsd el õket végképp! Hadd legyen nyilvánvaló: Isten uralkodik Jákobban a föld határáig.
58:15 Esténként visszatérnek és ugatnak, mint a kutyák, s kószálnak a városban;
58:16 kóborolnak és élelmet keresnek, s ha nem laknak jól, még jobban vonítanak.
58:17 Én azonban hatalmadról énekelek, s már reggel örülök irgalmadnak. Mivel menedékem lettél, erõs vár, zaklatásom napján.
58:18 Neked énekelek, erõsségem, hiszen Isten az én váram, az én jóságos Istenem.
