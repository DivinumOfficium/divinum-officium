[Rank]
Feria III infra Hebdomadam V post Epiphaniam;;Feria;;1

[Rule]
Oratio Dominica

[Lectio1]
Incipit epistola secunda ad Timotheum
!2 Tim 1:1-5
1 Paulus Apostolus Jesu Christi per voluntatem Dei, secundum promissionem vitae,~
quae est in Christo Jesu,
2 Timotheo carissimo filio: gratia, misericordia, pax a Deo Patre, et Christo~
Jesu Domino nostro.
3 Gratias ago Deo, cui servio a progenitoribus in conscientia pura, quod sine~
intermissione habeam tui memoriam in orationibus meis, nocte ac die
4 desiderans te videre, memor lacrimarum tuarum, ut gaudio implear,
5 recordationem accipiens ejus fidei, quae est in te non ficta, quae et~
habitavit primum in avia tua Loide, et matre tua Eunice, certus sum autem quod~
et in te.

[Responsory1]
@TemporaM/Epi2-2:Responsory1

[Lectio2]
!2 Tim 1:6-9
6 Propter quam causam admoneo te ut resuscites gratiam Dei, quae est in te per~
impositionem manuum mearum.
7 Non enim dedit nobis Deus spiritum timoris: sed virtutis, et dilectionis, et~
sobrietatis.
8 Noli itaque erubescere testimonium Domini nostri, neque me vinctum ejus: sed~
collabora Evangelio secundum virtutem Dei:
9 qui nos liberavit, et vocavit vocatione sua sancta, non secundum opera nostra,~
sed secundum propositum suum, et gratiam, quae data est nobis in Christo Jesu~
ante tempora saecularia.

[Responsory2]
@TemporaM/Epi2-2:Responsory2

[Lectio3]
!2 Tim 1:10-13
10 Manifestata est autem nunc per illuminationem Salvatoris nostri Jesu Christi,~
qui destruxit quidem mortem, illuminavit autem vitam, et incorruptionem per~
Evangelium:
11 in quo positus sum ego praedicator, et Apostolus, et magister gentium.
12 Ob quam causam etiam haec patior, sed non confundor. Scio enim cui credidi,~
et certus sum quia potens est depositum meum servare in illum diem.
13 Formam habe sanorum verborum, quae a me audisti in fide, et in dilectione in~
Christo Jesu.

[Responsory3]
@TemporaM/Epi2-2:Responsory3
