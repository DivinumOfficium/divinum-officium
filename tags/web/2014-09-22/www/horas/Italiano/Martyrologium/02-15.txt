15 Febbraio
_
A Bréscia il natale dei santi Martiri Faustino e Giovila, fratelli, i quali sotto l'Imperatore Adriàno, dopo molti illustri combattimenti sostenuti per la fede di Cristo, ricevettero la vittoriosa corona del martirio.
A Roma san Cratóne Martire, il quale con la moglie e con tutta la famiglia battezzato dal beato Valentino Vescovo, poco dopo insieme con essi terminò la vita col martirio.
A Terni il natale dei santi Martiri Saturnino, Castolo, Magno e Lucio.
Nello stesso luogo sant'Agape, Vergine e Martire.
A Vaison, in Frància, san Quinidio Vescovo, la cui morte preziosa al cospetto del Signore è provata da frequenti miracoli.
A Càpua san Decoroso, Vescovo e Confessore.
Nella provincia di Valéria san Sevèro Prete, il quale (come scrive il beato Gregorio Papa), dopo aver versato lacrime, richiamò un morto alla vita.
Ad Antióchia san Giuséppe Diacono.
Ad Auvergne, in Frància, santa Giorgia Vergine.