21 Luglio
_
A Roma santa Prassède Vergine, la quale, essendo stata istruita nel culto della purità verginale e nella legge divina, assiduamente occupata in veglie, orazioni e digiuni, si riposò in Cristo; e fu sepolta sulla via Salària, accanto a sua sorella Pudenziàna In Babilònia san Daniéle Profeta.
A Comàna, nell'Arménia, san Zòtico, Vescovo e Martire, che fu coronato sotto Sevèro.
A Marsiglia, in Frància, il natale di san Vittóre, il quale, essendo soldato, e non volendo nè seguir la milizia nè sacrificare agli idoli, perciò, prima chiuso in carcere ed ivi visitato da un angelo, e poi straziato con vari tormenti, da ultimo, infranto con una macina da mulino, compì il martirio. Con lui patirono pure tre soldati, cioè Alessandro, Feliciàno e Longino.
A Troyes, in Frància, la passione dei santi Clàudio, Giusto, Giocondino e altri cinque Compagni, sotto l'Imperatore Aureliàno.
Nello stesso luogo santa Giulia, Vergine e Martire.
A Strasburgo sant'Arbogàsto Vescovo, illustre per miracoli.
Nella Siria San Giovànni Monaco, compagno di san Simeòne.