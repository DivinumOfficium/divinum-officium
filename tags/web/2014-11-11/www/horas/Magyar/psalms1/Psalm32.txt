32:1 Örvendjetek igazak az Úrban! jámborokhoz illik a dicséret. 
32:2 Dicsérjétek az Urat czitarával; zengjetek neki tizhúrú hárfákon. 
32:3 Énekeljetek neki új éneket; jól énekeljetek neki örömkiáltással. 
32:4 Mert az Úr igéje igaz, és minden cselekedete hűség. 
32:5 Szereti az irgalmasságot és itéletet; az Úr irgalmával tele a föld. 
32:6 Az Úr igéje által erősíttettek meg az egek; és szája lélekzete által azok minden ereje. 
32:7 Mintegy tömlőbe összegyűjti a tenger vizeit; tárakba teszi a vizmélységeket. 
32:8 Félje az Urat az egész föld; sőt remegjen tőle e világ minden lakója. 
32:9 Mert ő szólt, és lettek; ő parancsolt, és létrejöttek. 
32:10 Az Úr fölforgatja a pogányok tanácsait, elveti a népek gondolatait, és elveti a fejedelmek tanácsait. 
32:11 Az Úr tanácsa pedig örökké megmarad; az ő szive gondolatai nemzedékről nemzedékre. 
32:12 Boldog nemzet, melynek Istene az Úr; a nép, melyet magának örökségűl választott. 
32:13 Mennyből letekint az Úr; és látja mind az emberek fiait. 
32:14 Elkészített lakhelyéből letekint mindazokra, kik a földet lakják. 
32:15 Ő, ki egyenkint alkotta azok sziveit, és ki átlátja minden cselekedetöket. 
32:16 Nem szabadúl meg a király nagy erő által, és az óriás nem szabadúl meg ereje nagyságában. 
32:17 Csalárd a ló a szabadításra; ereje bőségében sem ment meg. 
32:18 Ime az Úr szemei az őt félőkön; és azokon, kik az ő irgalmában bíznak, 
32:19 hogy a haláltól megmentse lelkeiket, és táplálja őket az éhségben. 
32:20 A mi lelkünk az Urat várja; mert ő segítőnk és oltalmazónk. 
32:21 Mert szivünk benne örvend, és az ő szent nevében bízunk. 
32:22 Legyen rajtunk, Uram! a te irgalmad, a mint tebenned bízunk. 
