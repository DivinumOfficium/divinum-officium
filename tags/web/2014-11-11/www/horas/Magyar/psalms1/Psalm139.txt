139:1 Ments meg engem, Uram, a rosz embertől; a gonosz férfiútól ments meg engem. 
139:2 Kik roszat gondolnak szivökben, kik egész nap háborognak. 
139:3 Élesítik nyelvöket, mint a kigyó; áspisok mérge van ajkaik alatt. 
139:4 Őrizz meg engem, Uram, a bűnös kezétől, és a gonosz emberektől ments meg engem. 
139:5 Kik leejteni szándékoznak lábaimról, tőrt rejtenek el nekem a kevélyek, 
139:6 és köteleket vonnak ki tőrűl, az út mellett gáncsot vetnek nekem; 
139:7 de mondom az Úrnak: Istenem vagy te; hallgasd meg, Uram, könyörgésem szavát. 
139:8 Uram, Uram! én szabadúlásom ereje! te beárnyékozod fejemet a harcz napján. 
139:9 Ne adj engem, Uram, akaratom ellen a bűnösnek; ármánykodnak ellenem, ne hagyj el engem, netalán fölfuvalkodjanak. 
139:10 Ármányaik összesége és ajkaik gonoszsága elborítja őket. 
139:11 Égő szén hull rájok, tűzbe veted őket; a nyomorúságokat ki nem állják. 
139:12 A nyelveskedő férfiú meg nem áll a földön; az igazságtalan férfiút veszedelembe ragadja a nyomorúság. 
139:13 Tudom, hogy az Úr itéletet tesz a szűkölködőnek, és boszút áll a szegényekért. 
139:14 Az igazak pedig hálát adnak a te nevednek, és az egyenes szivűek színed előtt laknak. 
