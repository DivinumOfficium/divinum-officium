111:1 Boldog férfiú, ki az Urat féli; * az ő parancsolataiban igen nagy kedve telik. 
111:2 Hatalmas lesz a földön ivadéka; * az igazak nemzedéke megáldatik. 
111:3 Dicsőség és gazdagság lesz házában; * és az ő igazsága örökön örökké megmarad. 
111:4 A sötétségben világosságot támaszt az igazaknak * az irgalmas és könyörűlő és igaz. 
111:5 Boldog ember, ki könyörűl és kölcsön ad, az ő beszédei megállnak az itéletben; * mert nem tántorodik meg mindörökké. 
111:6 Örök emlékezetben lesz az igaz; * nem fél gonosz hirhallástól. 
111:7 Szive kész az Úrban bízni, szive megerősödött, rendűletlen, * mig lenézheti ellenségeit. 
111:8 Bőven ad a szegényeknek; igazsága megmarad örökön örökké, * az ő szarva fölemelkedik dicsőséggel. 
111:9 A gonosz látni fogja ezt, és haragra gyúl; agyarkodni fog, * és eleped; a bűnösök kivánsága elenyészik. 
