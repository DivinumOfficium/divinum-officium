16:1 Hallgasd meg, Uram! igazságomat, figyelmezz könyörgésemre. 
16:2 Vedd füleidbe imádságomat az álnokság nélküli ajkakból. 
16:3 Tőled jőjön itéletem; a te szemeid lássák az igazságot. 
16:4 Megvizsgáltad szívemet és meglátogattad éjjel; tűzzel próbáltál meg engem, és gonoszság nem találtatott bennem. 
16:5 Hogy szájam ne beszélje az emberek cselekedeteit, kemény utakon maradtam a te ajkaid igéi miatt. 
16:6 Erősítsd meg lépéseimet a te ösvényeiden, hogy ne ingadozzanak lábaim. 
16:7 Én kiáltottam, mert meghallgatsz engem, Isten! hajtsd hozzám füledet, és hallgasd meg beszédemet. 
16:8 Mutasd meg csodálatos irgalmadat, ki megszabadítod a benned bízókat. 
16:9 A jobbod ellen állóktól őrizz meg engem, mint szemed fényét; 
16:10 szárnyaid árnyéka alatt oltalmazz meg engem, az istentelenek orczájától, kik engem nyomorgatnak. 
16:11 Ellenségeim körűlvették lelkemet, bezárták szívöket; szájok kevélységet szólott. 
16:12 Megvetvén engem, most körűlvettek; elvégezték, hogy szemeiket földre sütik; 
16:13 körűlfogtak engem, mint a ragadományra készűlt oroszlán; és mint a rejtekben lakó oroszlánkölyök. 
16:14 Kelj föl, Uram! vedd elejét és ejtsd meg őt; ragadd ki lelkemet az istentelentől, a te kezed ellenségeitől. 
16:15 Uram! a kevesektől a földön válaszd el őket életökben. Elrejtett kincseiddel betelt hasok; 
16:16 bővelkednek magzatokkal, s a mijök fennmarad, kisdedeiknek hagyják. 
16:17 Én pedig igazságban jelenek meg színed előtt; megelégszem, mikor meg fog jelenni a te dicsőséged. 
