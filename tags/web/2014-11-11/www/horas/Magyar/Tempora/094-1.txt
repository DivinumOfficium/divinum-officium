[Lectio1]
Judith könyvéből
!Jdt 4:1-4
1 Amikor Izrael fiai, akik Júdeában laktak, megtudták, hogy Nebukadnezárnak, az~
asszírok királyának fővezére, Holofernesz mit tett a nemzetekkel: kifosztotta és~
lerombolta szentélyeiket,
2 igen nagy rémület vett erőt rajtuk, és rettegtek Jeruzsálemért és az Úrnak,~
Istenüknek templomáért.
3 Nemrég tértek vissza a fogságból, még alig hogy egybegyűlt Júda népe, s a~
szent edények, az oltár és a meggyalázott templom megtisztítása is friss esemény~
volt.
4 Hírvivőket küldtek tehát egész Szamariába, Konátba, Bet-Horonba, Belmainba,~
Jerikóba, Kobába, Eszorába és a Szálem völgyébe.

[Responsory1]
@Tempora/094-0:Responsory1

[Lectio2]
!Jdt 4:5-8
5 A legmagasabb hegyek csúcsait megszállták, az ottani helységeket~
megerősítették, és háború esetére ellátták élelemmel, mert földjeiket épp akkor~
aratták le.
6 Joakim, a főpap, aki abban az időben Jeruzsálemben volt, írt Betilua és~
Betomesztaim lakóinak, amely Ezdrelonnal szemközt a Dotain közelében elterülő~
síkság előtt fekszik,
7 hogy szállják meg a hegyek hágóit, mert csak ezeken át lehetett eljutni~
Júdeába. Könnyen megakadályozhatták az átkelést, mert a hágó olyan keskeny volt,~
hogy legföljebb két ember fért el benne.
8 Izrael fiai aszerint jártak el, amint Joakim főpap és a nép vezetőinek~
Jeruzsálemben székelő tanácsa elrendelte.

[Responsory2]
@Tempora/093-0:Responsory7

[Lectio3]
!Jdt 4:9-12
9 Izrael férfiai mindnyájan az Úrhoz kiáltottak nagy áhítattal, és~
megalázkodtak.
10 Maguk, asszonyaik, gyermekeik, állataik s akik velük éltek, sőt, a~
napszámosok és a rabszolgák is szőrzsákkal övezték csípőjüket.
11 Izrael fiai, akik Jeruzsálemben laktak, az asszonyokkal és a gyerekekkel~
egyetemben mind leborultak a szentély előtt, hamut szórtak a fejükre, és~
kitárták kezüket az Úr előtt.
12 Az oltárt is szőrzsákkal borították le. Hangosan, egy szívvel és buzgón~
könyörögtek Izrael Istenéhez, ne engedje, hogy gyermekeiket lemészárolják,~
asszonyaikat elrabolják, örökrészük városait lerombolják, s a templomot~
megszentségtelenítsék és gyalázattal és gúnnyal illessék a pogányok.

[Responsory3]
@Tempora/094-0:Responsory3
