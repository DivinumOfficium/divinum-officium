136:1 Sui fiumi di Babilonia, là sedemmo e piangemmo * nel ricordarci di Sion.
136:2 Ai salici in mezzo ad essa * appendemmo i nostri strumenti.
136:3 Perché ivi quelli, che ci avevano menati schiavi, ci chiedevano * le parole dei nostri canti:
136:4 e quelli che ci avevano deportati [dicevano]; * Cantateci qualcuno dei canti di Sion.
136:5 Come canteremo il cantico del Signore * in una terra straniera?
136:6 Se io dimenticherò te, o Gerusalemme. * sia messa in oblio la mia destra.
136:7 Mi si attacchi la lingua al palato, * se io non avrò memoria di te,
136:8 se non metterò Gerusalemme * al di sopra di ogni mia letizia.
136:9 Ricordati, o Signore, dei figli di Edom, * che nel giorno di Gerusalemme dicevano:
136:10 Distruggete, distruggete * in essa fin dalle fondamenta!
136:11 Figlia infelice di Babilonia, * beato colui che ti ricambierà quello che tu ci hai fatto.
136:12 Beato chi afferrerà * e sbatterà i tuoi bambini contro la pietra.
