[Rank]
Feria Secunda infra Hebdomadam II in Quadragesima;;Feria major;;2

[Rule]
no Gloria
Suffragium=Sanctorum;Vivis;;
Super popul

[Introitus]
!Ps 25:11-12.
v. Signore, liberami e fammi grazia. Il mio piede si è posato sul piano; nelle adunanze benedirò il Signore.
!Ps 25:1
Fammi giustizia, o Signore, perché son vissuto con rettitudine; nel Signore ho confidato, senza esitare.
&Gloria
v. Signore, liberami e fammi grazia. Il mio piede si è posato sul piano; nelle adunanze benedirò il Signore.

[Oratio]
O Dio onnipotente, concedi alla tua famiglia, che si astiene dal cibo per mortificare la carne, di astenersi pure dalla colpa praticando la giustizia.
$Per Dominum

[Lectio]
Dal libro del profeta Daniele.
!Dan 9:15-19
In quei giorni Daniele profeta pregò il Signore dicendo: «Signore Dio nostro, che traesti il tuo popolo dall'Egitto con potenza, e ti facesti un nome quale ora possiedi: noi abbiamo peccato, abbiamo commesso il peccato contro ogni tuo comandamento. Signore, te ne prego, allontana l'ira e il tuo furore dalla tua città, Gerusalemme, dal tuo monte santo, ché, a causa dei nostri peccati e delle iniquità dei padri nostri, Gerusalemme e il tuo popolo sono lo scherno di tutti quelli che ci stanno d'intorno. Ed ora, esaudisci, o Dio nostro, la preghiera del tuo servo, le sue suppliche, e per tuo onore rivolgi la tua faccia al tuo santuario devastato. O mio Dio, porgi il tuo orecchio ed ascolta, apri i tuoi occhi e mira la nostra desolazione, e la città che ha avuto nome da te. Non appoggiati alla nostra giustizia, ma fiduciosi nelle tue molte misericordie, umiliamo davanti a te queste preghiere. Ascoltale, o Signore; placati, o Signore; guarda e mettiti all'opera; pel tuo onore, non tardare, o mio Dio, perché la città e il popolo tuo han nome da te».

[Graduale]
!Ps 69:6; 69:3
Sii il mio sostegno ed il mio liberatore; Signore, non tardare.
V. Restino confusi i miei nemici e pieni di vergogna quanti insidiano all'anima mia.
_
!Tractus
!Ps 102:10
Non trattarci, Signore, secondo i nostri errori, non punirci secondo le nostre colpe.
!Ps 78:8-9
Non ricordarti con noi delle colpe antiche: presto ci venga incontro il tuo affetto, perché siamo molto deboli. (si genuflette)
V. Aiutaci, o Dio della salvezza: e per la gloria del tuo nome, liberaci, Signore: e perdona i nostri errori per amore del tuo nome.

[Evangelium]
Seguito ++ del Santo Vangelo secondo Giovanni
!Joann 8:21-29
In quel tempo: disse Gesù alle turbe dei Giudei: «Quanto a me, io me ne vado, e voi invano mi cercherete, e morrete nel vostro peccato. Dove vado io, voi non potete venire». Dicevan perciò i Giudei: «Vuol forse suicidarsi, che dice: “Dove io vado non potete venire?”. Ed egli replicò loro: «Voi siete di quaggiù: io sono di lassù. Voi siete di questo mondo; io non sono di questo mondo: perciò vi ho detto che morrete nei vostri peccati; perché se non credete chi “Io sono” morrete nei vostri peccati». Gli dissero allora: «E chi sei tu?». Gesù rispose loro: «Precisamente quello che continuo a dirvi. Molto ho da dire e condannare in voi, ma Colui che m'ha mandato è verace, ed io annuncio al mondo quanto ho da Lui udito». E non intesero che parlava di suo Padre, Dio. Disse dunque loro Gesù: «Quando avrete innalzato il Figlio dell'uomo, allora conoscerete chi “Io sono”, e che niente faccio da me, e che dico quello che il Padre mi ha insegnato. Chi mi ha mandato è con me e non mi ha lasciato solo, perché io faccio sempre quanto piace a Lui».

[Offertorium]
!Ps 15:7; 15:8
Benedico il Signore che mi ha dato consiglio. Avanti a me ho presente Dio in perpetuo: poiché Egli sta alla mia destra, io resterò sempre saldo.

[Secreta]
O Signore, questa ostia di propiziazione e di lode, ci faccia degni della tua protezione.
$Per Dominum

[Communio]
!Ps 8:2
O Eterno nostro Dio, quant'è mirabile il tuo Nome su tutta la terra!

[Postcommunio]
O Signore, questa Comunione ci purifichi dalle colpe e ci faccia degni del celeste rimedio.
$Per Dominum

[Super populum]
!Orazione sul popolo.
v. Preghiamo.
v. Inchinatevi davanti a Dio.
v. O Dio onnipotente, ascolta le nostre suppliche; e a coloro cui dài fiducia di sperare pietà, concedi benigno il frutto della consueta misericordia.
$Per Dominum

