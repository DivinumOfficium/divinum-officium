[Ant 1]
Vidi Dominum * sedentem super solium excelsum, et plena erat omnis terra majestate ejus: et ea quae sub ipso erant, replebant templum.

[Versum 1]
V. Vespertina oratio ascendat ad te, Domine.
R. Et descendat super nos misericordia tua.

[Lectio1]
Incipit liber Ezechielis Prophetae
!Ezek 1:1-4
1 Et factum est in trigesimo anno, in quarto, in quinta mensis, cum essem in medio captivorum juxta fluvium Chobar, aperti sunt caeli, et vidi visiones Dei.
2 In quinta mensis, ipse est annus quintus transmigrationis regis Joachim,
3 factum est verbum Domini ad Ezechielem filium Buzi sacerdotem, in terra Chaldaeorum, secus flumen Chobar: et facta est super eum ibi manus Domini.
4 Et vidi, et ecce ventus turbinis veniebat ab Aquilone, et nubes magna, et ignis involvens, et splendor in circuitu ejus: et de medio ejus, quasi species electri, id est, de medio ignis:

[Responsory1]
@Tempora/Pent01-0:Responsory1

[Lectio2]
!Ezek 1:5-9
5 Et in medio ejus similitudo quatuor animalium et hic aspectus eorum, similitudo hominis in eis.
6 Quatuor facies uni, et quatuor pennae uni.
7 Pedes eorum, pedes recti, et planta pedis eorum quasi planta pedis vituli: et scintillae quasi aspectus aeris candentis.
8 Et manus hominis sub pennis eorum, in quatuor partibus: et facies et pennas per quatuor partes habebant.
9 junctaeque erant pennae eorum alterius ad alterum: Non revertebantur cum incederent, sed unumquodque ante faciem suam gradiebatur.

[Responsory2]
R. Aspice Domine de sede sancta tua, et cogita de nobis: inclina Deus meus aurem tuam, et audi:
* Aperi oculos tuos, et vide tribulationem nostram.
V. Qui regis Israël, intende, qui deducis velut ovem Joseph.
R. Aperi oculos tuos, et vide tribulationem nostram.

[Lectio3]
!Ezek 1:10-12
10 Similitudo autem vultus eorum, facies hominis et facies leonis a dextris ipsorum quatuor, facies autem bovis a sinistris ipsorum quatuor, et facies aquilae desuper ipsorum quatuor.
11 Facies eorum et pennae eorum extentae desuper: duae pennae singulorum jungebantur, et duae tegebant corpora eorum
12 et unumquodque eorum coram facie sua ambulabat: ubi erat impetus spiritus, illuc gradiebantur, nec revertebantur cum ambularent.

[Responsory3]
R. Aspice Domine, quia facta est desolata civitas plena divitiis, sedet in tristitia domina Gentium:
* Non est qui consoletur eam, nisi tu Deus noster.
V. Plorans ploravit in nocte, et lacrimae ejus in maxillis ejus.
R. Non est qui consoletur eam, nisi tu Deus noster.
&Gloria
R. Non est qui consoletur eam, nisi tu Deus noster.

[Lectio4]
De Expositione sancti Gregorii Papae in Ezechielem Prophetam.
!Liber 1. Homilia 2.
Usus propheticae locutionis est, ut prius personam, tempus, locumque describat, et postmodum dicere mysteria prophetiae incipiat: quatenus ad veritatem solidius ostendendam, ante historiae radicem figat, et post, fructus spiritus per signa et allegorias proferat. Ezechiel itaque aetatis suae tempus indicat, dicens: Et factum est in trigesimo anno, in quarto mense, in quinta mensis. Locum quoque denuntians, adjungit: Cum essem in medio captivorum juxta flumen Chobar, aperti sunt caeli, et vidi visiones Dei. Tempus etiam insinuat, subdens: In quinta mensis: ipse est annus quintus transmigrationis regis Joachin. Qui ut bene personam indicet, etiam genus narrat, cum subditur: Et factum est verbum Domini ad Ezechielem, filium Buzi, sacerdotem.

[Responsory4]
R. Super muros tuos Jerusalem constitui custodes:
* Tota die et nocte non tacebunt laudare nomen Domini.
V. Praedicabunt populis fortitudinem meam, et annuntiabunt Gentibus gloriam meam.
R. Tota die et nocte non tacebunt laudare nomen Domini.

[Lectio5]
Sed prima quaestio nobis oritur, cur is qui nihil adhuc dixerat, ita exorsus est, dicens: Et factum est in trigesimo anno. Et, namque sermo conjunctionis est: et scimus, quia non conjungitur sermo subsequens, nisi sermoni praecedenti. Qui igitur nihil dixerat, cur dicit, Et factum est: cum non sit sermo, cui hoc quod incipit, subjungat? Qua in re intuendum est, quia sicut nos corporalia, sic prophetae sensu spiritalia aspiciunt: eisque et illa sunt praesentia, quae nostrae ignorantiae absentia videntur. Unde fit, ut in mente prophetarum ita conjuncta sint exterioribus interiora, quatenus simul utraque videant: simulque in eis fiat et intus verbum quod audiunt, et foris quod dicunt.

[Responsory5]
R. Muro tuo inexpugnabili circumcinge nos Domine, et armis tuae potentiae protege nos semper:
* Libera Domine Deus Israël clamantes ad te.
V. Erue nos in mirabilibus tuis, et da gloriam nomini tuo.
R. Libera Domine Deus Israël clamantes ad te.

[Lectio6]
Patet igitur causa, cur qui nihil dixerat, inchoavit, dicens: Et factum est in trigesimo anno: quia hoc verbum quod foris protulit, illi verbo quod intus audierat, conjunxit. Continuavit ergo verba quae protulit visioni intimae, et idcirco incipit, dicens: Et factum est. Subjunxit enim hoc quod exterius loqui inchoat: ac si et illud foris sit, quod intus vidit. Hoc autem quod dicitur, quia in trigesimo anno spiritum prophetiae acceperit, indicat aliquid nobis considerandum: videlicet quia juxta rationis usum, doctrinae sermo non suppetit, nisi in aetate perfecta. Unde et ipse Dominus anno duodecimo aetatis suae in medio doctorum in templo sedens, non docens, sed interrogans voluit inveniri.

[Responsory6]
R. Sustinuimus pacem, et non venit: quaesivimus bona, et ecce turbatio: cognovimus Domine peccata nostra:
* Non in perpetuum obliviscaris nos.
V. Peccavimus, impie gessimus, iniquitatem fecimus Domine in omnem justitiam tuam.
R. Non in perpetuum obliviscaris nos.
&Gloria
R. Non in perpetuum obliviscaris nos.

[Responsory7]
R. Laudabilis populus,
* Quem Dominus exercituum benedixit, dicens: Opus manuum mearum tu es, hereditas mea Israël.
V. Beata gens, cujus est Dominus Deus, populus electus in hereditatem.
R. Quem Dominus exercituum benedixit, dicens: Opus manuum mearum tu es, hereditas mea Israël.

[Responsory8]
@Tempora/Pent01-0:Responsory8
