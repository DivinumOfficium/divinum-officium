[Rank]
Feria IV infra Hebdomadam II post Octavam Pentecostes;;Feria;;1

[Rule]
Oratio Dominica

[Lectio1]
De libro primo Regum. 
!1 Sam 6:19-21; 7:1
19 Percussit autem de viris Bethsamitibus, eo quod vidissent arcam Domini: et percussit de populo septuaginta viros, et quinquaginta millia plebis. Luxitque populus, eo quod Dominus percussisset plebem plaga magna.
20 Et dixerunt viri Bethsamitae: Quis poterit stare in conspectu Domini Dei sancti hujus? et ad quem ascendet a nobis?
21 Miseruntque nuntios ad habitatores Cariathiarim, dicentes: Reduxerunt Philisthiim arcam Domini: descendite, et reducite eam ad vos.
1 Venerunt ergo viri Cariathiarim, et reduxerunt arcam Domini, et intulerunt eam in domum Abinadab in Gabaa: Eleazarum autem filium ejus sanctificaverunt, ut custodiret arcam Domini.

[Responsory1]
@TemporaM/Pent01-3:Responsory1

[Lectio2]
!1 Sam 7:2-4
2 Et factum est, ex qua die mansit arca Domini in Cariathiarim, multiplicati sunt dies (erat quippe jam annus vigesimus), et requievit omnis domus Israël post Dominum.
3 Ait autem Samuel ad universam domum Israël, dicens: Si in toto corde vestro revertimini ad Dominum, auferte deos alienos de medio vestri, Baalim et Astaroth: et praeparate corda vestra Domino, et servite ei soli, et eruet vos de manu Philisthiim.
4 Abstulerunt ergo filii Israël Baalim et Astaroth, et servierunt Domino soli.

[Responsory2]
@TemporaM/Pent01-3:Responsory2

[Lectio3]
!1 Sam 7:5-8
5 Dixit autem Samuel: Congregate universum Israël in Masphath, ut orem pro vobis Dominum.
6 Et convenerunt in Masphath: hauseruntque aquam, et effuderunt in conspectu Domini: et jejunaverunt in die illa atque dixerunt ibi: Peccavimus Domino. Judicavitque Samuel filios Israël in Masphath.
7 Et audierunt Philisthiim quod congregati essent filii Israël in Masphath, et ascenderunt satrapae Philisthinorum ad Israël. Quod cum audissent filii Israël, timuerunt a facie Philisthinorum.
8 Dixeruntque ad Samuelem: Ne cesses pro nobis clamare ad Dominum Deum nostrum, ut salvet nos de manu Philisthinorum.


[Responsory3]
@TemporaM/Pent01-3:Responsory3

[Lectio4]
Ex libro sancti Ambrosii Episcopi de Sacramentis.
!Lib. 4. Cap. 4.
Auctor sacramentorum quis est, nisi Dominus Jesus? De caelo ista sacramenta~
venerunt Consilium enim omne de caelo est. Vere autem magnum est et divinum miraculum,~
quod populo pluit Deus manna de caelo, et non laborabat populus, et manducabat.~
Tu forte dicis: Meus panis est usitatus. Sed panis iste, panis est ante verba~
sacramentorum: ubi accesserit consecratio, de pane fit caro Christi. Hoc igitur~
astruamus. Quomodo potest, qui panis est, corpus esse Christi? Consecratione.~
Consecratio igitur quibus verbis est, et cujus sermonibus? Domini Jesu. Nam~
reliqua omnia quae dicuntur, laudem Deo deferunt, oratio praemittitur pro populo,~
pro regibus, pro ceteris: ubi venitur ut conficiatur venerabile Sacramentum, jam~
non suis sermonibus sacerdos, sed utitur sermonibus Christi.

[Lectio5]
Ergo sermo Christi hoc conficit Sacramentum. Quis sermo Christi? Nempe is, quo~
facta sunt omnia. Jussit Dominus, et factum est caelum: jussit Dominus, et facta~
est terra: jussit Dominus, et facta sunt maria: jussit Dominus, et omnis~
creatura generata est. Vides ergo quam operatorius sit sermo Christi. Si ergo~
tanta vis est in sermone Domini Jesu, ut inciperent esse quae non erant: quanto~
magis operatorius est, ut quae erant, in aliud commutentur? Caelum non erat,~
mare non erat, terra non erat. Sed audi dicentem: Ipse dixit, et facta sunt:~
ipse mandavit, et creata sunt. Ergo tibi ut respondeam, non erat corpus Christi~
ante consecrationem: sed post consecrationem dico tibi quod jam corpus est~
Christi. Ipse dixit, et factum est: ipse mandavit, et creatum est.

[Lectio6]
Jam redi mecum ad propositionem meam. Magnum quidem et venerabile, quod manna~
Judaeis pluit e caelo. Sed intellige quid est amplius, manna de caelo, an corpus~
Christi? Corpus Christi utique, qui auctor est caeli. Deinde manna qui~
manducavit, mortuus est: qui manducaverit hoc corpus, fiet ei remissio~
peccatorum, et non morietur in aeternum. Ergo non otiose, cum accipis, tu dicis,~
Amen; jam in spiritu confitens quod accipias corpus Christi. Dicit tibi sacerdos,~
Corpus Christi: et tu dicis, Amen, hoc est, verum. Quod confitetur lingua,~
teneat affectus.

[Lectio7]
Lectio sancti Evangelii secundum Joannem.
!John 6:5-59
In illo tempore: Dixit Jesus turbis Judaeorum: Caro mea, vere est cibus, et~
sanguis meus, vere est potus. Et reliqua.
_
Homilia sancti Hilarii Episcopi
!Lib. 8. de Trinit., ante med.
Non est humano aut saeculi sensu in Dei rebus loquendum. Quae scripta sunt,~
legamus: et quae legerimus, intelligamus et tunc perfectae fidei officio~
fungemur. De naturali enim in nobis Christi veritate quae dicimus, nisi ab eo~
discimus, stulte atque impie dicimus. Ipse enim ait: Caro mea vere est esca, et~
sanguis meus vere est potus. Qui edit carnem meam, et bibit sanguinem meum, in~
me manet, et ego in eo. De veritate carnis et sanguinis non relictus est~
ambigendi locus.

[Lectio8]
Nunc enim et ipsius Domini professione, et fide nostra vere caro est, et vere~
sanguis est. Et haec accepta atque hausta id efficiunt, ut et nos in Christo, et~
Christus in nobis sit. An ne hoc veritas non est? Contingat plane his verum non~
esse, qui Christum Jesum verum esse Deum negant. Est ergo in nobis ipse per~
carnem, et sumus in eo, dum secum hoc quod nos sumus, in Deo est. Quod autem in~
eo per sacramentum communicatae carnis et sanguinis simus, ipse testatur,~
dicens: Et hic mundus jam me non videt, vos autem me videbitis: quoniam ego vivo,~
et vos vivetis: quoniam ego in Patre meo, et vos in me, et ego in vobis.

[Lectio9]
Quod autem in nobis naturalis haec unitas sit, ipse ita testatus est: Qui edit~
carnem meam, et bibit sanguinem meum, in me manet, et ego in eo. Non enim quis~
in eo erit, nisi in quo ipse fuerit: ejus tantum in se assumptam habens carnem,~
qui suam sumpserit. Perfectae autem hujus unitatis sacramentum superius jam~
docuerat, dicens: Sicut me misit vivens Pater, et ego vivo per Patrem; et qui~
manducat meam carnem, et ipse vivet per me. Vivit ergo per Patrem: et quo modo~
per Patrem vivit, eodem modo nos per carnem ejus vivemus.
&teDeum
