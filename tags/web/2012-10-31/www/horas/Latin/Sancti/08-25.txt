[Rank]
S. Ludovici Confessoris;;Semiduplex;;2;;vide C5

[Rank1570]
S. Ludovici Confessoris;;Simplex;;1.1;;vide C5

[RankTrident]
S. Ludovici Confessoris;;Duplex;;3;;vide C5

[Rank1960]
S. Ludovici Confessoris;;Duplex;;3;;vide C5

[RankNewcal]
S. Ludovioci Confessoris;;Duplex optional;;2;;vide C5

[Rule]
vide C5;
9 lectiones

[Oratio]
Deus, qui beatum Ludovicum Confessorem tuum de terreno regno ad caelestis regni gloriam transtulisti: ejus, quaesumus, meritis et intercessione, Regis regum Jesu Christi Filii tui facias nos esse consortes:
$Qui tecum

[Lectio4]
Ludovicus nonus Galliae rex, duodecim annos natus, patre amisso, et in Blanchae matris sanctissima disciplina educatus, cum jam vigesimum annum in regno ageret, in morbum incidit: quo tempore cogitavit de recuperanda possessione Jerosolymorum. Quamobrem ubi convaluisset, vexillum ab episcopo Parisiensi accepit: deinde mare cum ingenti exercitu trajiciens, primo praelio Saracenos fugavit. Sed cum ex pestilentia magna militum multitudo periisset, victus ipse captusque est.

[Lectio5]
Rebus postea cum Saracenis compositis, liber rex exercitusque dimittitur. Quinque annis in Oriente commoratus, plurimos Christianos a barbarorum servitute redemit, multos etiam infideles ad Christi fidem convertit: praeterea aliquot Christianorum urbes refecit suis sumptibus. Interim mater ejus migrat e vita: quare domum redire cogitur, ubi totum se dedit pietatis officiis.

[Lectio6]
Multa aedificavit monasteria, et pauperum hospitia: beneficentia egentes sublevabat: frequens visebat aegrotos, quibus ipse non solum suis sumptibus omnia suppeditabat, sed etiam, quae opus erant, manibus ministrabat. Vestitu vulgari utebatur, cilicio ac jejunio corpus assidue affligebat. Sed cum iterum transmisisset, bellum Saracenis illaturus, jamque castra in eorum conspectu posuisset, pestilentia decessit in illa oratione: Introibo in domum tuam; adorabo ad templum sanctum tuum, et confitebor nomini tuo. Ejus corpus postea Lutetiam Parisiorum translatum est, quod in celebri sancti Dionysii templo asservatur et colitur; caput vero in sacra aede sanctae Capellae. Ipse clarus miraculis a Bonifacio Papa octavo in sanctorum numerum est relatus.

[Lectio7]
@Commune/C5:Lectio72

[Lectio8]
@Commune/C5:Lectio82

[Lectio9]
@Commune/C5:Lectio92

[Lectio93]
@Sancti/08-26:Lectio93

[Lectio94]
Ludovícus nonus, Gálliæ rex, in Blanchæ matris sanctíssima disciplína educátus, pro recuperánda possessióne Jerosolymórum mare cum ingénti exércitu trajíciens, primo prælio Saracénos fugávit. Sed cum magna militum multitúdo ex pestiléntia periísset, victus ipse captúsque est. Rebus compósitis, liber dimíttitur. Plúrimos in Oriénte Christiános a barbarórum servitúte redémit, multos étiam infidéles ad Christi fidem convértit. In Gálliam revérsus, multa ædificávit monastéria et páuperum hospítia; beneficéntia egéntes sublevábat, frequens visébat ægrótos, eísque ministrábat; vestítu vulgári utebátur, cilício ac jejúnio corpus assídue affligébat. Cum íterum transmisísset, bellum Saracénis illatúrus, jamque castra in eórum conspéctu posuísset, pestiléntia decéssit in illa oratióne: Introíbo in domum tuam, adorábo ad templum sanctum tuum, et confitébor nómini tuo.
&teDeum
