[Lectio1]
Dal primo libro dei Maccabei
!1 Mac 1:17-20
17 Antioco stabilitosi nel suo regno, incominciò a voler regnare anche sulla terra d'Egitto, per avere il dominio di due regni, 
18 onde entrò nell'Egitto con numeroso esercito, con carri, elefanti, cavalieri e gran numero di navi, 
19 e mosse guerra a Tolomeo re dell'Egitto, e Tolomeo, avendo avuto paura di fronte a lui, fuggì, e molti furono feriti e uccisi, 
20 e quegli occupò le città forti della terra d'Egitto, e saccheggiò tutto il paese d'Egitto.

[Responsory1]
R. Giuda disse a Simone suo fratello; Scegliti degli uomini, e va a liberare i tuoi fratelli in Galilea io poi e tuo fratello Gionata andremo in Galaad: 
* E quale che sia la volontà del cielo, così sia.
V. Armatevi, uomini valorosi, e tenetevi pronti; perché è meglio per noi morire in battaglia, che vedere lo sterminio della nostra gente e delle cose sante.
R. E quale che sia la volontà del cielo, così sia.

[Lectio2]
!1 Mac 1:21-23
21 E dopo d'aver desolato l'Egitto, Antioco tornò indietro l'anno centoquarantatre, e si rivolse contro Israele. 
22 E arrivò a Gerusalemme con grosso esercito 
23 ed entrò arrogantemente nel luogo santo, e si prese l'altare d'oro e il candelabro delle lampade e tutti i suoi vasi e la mensa di proposizione e i vasi delle libagioni e le coppe e i turiboli d'oro e il velo e le corone e l'ornato di oro che stava sulla facciata del tempio, e fece tutto in pezzi.

[Responsory2]
R. Ornarono la facciata del tempio con corone d'oro e consacrarono l'altare al Signore: 
* E fu grande l'allegrezza del popolo.
V. Con inni e cantici benedicevano il Signore.
R. E fu grande l'allegrezza del popolo.

[Lectio3]
!1 Mac 1:24-29
24 E prese l'argento e l'oro e í vasi preziosi, e portò via i tesori nascosti che ritrovò, e, rapita ogni cosa, se ne ritornò al suo paese 
25 dopo aver fatto strage d'uomini, e parlato con gran superbia, 
26 e fu gran pianto in Israele e in tutto il paese, 
27 e i principi e i seniori gemevano, e i giovani e le fanciulle si sentivano mancare, e la bellezza delle donne venne meno. 
28 Tutti i mariti si sfogavano in lamenti e le spose sedute sul letto nuziale piangevano, 
29 e la terra si commosse per i suoi abitanti, e tutta la casa di Giacobbe fu ricoperta di con fusione.

[Responsory3]
R. Con inni e cantici benedicevano il Signore, 
* Che aveva fatto cose grandi in Israele, e il Signore onnipotente aveva data loro la vittoria,
V. Ornarono la facciata del tempio con corone d'oro e consacrarono l'altare al Signore.
R. Che aveva fatto cose grandi in Israele, e il Signore onnipotente aveva data loro la vittoria,
&Gloria
R. Che aveva fatto cose grandi in Israele, e il Signore onnipotente aveva data loro la vittoria,
