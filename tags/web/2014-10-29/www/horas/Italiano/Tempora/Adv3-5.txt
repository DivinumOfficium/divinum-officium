[Rank]
Feria VI Quattuor Temporum in Adventu;;Feria major;;2

[Rank1960]
Feria VI Quattuor Temporum Adventus;;Feria major;;3

[RankNewcal]
Feria VI infra Hebdomadam III Adventus;;Feria major;;2

[Rule]
Preces Feriales

[Lectio1]
Lettura del santo Vangelo secondo Luca. 
!Luc 1:39-47
In quell'occasione: Maria si alzò, e andò in fretta in una regione montuosa, in una città di Giuda; ed entrò in casa di Zaccaria, e salutò Elisabetta. Eccetera.
_
Omelia di sant'Ambrogio Vescovo
!Libro 2 al cap. 1 di Luca, dopo il principio.
È giusto che chi vuol esser creduto cominci a provare che egli è degno di fede. Ond'è che l’ Angelo, nell'annunziare alla Vergine Maria il gran mistero, le dice, per convincerla, che una donna sterile e anziana è divenuta madre: per mostrarle così che a Dio è possibile tutto ciò che gli piace. Appena Maria ebbe ciò udito, non già che non credesse all'oracolo, 0 dubitasse del nunzio, o che esitasse intorno all'esempio, ma lieta per il compimento dei voti (della cugina), Volendo compiere un pio dovere, si diresse in fretta . e festante verso una regione montuosa. Già piena di Dio, dove se non verso regioni più alte doveva muoversi in fretta? La grazia dello Spirito Santo non conosce indugi (in ciò che ispira).

[Responsory1]
R. Manda, o Signore, l'Agnello, il Dominatore della terra, 
* Da Petra del deserto sino al monte della figlia di Sion.
V. Mostraci, o Signore, la tua misericordia, e concedici la tua salvezza.
R. Da Petra del deserto sino al monte della figlia di Sion.

[Lectio2]
Imparate voi pure, o sante donne, con quale sollecitudine dovete assistere le vostre congiunte prossime ad essere madri. Maria, che prima viveva sola nell'interno della sua casa, ora non il pudore di vergine la trattiene più dal comparire in pubblico, non l'asprezza dei monti arresta il suo zelo, non la lunghezza del viaggio la scoraggia dal rendere il suo servizio. La Vergine, lasciata la sua casa, si diresse in fretta verso una regione montuosa, preoccupata la Vergine del suo dovere, senza pensare alle difficoltà, ascoltando la (sua) carità piuttosto che la debolezza del (suo) sesso. Imparate, o vergini, a non gironzolare per le case altrui, a non fermarvi nelle piazze, a non prender parte a nessun trattenimento pubblico. Maria, lenta a uscir di casa, sollecita quand'è fuori, restò tre mesi con sua cugina.

[Responsory2]
R. Mandate, o cieli, dall'alto, la rugiada, e le nubi piovano il giusto: 
* Si apra la terra, e germogli il Salvatore.
V. Manda, o Signore, l'Agnello, il Dominatore della terra, da Petra del deserto fino al monte della figlia di Sion.
R. Si apra la terra, e germogli il Salvatore.

[Lectio3]
Avete appreso, o vergini, il pudore di Maria: apprendetene ora l'umiltà. Una parente va dalla parente, la più giovane alla più anziana: né va soltanto, ma è la prima a salutare. Poiché conviene che una vergine, quanto più casta, tanto più sia umile. Che sappia essere deferente verso gli anziani. Che chi fa professione di castità, insegni l'umiltà. (Il suo viaggio) è anche un effetto della sua pietà, è una norma per nostra istruzione. È da rilevare infatti qui, che è il superiore che va all'inferiore, perché l'inferiore sia soccorso: Maria ad Elisabetta, Cristo a Giovanni.

[Responsory3]
R. Le campagne deserte d'Israele hanno germinato un germe odoroso : perché ecco che il Dio nostro verrà con potenza, 
* E il suo splendore con lui.
V. Da Sion lo splendore della sua magnificenza : il nostro Dio verrà pubblicamente.
R. E il suo splendore con lui.
&Gloria
R. E il suo splendore con lui.

[Ant 2]
Appena la voce * del tuo saluto è giunta alle mie orecchie, è balzato per giubilo il bambino nel mio seno, alleluia.

[Oratio]
Deh! Signore, risveglia la tua potenza e vieni: affinché quelli che confidano nella tua bontà, siano presto liberati da ogni avversità: 
$Qui vivis

[Ant 3]
Questa è la testimonianza * che rese Giovanni: Colui che viene dopo di me, è prima di me.
