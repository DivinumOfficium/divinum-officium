[Lectio1]
Dal Profeta Ezechiele
!Ezek 2:2-5
2 E udii colui che mi parlava 
3 e diceva: Figlio dell'uomo, io ti mando ai figli d'Israele, a genti apostate che si sono allontanate da me; essi e i padri loro han trasgredito il mio patto sino al giorno d'oggi; 
4 e figli di testa dura e di cuore ostinato sono quelli cui io ti mando, e dirai loro: Ecco ciò che dice il Signore Dio. 
5 Se forse essi ti ascolteranno e se forse la smetteranno, essendo una casa esasperante, sapranno così che c'è stato un profeta in mezzo ad essi.

[Responsory1]
R. Egli ha redento il suo popolo e lo ha liberato, e verranno ed esulteranno sul monte Sion e godranno dei beni del Signore del frumento, del vino e dell'olio. 
* E non avranno più fame.
V. E l'anima loro sarà come un orto irrigato. 
R. E non avranno più fame.

[Lectio2]
!Ezek 2:6-7
6 E tu, figlio dell'uomo, non temerli, né paventare i loro discorsi, perché tu hai da fare con increduli e sovvertitori, e abiti con degli scorpioni. Non temere le loro parole, né ti spaventino i loro volti, perché sono una casa esasperante. 
7 Tu dunque ripeterai loro le mie parole se per caso ti ascoltino e la smettano, poiché sono gente irritante.

[Responsory2]
R. Son messo alle strette da ogni parte, e non so che mi scegliere: 
* E meglio per me cadere nelle mani degli uomini che abbandonare la legge del mio Dio.
V. Se farò questo, morrò; se non lo farò, non sfuggirò dalle vostre mani. 
R. E meglio per me cadere nelle mani degli uomini che abbandonare la legge del mio Dio.

[Lectio3]
!Ezek 2:8-9
8 Ma tu, o figliuolo dell'uomo, ascolta quanto ti dirò e non essere riluttante, com'è riluttante questa casa; apri la tua bocca, e mangia tutto ciò ch'io ti dò. 
9 E guardai, ed ecco una mano stesa verso di me, che teneva un libro rotolato, e me lo spiegò davanti, ed esso era scritto dentro e fuori, e vi erano scritte lamentazioni, cantici e guai.

[Responsory3]
R. Il Signore mandò il suo Angelo, e chiuse le bocche dei leoni, 
* E non mi fecero male, perché dinanzi a lui non si trovò ingiustizia in me.
V. Iddio mandò la sua misericordia e la sua verità: e strappò l'anima mia di mezzo ai giovani leoni. 
R. E non mi fecero male, perché dinanzi a lui non si trovò ingiustizia in me.
&Gloria
R. E non mi fecero male, perché dinanzi a lui non si trovò ingiustizia in me.
