[Ant 1]
In omnibus his * non peccavit Job labiis suis neque stultum aliquid contra Deum~
locutus est

[Versum 1]
V. Vespertina oratio ascendat ad te Domine.
R. Et descendat super nos misericordia tua.

[Lectio1]
De libro Job
!Job 9:1-5
1 Et respondens Job, ait:
2 Vere scio quod ita sit, et quod non justificetur homo compositus Deo.
3 Si voluerit contendere cum eo, non poterit ei respondere unum pro mille.
4 Sapiens corde est, et fortis robore: quis restitit ei, et pacem habuit?
5 Qui transtulit montes, et nescierunt hi quos subvertit in furore suo.


[Responsory1]
@TemporaM/091-0:Responsory1

[Lectio2]
!Job 9:6-10
6 Qui commovet terram de loco suo, et columnae ejus concutiuntur.
7 Qui praecipit soli, et non oritur, et stellas claudit quasi sub signaculo.
8 Qui extendit caelos solus, et graditur super fluctus maris.
9 Qui facit Arcturum et Oriona, et Hyadas et interiora austri.
10 Qui facit magna, et incomprehensibilia, et mirabilia, quorum non est numerus.


[Responsory2]
@TemporaM/091-0:Responsory2

[Lectio3]
!Job 9:11-17
11 Si venerit ad me, non videbo eum; si abierit, non intelligam.
12 Si repente interroget, quis respondebit ei? vel quis dicere potest: Cur ita facis?
13 Deus, cujus irae nemo resistere potest, et sub quo curvantur qui portant orbem.
14 Quantus ergo sum ego, ut respondeam ei, et loquar verbis meis cum eo?
15 qui etiam si habuero quippiam justum, non respondebo: sed meum judicem deprecabor.
16 Et cum invocantem exaudierit me, non credo quod audierit vocem meam.
17 In turbine enim conteret me, et multiplicabit vulnera mea, etiam sine causa.


[Responsory3]
@TemporaM/091-0:Responsory3

[Lectio4]
Ex libro Moralium sancti Gregorii Papae.
!Lib. 9. Cap. 2.
Vere scio quod ita sit, et
1 quod non justificabitur homo compositus Deo. Homo quippe Deo non compositus~
justitiam percipit, compositus amittit: quia quisquis se auctori bonorum~
comparat, bono se, quod acceperat, privat. Qui enim accepta bona sibi arrogat,~
suis contra Deum donis pugnat. Unde ergo despectus erigitur, dignum est ut~
erectus inde destruatur. Sanctus autem vir, quia omne virtutis nostrae meritum,~
esse vitium conspicit, si ab interno arbitro districte judicetur, recte~
subjungit: Si voluerit contendere cum eo, non poterit respondere ei unum pro~
mille.

[Responsory4]
@TemporaM/091-0:Responsory4

[Lectio5]
In Scriptura sancta millenarius numerus pro universitate solet intelligi. Hinc~
etenim Psalmista ait: Verbi, quod mandavit in mille generationes: cum profecto~
constet, quod ab ipso mundi exordio usque ad Redemptoris adventum per~
Evangelistam non amplius quam septuaginta et septem propagines numerentur. Quid~
ergo in millenario numero nisi ad proferendam novam sobolem perfecta universitas~
praescitae generationis exprimitur? Hinc et per Joannem dicitur: Et regnabunt~
cum eo mille annis: quia videlicet segnum sanctae Ecclesiae universitatis~
perfectione solidatur.

[Responsory5]
@TemporaM/091-0:Responsory5

[Lectio6]
Quia vero monas decies multiplicata in denarium ducitur, denarius per semetipsum~
ductus in centenarium dilatatur; qui rursus per denarium ductus, in millenarium~
tenditur: cum ab uno incipimus, ut ad millenarium veniamus, quid hoc loco unius~
appellatione, nisi bene vivendi initium: quid millenarii numeri amplitudine,~
nisi eiusdem bonae vitae perfectio designatur? Cum Deo autem contendere, est,~
non ei tribuere sed sibi gloriam suae virtutis arrogare. Sed sanctus vir~
conspiciat, quia et qui summa jam dona percepit, si de acceptis extdllitur,~
cuncta quae acceperat, amittit.

[Responsory6]
@TemporaM/091-0:Responsory6

[Responsory7]
@TemporaM/091-0:Responsory7

[Responsory8]
@TemporaM/Pent03-0:Responsory8

[Responsory9]
@TemporaM/Pent03-0:Responsory9
