44:1 Az én szivem jó beszédet önt ki; a királynak ajánlom énekemet. 
44:2 Az én nyelvem az iró tolla, ki gyorsan ir. 
44:3 Ékes alakú vagy az emberek fiai fölött, kedvesség van elöntve ajkaidon; Azért áldott meg téged az Isten mindörökké. 
44:4 Kösd fel oldaladra kardodat, leghatalmasabb!
44:5 A te ékességeddel és szépségeddel indúlj meg, járj szerencsésen és országolj 
44:6 a valóságért és szelídségért és igazságért; és jobbod csodálatosan elvezet téged. 
44:7 Nyilaid élesek, népek esnek el alattad, a király ellenségei sziveibe (hatnak). 
44:8 A te széked, Isten! mindörökön örökké áll; igazság pálczája a te országod pálczája. 
44:9 Szereted az igazságot, és gyûlölöd a gonoszságot; azért kent föl téged az Isten, a te Istened vigaság olajával társaid fölött. 
44:10 Mirrha és áloe és kázia van ruházatodban az elefántcsont-házakból, melyekkel gyönyörködtettek téged 
44:10 a királyok leányai a te dicsõségedben. A királyné jobbod felõl áll aranyos ruházatban, körûlvétetve sokszinû ékességgel. 
44:11 Halljad, leányom! és lássad, és hajtsd ide füledet; és feledd el népedet és atyád házát. 
44:12 És a király megkivánja ékességedet; mert õ a te Urad Istened, és imádni fogják õt. 
44:13 És Tírus leányai, a község minden gazdagjai ajándékokkal könyörögni fognak szined elõtt. 
44:14 A király leányának minden dicsõsége belûl vagyon, aranynyal szegélyzett 
44:15 sokszinû öltözetében. Utána szüzek vezettetnek a királyhoz, az õ társai hozzád vitetnek; 
44:16 bevitetnek vigasággal és örvendezéssel, behozatnak a király templomába. 
44:17 Atyáid helyett fiak születnek neked; fejedelmekké rendeled azokat egész földön. 
44:18 Megemlékeznek a te nevedrõl minden nemzedékrõl nemzedékre; 
44:18 azért a népek dicsérni fognak téged örökké és mindörökön örökké. 
