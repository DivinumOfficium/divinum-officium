[Rank]
S. Dionysii Episcopi Rustici et Eleuthery Martyrum;;Semiduplex;;2;;vide C3

[Rule]
vide C3;
Gloria

[Introitus]
!Eccli 44:15; 44:14
v. Sapiéntiam Sanctórum narrent pópuli, et laudes eórum núntiet ecclésia: nómina~
autem eórum vivent in saeculum saeculi.
!Ps 32:1
Exsultáte, justi, in Dómino: rectos decet collaudátio.
&Gloria
v. Sapiéntiam Sanctórum narrent pópuli, et laudes eórum núntiet ecclésia: nómina~
autem eórum vivent in saeculum saeculi.

[Oratio]
Deus, qui hodiérna die beátum Dionýsium, Mártyrem tuum atque Pontíficem, virtúte~
constantiæ in passióne roborásti, quique illi, ad prædicándum géntibus glóriam~
tuam, Rústicum et Eleuthérium sociáre dignátus es: tríbue nobis, quaesumus;~
eórum imitatióne, pro amóre tuo próspera mundi despícere, et nulla ejus advérsa~
formidáre.
$Per Dominum

[Lectio]
Léctio Actuum Apostolórum.
!Act 17:22-34
In diébus illis: Stans Paulus in médio Areopági, ait: Viri Atheniénses, per ómnia quasi superstitiosióres vos vídeo. Prætériens enim et videns simulácra vestra, invéni et aram, in qua scriptum erat: Ignóto Deo. Quod ergo ignorántes cólitis, hoc ego annúntio vobis. Deus, qui fecit mundum et ómnia, quæ in eo sunt, hic coeli et terræ cum sit Dóminus, non in manufáctis templis hábitat, nec mánibus humánis cólitur índigens áliquo, cum ipse det ómnibus vitam et inspiratiónem et ómnia: fecítque ex uno omne genus hóminum inhabitáre super univérsam fáciem terræ, defíniens statúta témpora et términos habitatiónis eórum, quaerere Deum, si forte attréctent eum aut invéniant, quamvis non longe sit ab unoquóque nostrum. In ipso enim vívimus et movémur et sumus: sicut et quidam vestrórum poëtárum dixérunt: Ipsíus enim et genus sumus. Genus ergo cum simus Dei, non debémus æstimáre auro aut argénto aut lápidi, sculptúræ artis et cogitatiónis hóminis Divínum esse símile. Et témpora quidem hujus ignorántia despíciens Deus, nunc annúntiat homínibus, ut omnes úbique poeniténtiam agant, eo quod státuit diem, in quo judicatúrus est orbem in æquitáte, in viro, in quo státuit, fidem præbens ómnibus, súscitans eum a mórtuis. Cum audíssent autem resurrectiónem mortuórum, quidam quidem irridébant, quidam vero dixérunt: Audiámus te de hoc íterum. Sic Paulus exívit de médio eórum. Quidam vero viri adhæréntes ei, credidérunt: in quibus et Dionýsius Areopagíta, et múlier nómine Dámaris, et álii cum eis.

[Graduale]
!Ps 123:7-8
Anima nostra, sicut passer, erépta est de láqueo venántium. 
V. Láqueus contrítus~
est, et nos liberáti sumus: adjutórium nostrum in nómine Dómini, qui fecit~
coelum et terram. Allelúja, allelúja
!Ps 67:4
Justi epuléntur, et exsúltent in conspéctu Dei: et delecténtur in lætítia.~
Allelúja.

[Evangelium]
Sequéntia ++ sancti Evangélii secúndum Lucam.
!Luc 12:1-8
In illo témpore: Dixit Jesus discípulis suis: Attendite aferménto pharisæórum,~
quod est hypócrisis. Nihil autem opértum est, quod non revelétur: neque~
abscónditum, quod non sciátur. Quóniam, quæ in ténebris dixístis, in lúmine~
dicántur: et quod in aurem locúti estis in cubícuIis, prædicábitur in tectis.~
Dico autem vobis amícis meis: Ne terreámini ab his, qui occídunt corpus, et post~
hæc non habent ámplius quid fáciant. Osténdam autem vobis, quem timeátis: timéte~
eum, qui, postquam occíderit, habet potestatem mittere in gehénnam. Ita dico~
vobis: hunc timéte. Nonne quinque pásseres véneunt dipóndio, et unus ex illis~
non est in oblivióne coram Deo? Sed et capílli cápitis vestri omnes numeráti~
sunt. Nolíte ergo timére: multis passéribus pluris estis vos. Dico autem vobis:~
Omnis, quicúmque conféssus fúerit me coram homínibus, et Fílius hóminis~
confitébitur illum coram Angelis Dei.

[Offertorium]
!Ps 149:5-6
Exsultábunt Sancti in glória, lætabúntur in cubílibus suis: exaltatiónes Dei in~
fáucibus eórum, allelúja.

[Secreta]
Obláta tibi, Dómine, múnera pópuli tui, pro tuórum honóre Sanctórum, súscipe~
propítius, quaesumus: et eórum nos intercessióne sanctífica.
$Per Dominum

[Communio]
!Luc 12:4
Dico autem vobis amicis meis: Ne terreámini ab his, qui vos persequúntur.

[Postcommunio]
Sumptis, Dómine, sacraméntis, quaesumus: ut, intercedéntibus beátis Martýribus~
tuis Dionýsio, Rústico et Eleuthério, ad redemptiónis ætérnæ proficiamus~
augméntum.
$Per Dominum

