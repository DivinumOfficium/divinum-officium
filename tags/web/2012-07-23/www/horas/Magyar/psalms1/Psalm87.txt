87:1 Én szabadúlásom Ura Istene! éjjel nappal kiáltok teelõtted. 
87:2 Jusson színed elé az én imádságom; hajtsd füledet könyörgésemre. 
87:3 Mert lelkem eltelt roszakkal; és életem közelget a pokolhoz. 
87:4 A sírgödörbe lemenõkhöz számláltatom; olyan lettem, mint a segítség nélkül való ember, 
87:5 a halottak közé bocsátva, mint a sírokban alvó megsebesûltek, kikrõl többé meg nem emlékezel, és kik a te kezedbõl kiszakasztattak. 
87:6 Mély verembe tettek engem, sötétségbe és a halál árnyékába. 
87:7 Rám nehezûlt a te haragod, és rám hoztad minden hullámodat. 
87:8 Eltávolítottad tõlem ismerõimet, utálatosságúl tettek engem magoknak.
87:9 Kézbe adattam, és nincs menekvésem; szemeim elbágyadnak az inség miatt; 
87:10 hozzád kiáltok, Uram, napestig, hozzád terjesztem ki kezeimet. 
87:11 Vajjon a holtakon mívelsz-e csodákat? vagy az orvosok fognak föltámasztani, hogy magasztaljanak tégedet? 
87:12 Beszéli-e valaki a sírban irgalmasságodat, és igazságodat az enyészetben? 
87:13 Tudják-e a sötétségben csodatételeidet, és igazságodat a feledés földén? 
87:14 Én azért, Uram, hozzád kiáltok, és reggel megelõz téged imádságom. 
87:15 Miért veted meg, Uram, imádságomat, s fordítod el tõlem orczádat? 
87:16 Szegény vagyok és megterhelt ifjúságomtól fogva; ha fölmagasztaltattam is, de megaláztattam és megszégyeníttettem. 
87:17 Keresztûl megy rajtam a te haragod, és rettentéseid megháborítanak engem. 
87:18 Körûlvesznek engem, mint a víz egész nap, körûlvesznek engem egyetemben. 
87:19 Eltávolítottad tõlem barátomat és társamat, és ismerõimet nyomorúságomtól. 
