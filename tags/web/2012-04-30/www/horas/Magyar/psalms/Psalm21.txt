21:1 (A karvezetõnek a Szarvasünõ reggel... dallamára - Dávid zsoltára.)
21:2 Istenem, Istenem, miért hagytál el, miért maradsz távol megmentésemtõl, panaszos énekemtõl?
21:3 Szólítalak nappal, Istenem, s nem hallod, szólítalak éjjel, s nem adsz feleletet.
21:4 Mégis te vagy a Szent, aki Izrael szentélyében lakik.
21:5 Atyáink benned reménykedtek, reméltek, s te megszabadítottad õket.
21:6 Hozzád kiáltottak és megmenekültek, benned bíztak és nem csalatkoztak.
21:7 De én csak féreg vagyok, nem ember, az emberek gúnytárgya s a népek megvetettje.
21:8 Mind, aki lát, gúnyt ûz belõlem, elhúzza száját és csóválja fejét.
21:9 Az Úrban bízott, hát mentse meg, segítsen rajta, ha szereti!
21:10 Te hoztál elõ az anyaméhbõl, jóvoltodból gond nélkül pihenhettem, anyám ölén.
21:11 A tiéd vagyok kezdettõl fogva, anyám méhétõl fogva te vagy az én Istenem.
21:12 Ne maradj távol szükségemben, légy közel, mert sehol sincs segítség!
21:13 Hatalmas tulkok vesznek körül, Básán bikái körülfognak.
21:14 Szájuk kitátva, mint zsákmányra éhes ordító oroszláné.
21:15 Olyan vagyok, mint a kiöntött víz. Csontjaimat szétszedték, szívem, mint a viasz, szétfolyt bensõmben.
21:16 Torkom kiszáradt, mint a cserép, nyelvem ínyemhez tapadt, és a halál porába fektettek.
21:17 Kutyák falkája ólálkodik körülöttem, s gonosztevõknek serege zár körül. Kezemet és lábamat összekötözték,
21:18 Megszámlálhatom minden csontomat; õk néznek és bámulnak,
21:19 elosztják maguk közt ruhámat, köntösömre pedig sorsot vetnek.
21:20 Ne maradj hát távol, Uram, te vagy segítségem, siess mentésemre!
21:21 Mentsd meg lelkemet a kardnak élétõl, a kutyák karmából ragadd ki életemet!
21:22 Szabadíts ki az oroszlán torkából, védj meg engem, szegényt, a tulkok szarvától!
21:23 Nevedet hirdetni fogom testvéreim elõtt, és a közösségben dicsõítlek téged.
21:24 Ti, akik félitek az Urat, áldjátok, Jákob fiai, magasztaljátok! Félje õt Izrael minden törzse!
21:25 Hiszen õ nem szégyellte, nem vetette meg a szegény nyomorát, nem rejtette el elõle arcát, meghallgatta, amikor hozzá kiáltott.
21:26 A tied dicséretem a nagy közösségben, azok elõtt, akik félnek téged, beváltom fogadalmam.
21:27 A szegények esznek és jóllaknak. Dicsõítsék az Urat mind, akik keresik: szívük élni fog mindörökké!
21:28 A föld határai errõl emlékeznek és az Úrhoz térnek mind. Leborul elõtte a pogányok minden törzse,
21:29 hiszen az Úré a királyság, õ uralkodik a népeken.
21:30 Csak õelõtte borul le a földnek minden hatalmassága, elõtte hajolnak meg mind, akik a porba visszatérnek, és lelkem neki fog élni.
21:31 Nemzetségem neki fog szolgálni. Az Úrról beszélnek majd az eljövendõ nemzedéknek,
21:32 igazságosságát hirdetik a jövõ népének: õ vitte ezt végbe.
