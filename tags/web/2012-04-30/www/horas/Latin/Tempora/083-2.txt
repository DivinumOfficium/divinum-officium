[Lectio1]
De libro Sapientiae.
! Sap 6:1-5
1 Melior est sapientia quam vires, et vir prudens quam fortis.
2 Audite ergo, reges, et intelligite; discite, judices finium terrae;
3 praebete aures, vos qui continetis multitudines, et placetis vobis in turbis nationum;
4 quoniam data est a Domino potestas vobis, et virtus ab Altissimo: qui interrogabit opera vestra, et cogitationes scrutabitur;
5 quoniam cum essetis ministri regni illius, non recte judicastis, nec custodistis legem justitiae, neque secundum voluntatem Dei ambulastis.

[Responsory1]
@Tempora/081-2:Responsory1

[Lectio2]
!Sap 6:6-9
6 Horrende et cito apparebit vobis, quoniam judicium durissimum his qui praesunt fiet.
7 Exiguo enim conceditur misericordia; potentes autem potenter tormenta patientur;
8 non enim subtrahet personam cujusquam Deus, nec verebitur magnitudinem cujusquam, quoniam pusillum et magnum ipse fecit, et aequaliter cura est illi de omnibus
9 fortioribus autem fortior instat cruciatio.

[Responsory2]
@Tempora/081-0:Responsory5

[Lectio3]
!Sap 6:10-13
10 Ad vos ergo, reges, sunt hi sermones mei: ut discatis sapientiam, et non excidatis.
11 Qui enim custodierint justa juste, justificabuntur; et qui didicerint ista, invenient quid respondeant.
12 Concupiscite ergo sermones meos; diligite illos, et habebitis disciplinam.
13 Clara est, et quae numquam marcescit, sapientia: et facile videtur ab his qui diligunt eam, et invenitur ab his qui quaerunt illam.

[Responsory3]
@Tempora/081-0:Responsory6
