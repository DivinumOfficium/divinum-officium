[Rank]
S. Gertrudis Virginis;;Duplex;;3;;vide C6

[Rule]
vide C6;
9 lectiones

[Oratio]
Deus, qui in corde beatae Gertrudis Virginis jucundam tibi mansionem~
praeparasti: ipsius meritis et intercessione cordis nostri maculas clementer~
absterge, et eiusdem tribue gaudere consortio.
$Per Dominum

[Hymnus Matutinum]
@Commune/C6:Hymnus Matutinum 1

[Lectio4]
Gertrudis Islebii in Saxonia nobili genere nata, quinquennis in monasterio~
Rodardensi, ordinis sancti Benedicti, virginitatem suam ac seipsam Jesu Christo~
obtulit. Quo ex tempore a mundanis rebus prorsus aliena, virtutique sedulo~
intenta, coelestis vitae genus instituit. Ad humaniorum litterarum notitiam~
rerum divinarum cognitionem adjunxit. Quarum meditatione vehementius ad virtutem~
incensa, brevi christianam perfectionem adepta est. De Christo ejusque vitae~
mysteriis saepenumero pio cum animi sensu loquebatur, unamque Dei gloriam~
cogitans, ad illam vota sua omnia et actiones referebat. Quamvis autem multis~
eximiis naturae et gratiae donis a Deo aucta esset, ita tamen sibi ipsa~
vilescebat, ut inter praecipua divinas bonitatis miracula, hoc item memoraret,~
quod se indignissimam misericorditer sustineret.

[Lectio5]
Trigesimum aetatis annum agens, primum Rodardensis monasterii, ubi religiosam~
vitam est professa, deinde Elpediani praeses electa, quadraginta annorum spatio,~
ea caritate, prudentia, et regularis disciplinae studio munus obivit, ut~
coenobium religiosae perfectionis domicilium videretur. Utrobique vero, licet~
esset omnium mater et magistra, omnium tamen minima haberi volebat, ac~
demissione pari ministram se exhibebat. Quo liberius Deo vacaret, vigiliis,~
abstinentia, aliusque cruciatibus corpus afflixit: semperque sui similis, morum~
innocentiam, mansuetudinem, ac patientiam praetulit singularem. Proximorum~
saluti omni ope studuit, piaeque curae copidsum fructum retulit. Divini amoris~
vi frequentes patiebatur extases, altissimaeque contemplationis et divinae~
unionis donum obtinuit.

[Lectio6]
Ut meritum acceptissimae sibi sponsae Christus ostenderet, in corde Gertrudis~
jucundam sibi esse mansionem testatus est. Deiparam Virginem veluti matrem et~
curatricem a Jesu acceptam pietate praecipua prosequebatur, ab eaque multa~
accepit beneficia. Erga divinissimum Eucharistiae sacramentum et passionem~
Domini tanto amore cum grati animi sensu afficiebatur, ut interdum uberibus~
lacrimis perfunderetur. Justorum animas, piacularibus flammis addictas,~
quotidianis subsidiis et precibus juvabat. Multa ad confovendam pietatem~
scripsit. Divinarum etiam revelationum et prophetiae dono claruit. Denique~
flagrantissimo Dei amore potius quam morbo languescens, anno Domini millesimo~
ducentesimo nonagesimo secundo vita decessit. Miraculis vivens et post mortem a~
Deo illustrata est.

[Lectio94]
Gertrúdis, Islébii in Saxónia nata, quinquénnis in monastério Elpidiénsi, órdinis sancti Benedícti, virginitátem suam ac seípsam Jesu Christo  óbtulit.  Sanctam Mechtíldem magístram hábuit, qua duce ad altíssima contemplatiónis dona pervénit.  Erga diviníssimum Eucharístiæ sacraméntum et passiónem Dómini tanta caritáte æstuábat, ut, ea recógitans, ubéribus lácrimis perfunderétur.  Multa ad confovéndam pietátem scripsit.  Divinárum étiam revelatiónum et prophetíæ dono cláruit.  Dénique, flagrantíssimo Dei amóre pótius quam morbo languéscens, vita decéssit, miráculis vivens et post mortem illústris.
&teDeum

