41:1 Quemadmodum desiderat cerva rivos aquarum, * ita desiderat anima mea te, Deus.
41:2 Sitit anima mea Deum, Deum vivum: * quando veniam et videbo faciem Dei?
41:3 Factae sunt mihi lacrimae meae panis die ac nocte, * dum dicunt mihi cotidie: Ubi est Deus tuus?
41:4 Illud recordor et effundo animum meum intra me: * quomodo incesserim in turba, praecesserim eos ad domum Dei.
41:5 Inter voces exsultationis et laudis, * in coetu festivo.
41:6 Quare deprimeris, anima mea, * et tumultuaris in me?
41:6 Spera in Deum: quia rursus celebrabo eum, * salutem vultus mei et Deum meum.
41:7 In me ipso anima mea deprimitur: * ideo recordor tui ex terra Iordanis et Hermon, ex monte Misar.
41:8 Gurges gurgitem vocat * cum fragore cataractarum tuarum:
41:9 Omnes fluctus et undae tuae * super me transierunt.
41:10 Per diem largiatur Dominus gratiam suam, * et nocte canam ei,
41:11 Laudabo Deum vitae meae. * Dico Deo: Petra mea, cur oblivisceris mei?
41:12 Quare tristis incedo, * ab inimico oppressus?
41:12 Ossa mea franguntur, * dum insultant mihi adversarii mei,
41:12 Dum dicunt mihi cotidie: Ubi est Deus tuus? * Quare deprimeris, anima mea, et tumultuaris in me?
41:12 Spera in Deum: quia rursus celebrabo eum, * salutem vultus mei et Deum meum.
