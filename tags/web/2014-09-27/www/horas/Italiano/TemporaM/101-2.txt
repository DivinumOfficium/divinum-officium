[Lectio1]
Dal primo libro dei Maccabei
!1 Mac 2:1-6
1 In quel tempo sorse Matatia figlio di Giovanni, figlio di Simeone sacerdote della famiglia di Joarib, e da Gerusalemme si ritirò sul monte Modin. 
2 Egli aveva cinque figli, Giovanni soprannominato Gaddis, 
3 Simone soprannominato Tasi, 
4 Giuda soprannominato Maccabeo, 
5 Eleazaro soprannominato Abaron, e Gionatan sapranno-minato Affus. 
6 Questi vedevano lo strazio che si faceva del popolo di Giuda e di Gerusalemme.

[Responsory1]
R. Questi è l'amico dei fratelli e del popolo d'Israele: 
* Questi è quello che prega molto per il popolo e per tutta la santa città di Gerusalemme.
V. Quest'uomo si mostrò; mitissimo fra il suo popolo.
R. Questi è quello che prega molto per il popolo e per tutta la santa città di Gerusalemme.

[Lectio2]
!1 Mac 2:7-10
7 E Matatia disse: Misero me perché sono nato, per vedere lo scempio del mio popolo e la distruzione della città santa, per starvi a sedere mentr’essa è data in mano dei nemici? 
8 Le cose sante sono cadute in mano degli stranieri, il suo tempio è come un uomo disonorato, 
9 i suoi vasi preziosi, saccheggiati, sono stati portati via, i suoi vecchi sono stati trucidati per le piazze, e i suoi giovani son caduti sotto la spada dei nemici. 
10 Qual'è la nazione che non s'è impossessata del suo regno e non ha avuto parte delle sue spoglie?

[Responsory2]
R. Tu, Signore di tutto, che di nulla abbisogni, hai voluto avere fra noi il tuo tempio; 
* Conserva questa casa incontaminata in eterno, o Signore.
V. Tu, o Signore, hai scelto questa casa affinché vi fosse invocato il tuo nome, affinché fosse casa di preghiera e di supplica per il tuo popolo.
R. Conserva questa casa incontaminata in eterno, o Signore.

[Lectio3]
!1 Mac 2:14-16
14 E Matatia coi suoi figli si stracciavano le vesti e si coprirono di cilizi e piansero grandemente. 
15 E quando giunsero colà quelli ch'erano stati mandati dai re Antioco per costringere coloro che s'erano rifugiati nella città di Modin a sacrificare e bruciare incensi, e abbandonare la legge di Dio, 
16 e molti del popolo d'Israele acconsentirono e si unirono con loro, Matatia però e i suoi figli si mantennero fedeli.

[Responsory3]
R. Apri i tuoi occhi, o Signore, e vedi la nostra afflizione: i Gentili ci hanno circondato per punirci: 
* Ma tu, o Signore, stendi il tuo braccio, e libera le anime nostre.
V. Umilia quelli che ci opprimono e c'insultano superbamente; e custodisci la tua eredità.
R. Ma tu, o Signore, stendi il tuo braccio, e libera le anime nostre.
&Gloria
R. Ma tu, o Signore, stendi il tuo braccio, e libera le anime nostre.
