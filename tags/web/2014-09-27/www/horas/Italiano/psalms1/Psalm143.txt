143:1 Benedetto il Signore Dio mio, che addestra le mie mani alla guerra * e le mie dita alla battaglia.
143:2 Egli mia misericordia, e mio rifugio: * mia difesa, e mio liberatore:
143:3 mio protettore, e quegli in cui ho sperato: * e che mi sottomette il mio popolo.
143:4 Signore, che cosa è l'uomo, perché ti sia fatto a lui conoscere? * O il figlio dell'uomo, perché tu ne tenga conto?
143:5 L'uomo è divenuto simile al nulla; * i suoi giorni passano com'ombra.
143:6 Signore, abbassa i tuoi cieli e discendi; * tocca i monti, e fumeranno.
143:7 Fa lampeggiare le tue folgori, e li dissiperai; * scocca le tue saette, e li getterai nello spavento.
143:8 Stendi la mano tua dall'alto, salvami, e liberami dalle grandi acque: * dalla mano dei figli di stranieri.
143:8 La cui bocca parla di vanità * e la cui destra è una destra d'iniquità.
143:9 Dio, ti canterò un cantico nuovo: * inneggerò a te sul salterio a dieci corde.
143:10 O tu, che dai la salvezza ai re, * che salvasti David tuo servo dalla spada micidiale, liberami,
143:11 e toglimi dalla mano dei figli di stranieri, la cui bocca parla di vanità, * e la cui destra è una destra d'iniquità.
143:12 I cui figli sono come piante novelle * nella loro giovinezza.
143:13 Le loro figlie sono abbigliate, * e ornate da ogni lato, come un tempio.
143:14 I loro granai sono pieni * e ridondanti dall'un nell'altro.
143:15 Le loro pecore sono feconde, escono in branchi copiosi; * I loro buoi sono pingui.
143:15 Non vi è breccia, né apertura nelle loro mura, * né grido nelle loro piazze.
143:15 Hanno detto beato il popolo che ha tali cose: * beato il popolo che ha per suo Dio il Signore.
