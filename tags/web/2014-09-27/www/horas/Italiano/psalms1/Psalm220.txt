(Cantico dei_tre_Fanciulli * Dan. 3:52-57)
3:52 Sii benedetto, Signore, Dio dei nostri Padri, * degno d'esser lodato e glorificato e sovranamente esaltato in perpetuo!
3:53 E benedetto sia il tuo santo e glorioso nome, * degno d'essere lodato e sovranamente esaltato in perpetuo!
3:54 Sii benedetto nel tuo santo e glorioso tempio, * tu che in perpetuo sei degno di lode e d'onore supremo!
3:55 Sii benedetto sul tuo reale trono, * o tu che sei in perpetuo degno di lode e d'onore supremo!
3:56 Sii benedetto, o tu che, assiso al disopra dei Cherubini,  * scruti il fondo degli abissi, tu che sei in perpetuo degno di lode e di gloria.
3:57 Sii benedetto nel firmamento del cielo, * tu, degno, di lode e di gloria perpetua!
3:58 Benedite il Signore, o voi, opere sue tutte, * lodatelo ed esaltatelo sovranamente in tutti i secoli!
