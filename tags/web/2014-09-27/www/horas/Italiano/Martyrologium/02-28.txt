28 (29 nell'anno bisestile)
_
A Roma il natale dei santi Martiri Macario, Rufino, Giusto e Teofilo.
Ad Alessandria la passione dei santi Cereale, Pùpolo, Caio e Serapióne.
Nello stesso luogo la commemorazione dei santi Preti, Diaconi e moltissimi altri, i quali, al tempo dell'Imperatore Valeriàno, mentre infieriva una crudelissima pestilenza, servendo coloro che erano attaccati dal morbo, generosamente andarono incontro alla morte. La devota pietà dei fedeli suole venerarli come Martiri.
A Roma sant'Ilaro, Papa e Confessore.
Nel territorio di Lione, sul Giura, la deposizione di san Romàno Abate, il quale ivi per primo condusse vita eremitica, e, illustre per molte virtù e miracoli, fu in seguito Padre di moltissimi Monaci.
A Pavia la Traslazione del corpo di sant'Agostino Vescovo, Confessore e Dottore della Chiesa, dall'isola di Sardégna, per opera di Liutpràndo, Re dei Longobardi.