[Lectio1]
Dal libro di Giobbe
!Job 2:1-5
1 Or avvenne, che il giorno in cui i figli di Dio si presentarono davanti al Signore, venne pure Satana tra loro a presentarsi al cospetto di lui, 
2 e il Signore disse a Satana: Donde vieni? Ed egli rispose: Ho fatto il giro della terra e l'ho scorsa. 
3 E il Signore disse a Satana: Hai tu osservato il mio servo Giobbe, come non ha l'uguale sulla terra, uomo semplice e retto e timorato di Dio, e alieno dal male, e che conserva ancora l'innocenza? Eppure tu m'incitasti contro di lui, perché lo tribolassi senza ragione. 
4 Satana gli rispose e disse: Pelle per pelle; e chiunque darebbe quanto ha per la sua vita. 
5 Ma stendi un po' la tua mano e toccalo nelle ossa e nella carne; e allora vedrai se non ti maledirà in faccia.

[Responsory1]
@Tempora/091-0:Responsory4

[Lectio2]
!Job 2:6-10
6 Il Signore disse allora a Satana: Eccotelo in tuo potere, solo risparmia la sua vita. 
7 E Satana partitosi dalla presenza del Signore, percosse Giobbe con una ulcera maligna dalla pianta dei piedi sino alla cima dei capo; 8 sì che seduto sopra un letamaio, si raschiava la marcia con un coccio. 
9 Onde sua moglie gli disse: Sei ancora sempre così semplice? Benedici Dio, e poi muori. 
10 Ed egli le rispose Parli proprio come una donna stolta; se abbiamo ricevuto i beni dalla mano di Dio perché non ne accettiamo anche i mali? In tutto questo Giobbe non peccò colle sue labbra.

[Responsory2]
@Tempora/091-0:Responsory5

[Lectio3]
!Job 2:11-13
11 Avendo pertanto udito tre amici di Giobbe tutta la sventura che l'aveva incolto, si mossero ciascuno dal proprio paese, Elifaz di Teman, e Baldad di Sue e Sofar di Naamat. Poiché si erano accordati di andare a visitarlo e consolarlo. 
12 Ma alzati gli occhi da lontano, non lo riconobbero, allora alzarono la voce piangendo, e, stracciatesi le vesti, cosparsero il loro capo di polvere (lanciandola) verso il cielo. 
13 Poi rimasero seduti con lui per terra sette giorni e sette notti, ma nessuno però gli rivolgeva la parola; perché vedevano che il dolore era troppo grande.

[Responsory3]
@Tempora/091-0:Responsory6
