[Rank]
Vigilia S. Andreae Apostoli;;Vigilia;;1.5;;vide C1v

[Rule]
vide C1v;
Responsory Feria
Preces Feriales

[Lectio1]
Lettura del santo Vangelo secondo Giovanni
!Joannes 1:35-51
In quell'occasione: Giovanni stava con due de’ suoi discepoli. E mirando Gesù, che passava, disse: Ecco l'Agnello di Dio. Eccetera.
_
Omelia di sant'Agostino Vescovo
!Trattato 7 su Giovanni, dopo il principio
Perché Giovanni era così «l'amico dello sposo» (Joann. 3,29), non cercava la propria gloria, ma rendeva testimonianza alla verità; volle forse ritenere presso di sé i suoi discepoli perché non seguissero il Signore? Anzi egli stesso mostrò ai suoi discepoli chi dovevano seguire. Infatti essi lo consideravano come l'Agnello; ed egli: «Che cercate in me? non son io l'Agnello; eccolo là l'Agnello di Dio» (Joann. 1,35). E prima aveva già detto di esso: «Ecco l'Agnello di Dio» (Joann. 1,29). E che ci giova l'Agnello di Dio? «Ecco, dice, colui che toglie il peccato dei mondo» (Ibi). Udito ciò, i due discepoli ch'erano con Giovanni seguirono Gesù.

[Lectio2]
Vediamo quel che segue. «Ecco l'Agnello di Dio». Così Giovanni, «I due discepoli lo sentirono parlare e seguirono Gesù» (Joann. 1,37). Essi non lo seguivano ancora come se già volessero starsene con lui; perché si sa che quando divennero definitivamente suoi discepoli, egli li chiamò mentr'erano nella barca. Infatti uno di questi due era Andrea, come avete udito ora, e Andrea era fratello di Pietro; e noi sappiamo dal Vangelo che il Signore chiamò Pietro e Andrea mentr'erano nella barca, dicendo «Venite dietro a me, e vi farò diventare pescatori di uomini» (Matth. 4,19). E da quel momento si unirono a lui per non abbandonarlo più.

[Lectio3]
Se dunque ora questi due lo seguono, non lo seguono già come se non lo dovessero abbandonare; ma volevano vedere dove abitava, e fare ciò che sta scritto: «Il tuo piede consumi la soglia della sua porta: va di buon mattino a trovarlo assiduamente e istruisciti dei suoi precetti» (Eccli. 6,36). «Egli mostrò loro dove dimorava» (Joann. 1,39); ci andarono e restarono con lui. Che beata giornata passarono, che notte felice! Chi ci ridirà ciò ch'essi udirono dal Signore? Edifichiamo anche noi e prepariamo nel nostro cuore una casa dove egli venga per istruirci e per intrattenersi con noi.

[Oratio]
Ti preghiamo, Dio onnipotente, che il beato Apostolo Andrea, alla cui festa ci prepariamo, c'implori il tuo aiuto: affinché, assolti dal nostri peccati, siamo anche liberati da tutti i pericoli.
$Per Dominum
