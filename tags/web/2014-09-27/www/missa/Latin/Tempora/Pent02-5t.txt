[Rank]
Sanctissimi Cordis Domini Nostri Jesu Christi;;Duplex majus;;5.1

[Rule]
9 lectiones
Psalmi Dominica
Antiphonas horas
Doxology=Heart

[Ant Vespera]
Discite a me, * quia mitis sum et humilis corde;;109
Sanctificavi locum * istum, ut sit nomen meum ibi in sempiternum, et permaneant oculi mei et cor meum ibi cunctis diebus.;;110
Et dixi: * Ergo sine causa justificavi cor meum, et lavi inter innocentes manus meas, et fui flagellatus tota die;;111
Secundum multitudinem * dolorum meorum in corde meo, consolationes tuae laetificaverunt animam meam;;115
Pone me * ut signaculum super cor tuum, ut signaculum super brachium tuum;;129

[Capitulum Vespera]
!Isa 12:2
v. Ecce Deus Salvator meus, fiducialiter agam, et non timebo: quia fortitudo mea~
et laus mea Dominus, et factus est mihi in salutem. Haurietis aquas in gaudio de~
fontibus Salvatoris.
$Deo gratias

[Hymnus Vespera]
v. Auctor beate saeculi,
Christe Redemptor omnium,
Lumen Patris de lumine,
Deusque verus de Deo.
_
Amor coegit te tuus
Mortale corpus sumere,
Ut novus Adam redderes,
Quod vetus ille abstulerat.
_
Ille amor almus artifex
Terrae marisque, et siderum,
Errata patrum miserans,
Et nostra rumpens vincula.
_
Non corde discedat tuo
Vis illa amoris inclyti:
Hoc fonte gentes hauriant
Remissionis gratiam.
_
Percussum ad hoc est lancea,
Passumque ad hoc est vulnera:
Ut nos lavaret sordibus,
Unda fluente, et sanguine.
_
Decus Parenti, et Filio,
Sanctoque sit Spiritui,
Quibus potestas, gloria
Regnumque in omne est saeculum.
Amen.

[Versum 1]
V. Ignem veni mittere in terram.
R. Et quid volo, nisi ut accendatur?

[Ant 1]
Improperium exspectavit cor meum * et miseriam: et sustinui qui simul~
contristaretur, et non fuit; et qui consolaretur, et non inveni.

[Oratio 1]
Concede quaesumus omnipotens Deus: ut, qui in sanctissimo dilecti Filii tui~
Corde gloriantes, praecipua in nos caritatis ejus beneficia recolimus; eorum~
pariter et actu delectemur et fructu.
$Per Dominum

[Invit]
Christum pro nobis passum, * Venite adoremus.

[Hymnus Matutinum]
v. En ut superba criminum
Et saeva nostrorum cohors
Cor sauciavit innocens
Merentis haud tale Dei!
_
Vibrantis hastam militis
Peccata nostra dirigunt:
Ferrumque dirae cuspidis
Mortale crimen acuit.
_
Ex corde scisso Ecclesia
Christo jugata nascitur:
Hoc ostium arcae in latere est
Genti ad salutem positum.
_
Ex hoc perennis gratia,
Ceu septiformis fluvius,
Stolas ut illic sordidas
Lavemus Agni in sanguine.
_
Turpe est redire ad crimina,
Quae cor beatum lacerent
Sed aemulemur cordibus
Flammas amoris indices.
_
Hoc Christe nobis, hoc Pater,
Hoc sancte dona Spiritus,
Quibus potestas, gloria
Regnumque in omne est saeculum.
Amen.

[Ant Matutinum]
Quid est homo quia magnificas eum, aut quid apponis erga eum cor tuum?;;8
Meditatio cordis mei in conspectu tuo semper;;18
Elevamini portae aeternales, et introibit Rex gloriae. incurvabit habitantes in excelso;;23
V. Domine dabis pacem nobis.
R. Omnia enim opera nostra operatus es nobis.
Afferentur in laetitia et exsultatione: adducentur in templum Regis;;44;
Sanctificavit tabernaculum suum Altissimus;;45
Sicut laetantium omnium habitatio est in te;;86
V. Conversus est furor tuus.
R. Et consolatus es me.
Annuntiate de die in diem salutare ejus;;96
Adorate eum omnes Angeli ejus: audivit, et laetata est Sion;;97
Viderunt omnes termini terrae salutare Dei nostri;;107
V. Ex Sion species decoris ejus.
R. Deus noster manifeste veniet.

[Lectio1]
De Isaia Propheta.
!Isa 12:1-6
1 Et dices in die illa: Confitebor tibi, Domine, quoniam iratus es mihi; conversus est furor tuus, et consolatus es me.
2 Ecce Deus salvator meus; fiducialiter agam, et non timebo: quia fortitudo mea et laus mea Dominus, et factus est mihi in salutem.
3 Haurietis aquas in gaudio de fontibus salvatoris.
4 Et dicetis in die illa: Confitemini Domino et invocate nomen ejus; notas facite in populis adinventiones ejus; mementote quoniam excelsum est nomen ejus.
5 Cantate Domino, quoniam magnifice fecit; annuntiate hoc in universa terra.
6 Exsulta et lauda, habitatio Sion, quia magnus in medio tui Sanctus Israël.


[Responsory1]
R. Ego sum panis vitae: patres vestri manducaverunt manna in deserto, et mortui~
sunt:
* Hic est panis de caelo descendens, ut si quis ex ipso manducet, non moriatur.
V. Ego sum panis vivus, qui de caelo descendi: si quis manducaverit ex hoc pane,~
vivet in aeternum.
R. Hic est panis de caelo descendens, ut si quis ex ipso manducet, non moriatur.

[Lectio2]
!Isa 26:1-6
1 In die illa cantabitur canticum istud in terra Juda: Urbs fortitudinis nostrae Sion; salvator ponetur in ea murus et antemurale.
2 Aperite portas, et ingrediatur gens justa, custodiens veritatem.
3 Vetus error abiit: servabis pacem; pacem, quia in te speravimus.
4 Sperastis in Domino in saeculis aeternis; in Domino Deo forti in perpetuum.
5 Quia incurvabit habitantes in excelso; civitatem sublimem humiliabit: humiliabit eam usque ad terram, detrahet eam usque ad pulverem.
6 Conculcabit eam pes, pedes pauperis, gressus egenorum.


[Responsory2]
R. Ecce vidimus eum non habentem speciem, neque decorem: aspectus ejus in eo non~
est: hic peccata nostra portavit, et pro nobis dolet: ipse autem vulneratus est~
propter iniquitates nostras,
* Cujus livore sanati sumus.
V. Vere languores nostros ipse tulit, et dolores nostros ipse portavit.
R. Cujus livore sanati sumus.

[Lectio3]
!Isa 26:7-9
7 Semita justi recta est, rectus callis justi ad ambulandum.
8 Et in semita judiciorum tuorum, Domine, sustinuimus te: nomen tuum et memoriale tuum in desiderio animae.
9 Anima mea desideravit te in nocte, sed et spiritu meo in praecordiis meis de mane vigilabo ad te. Cum feceris judicia tua in terra, justitiam discent habitatores orbis.


[Responsory3]
R. Benedictus Dominus Deus Israel, qui facit mirabilia magna solus:
* Et benedictum nomen majestatis ejus in aeternum.
V. Replebitur majestate ejus omnis terra, fiat, fiat.
R. Et benedictum nomen majestatis ejus in aeternum.
&Gloria
R. Et benedictum nomen majestatis ejus in aeternum.

[Lectio4]
De Sermone sancti Bernardi Abbatis.
!Sermo 3. de Passione.
Quia semel venimus ad Cor dulcissimum Jesu, et bonum est nos hic esse, ne~
sinamus nos facile avelli ab eo, de quo scriptum est:Recedentes a te, in terra~
scribentur. Quid autem accedentes? Tu ipse doces nos. Tu dixisti accedentibus ad~
te: Gaudete, quia nomina vestra scripta sunt in caelo. Accedamus ergo ad te, et~
exsultabimus, et laetabimur in te,memores Cordis tui. O quam bonum et quam~
jucundum habitare in Corde hoc! Quin potius dabo omnia, omnes cogitationes et~
affectus mentis commutabo, jactans omne cogitatum meum in Cor Domini Jesu, et~
sine fallacia illud me enutriet.

[Responsory4]
R. Qui manducat meam carnem, et bibit meum sanguinem,
* In me manet, et ego in eo.
V. Non est alia natio tam grandis, quae habeat deos appropinquantes sibi, sicut~
Deus noster adest nobis.
R. In me manet, et ego in eo.

[Lectio5]
Ad hoc templum, ad haec Sancta sanctorum, ad hanc arcam testamenti adorabo, et~
laudabo nomen Domini, dicens cum David: Inveni cor meum, ut orem Deum meum. Et~
ego inveni Cor regis, fratris, et amici benigni Jesu. Et numquid non adorabo?~
Hoc igitur Corde tuo, et meo, dulcissime Jesu, invento, orabo te Deum meum:~
admitte tantum in sacrarium exauditionis tuae preces meas, imo me totum trahe in~
Cor tuum. O omni pulchritudine speciosissime Jesu: amplius lava me ab iniquitate~
mea, et a peccato meo munda me: ut purificatus per te, ad te purissimum possim~
accedere, et in Corde tuo omnibus diebus vitae meae merear habitare, et ut~
videre simul, et facere tuam valeam voluntatem!

[Responsory5]
R. Sicut ovis ad occisionem ductus est, et dum male tractaretur, non aperuit os~
suum: traditus est ad mortem,
* Ut vivificaret populum suum.
V. Tradidit in mortem animam suam, et inter sceleratos reputatus est.
R. Ut vivificaret populum suum.

[Lectio6]
Ad hoc enim perforatum est latus tuum, ut nobis patescat introitus. Ad hoc~
vulneratum est Cor tuum, ut in illo, et in te ab exterioribus perturbationibus~
absoluti habitare possimus. Nihilominus et propterea vulneratum est, ut per~
vulnus visibile vulnus amoris invisibile videamus. Quomodo hic ardor melius~
ostendi potest, nisi quod non solum corpus, verum etiam ipsum Cor lancea~
vulnerari permisit? Carnale ergo vulnus, vulnus spirituale ostendit. Quis illud~
Cor tam vulneratum non diligat? Quis tam amans non redemet? Quis tam castum non~
amplectatur? Nos igitur adhuc in corpore manentes, quantum possumus, amemus,~
redamemus, amplectamur vulneratum nostrum, cujus impii agricolae foderunt manus~
et pedes, latus et Cor: stemiisque, ut cor nostrum, durum adhuc et impoenitens,~
amoris sui vinculo constringere, et jaculo vulnerare dignetur. Quam caritatem~
Christi patientis, et pro generis humani redemptione morientis, atque in suae~
mortis commemorationem instituentis sacramentum corporis et sanguinis sui, ut~
fideles sub sanctissimi Cordis symbolo devotius ac ferventius recolant,~
eiusdemque fructus uberius percipiant, Clemens decimus tertius Pontifex Maximus~
eiusdem sanctissimi Cordis festum quibusdam petentibus Ecclesiis celebrare~
permisit, ac denique Suraus Pontifex Pius nonus illud ad universam extendit~
Ecclesiam.

[Responsory6]
R. Magnus Dominus, et laudabilis nimis:
* Et sapientiae ejus non est numerus.
V. Magnus Dominus, et magna virtus ejus, et sapientiae ejus non est finis.
R. Et sapientiae ejus non est numerus.
&Gloria
R. Et sapientiae ejus non est numerus.

[Lectio7]
Lectio sancti Evangelii secundum Joannem.
!John 19:31-37
In illo tempore: Judaei, quoniam parasceve erat, ut non remanerent in cruce~
corpora sabbato (erat enim magnus dies ille sabbati), rogaverunt Pilatum, ut~
frangerentur eorum crura, et tollerentur. Et reliqua.
_
Homilia sancti Augustini Episcopi.
!Tractatus 120. in Joannem.
Unus militum lancea latus ejus aperuit, et continuo exivit sanguis et aqua.~
Vigilanti verbo Evangelista usus est, ut non diceret: Latus ejus percussit, aut~
vulneravit, aut quid aliud, sed aperuit; ut illic quodammodo vitae ostium~
panderetur, unde sacramenta Ecclesiae manaverunt, sine quibus ad vitam, quae~
vera vita est, non intratur. Ille sanguis qui fusus est, in remissionem fusus~
est peccatorum. Aqua illa salutare temperat peculum: haec et lavacrum praestat,~
et potum. Hoc praenuntiabat quod Noe in latere arcae ostium facere jussus est,~
quo intrarent animalia, quae non erant diluvio peritura, quibus praefigurabatur~
Ecclesia.

[Responsory7]
R. Misit me vivens Pater, et ego vivo propter Patrem:
* Et qui manducat me, vivet propter me.
V. Cibavit illum Dominus pane vitae et intellectus.
R. Et qui manducat me, vivet propter me.

[Lectio8]
De Homilia sancti Joannis Chrysdstomi.
!Hom. 84.
Vides quanti sit veritas Per ea quae Judaei faciunt prophetia impletur: alia~
enim ex hoc manifestata est. Venerunt ergo milites, et aliorum fregerunt crura,~
non Christi; sed ad Judaeorum gratiam conciliandam, latus ejus lancea aperuerunt,~
et mortuo adhuc insultant. O pessimam voluntatem ac acelestissimam! Noli tamen~
perturbari, o dilectissime quae enim malo illi animo patrarunt, veritati~
consentiebant. Prophetia hinc impleta est, inquiens: Videbunt in quem~
transfixerunt. Neque hoc tantum, sed non credituris fuit fidei argumentum, ut~
Thomae, et qui cum eo erant. Ad haec et arcanum mysterium confirmatum est:~
exivit enim sanguis et aqua. Non casu et simpliciter hi fontes scaturierunt, sed~
quoniam ex ambobus Ecclesia constituta est.

[Responsory8]
R. Recessit Pastor noster, fons aquae vivae, ad cujus transitum sol obscuratus~
est:
* Portas mortis, et seras pariter Salvator noster disrupit.
V. Destruxit quidem claustra inferni, et subvertit potentias diaboli.
R. Portas mortis, et seras pariter Salvator noster disrupit.
&Gloria
R. Portas mortis, et seras pariter Salvator noster disrupit.

[Lectio9]
!De Homilia sancti Bonaventurae Episcopi.
!Liber de ligno Vitae.
Porro ut de latere Christi dormientis formaretur Ecclesia, divina est~
ordinatione indultum, ut unus militum lancea latus sacrum illud aperiendo~
perfoderet, quatenus sanguine cum aqua manente pretium effunderetur nostrae~
salutis, quod a fonte scilicet Cordis arcano profusum, vim daret sacramentis~
Ecclesiae ad vitam gratiae conferendam, essetque jam in Christo viventibus~
poculum fontis vivi, salientis in vitam aeternam. Surge igitur anima amica~
Christi, vigilare non cesses, ibi os appone, ut haurias aquas de fontibus~
Salvatoris.
&teDeum

[Ant Laudes]
Discite a me, * quia mitis sum et humilis corde.
Sanctificavi locum * istum, ut sit nomen meum ibi in sempiternum, et permaneant oculi mei et cor meum ibi cunctis diebus.
Et dixi: * Ergo sine causa justificavi cor meum, et lavi inter innocentes manus meas, et fui flagellatus tota die.
Secundum multitudinem * dolorum meorum in corde meo, consolationes tuae laetificaverunt animam meam.
Pone me * ut signaculum super cor tuum, ut signaculum super brachium tuum.

[Capitulum Laudes]
!Isa 12:2
v. Ecce Deus Salvator meus, fiducialiter agam, et non timebo: quia fortitudo mea~
et laus mea Dominus, et factus est mihi in salutem. Haurietis aquas in gaudio de~
fontibus Salvatoris.
$Deo gratias

[Hymnus Laudes]
v. Cor, arca legem continens
Non servitutis veteris,
Sed gratiae, sed veniae,
Sed et misericordiae.
_
Cor, sanctuarium novi
Intemeratum foederis,
Templum vetusto sanctius,
Velumque scisso utilius.
_
Te vulneratum caritas
Ictu patenti voluit,
Amoris invisibilis
Ut veneremur vulnera.
_
Hoc sub amoris symbolo
Passus cruenta, et mystica,
Utrumque sacrificium
Christus sacerdos obtulit.
_
Quis non amantem redamet?
Quis non redemptus diligat,
Et corde in isto seligat
Aeterna tabernacula?
_
Decus Parenti, et Filio,
Sanctoque sit Spiritui,
Quibus potestas, gloria
Regnumque in omne est saeculum.
Amen.

[Versum 2]
V. Vere languores nostros ipse tulit.
R. Et dolores nostros ipse portavit.

[Ant 2]
Vulneratus est propter iniquitates nostras * attritus est propter scelera~
nostra: disciplina pacis nostrae super eum, et livore ejus sanati sumus.

[Oratio 2]
Concede quaesumus omnipotens Deus: ut, qui in sanctissimo dilecti Filii tui~
Corde gloriantes, praecipua in nos caritatis ejus beneficia recolimus: eorum~
pariter et actu delectemur et fructu.
$Per eumdem

[Lectio Prima]
!Isa 12:5
v. Cantate Domino quoniam magnifice fecit, annuntiate hoc in universa terra.~
Exsulta et lauda habitatio Sion, quia magnus in medio tui sanctus Israel.

[Capitulum Tertia]
!Isa 12:2
v. Ecce Deus Salvator meus, fiducialiter agam, et non timebo: quia fortitudo mea~
et laus mea Dominus, et factus est mihi in salutem. Haurietis aquas in gaudio de~
fontibus Salvatoris.
$Deo gratias

[Responsory Tertia]
R.br. Vere * Languores nostros ipse tulit.
R. Vere * Languores nostros ipse tulit.
V. Et dolores nostros ipse portavit.
R. Languores nostros ipse tulit.
&Gloria
R. Vere * Languores nostros ipse tulit.
_
V. Posuit fines tuos pacem.
R. Et ddipe frumenti satiat te.

[Capitulum Sexta]
!Isa 12:4
v. Dicetis in die illa: Confitemini Domino, et invocate nomen ejus: et mementate~
quoniam excelsum est nomen ejus.
$Deo gratias

[Responsory Sexta]
R.br. Posuit * Fines tuos pacem.
R.Posuit * Fines tuos pacem.
V. Et adipe frumenti satiat te.
R. Fines tuos paces
&Gloria
R.Posuit * Fines tuos pacem.
_
V. Dirupisti Domine vincula mea.
R. Tibi sacrificabo hostiam laudis.

[Capitulum Nona]
!Isa 12:5
v. Cantate Domino quoniam magnifice fecit, annuntiate hoc in universa terra.~
Exsulta et lauda habitatio Sion, quia magnus in medio tui sanctus Israel.
$Deo gratias

[Responsory Nona]
R.br. Dirupisti Domine, * Vincula mea.
R. Dirupisti Domine, * Vincula mea.
V. Tibi sacrificabo hostiam laudis.
R. Vincula mea
&Gloria
R. Dirupisti Domine, * Vincula mea.
_
V. Erit Dominus nominatus in signum aeternum.
R. Quod non auferetur.

[Versum 3]
V. Haurietis aquas in gaudio.
R. De fontibus Salvatoris.

[Ant 3]
Ad Jesum autem cum venissent * ut viderunt eum jam mortuum, non fregerunt ejus~
crura: sed unus militum lancea latus ejus aperuit, et continuo exivit sanguis et~
aqua.
