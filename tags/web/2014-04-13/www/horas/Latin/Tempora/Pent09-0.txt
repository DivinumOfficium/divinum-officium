[Rank]
Dominica IX Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Ant 1]
Dum tolleret Dominus * Eliam per turbinem in caelum, Eliseus clamabat: Pater mi, currus Israël, et auriga ejus.

[Versum 1]
V. Vespertina oratio ascendat ad te, Domine.
R. Et descendat super nos misericordia tua.

[Oratio]
Pateant aures misericordiae tuae, Domine, precibus supplicantium: et ut petentibus desiderata concedas, fac eos, quae tibi sunt placita, postulare.
$Per Dominum

[Lectio1]
Incipit liber quartus Regum.
!2 Kgs 1:1-4
1 Praevaricatus est autem Moab in Israël, postquam mortuus est Achab.
2 Ceciditque Ochozias per cancellos cœnaculi sui, quod habebat in Samaria, et aegrotavit: misitque nuntios, dicens ad eos: Ite, consulite Beelzebub deum Accaron, utrum vivere queam de infirmitate mea hac.
3 Angelus autem Domini locutus est ad Eliam Thesbiten, dicens: Surge, et ascende in occursum nuntiorum regis Samariae, et dices ad eos: Numquid non est Deus in Israël, ut eatis ad consulendum Beelzebub deum Accaron?
4 Quam ob rem haec dicit Dominus: De lectulo, super quem ascendisti, non descendes, sed morte morieris.

[Responsory1]
R. Praeparate corda vestra Domino, et servite illi soli:
* Et liberabit vos de manibus inimicorum vestrorum.
V. Convertimini ad eum in toto corde vestro, et auferte deos alienos de medio vestri.
R. Et liberabit vos de manibus inimicorum vestrorum.

[Lectio2]
!2 Kgs 1:4-6
4 Et abiit Elias.
5 Reversique sunt nuntii ad Ochoziam. Qui dixit eis: Quare reversi estis?
6 At illi responderunt ei: Vir occurrit nobis, et dixit ad nos: Ite, et revertimini ad regem qui misit vos, et dicetis ei: Haec dicit Dominus: Numquid quia non erat Deus in Israël, mittis ut consulatur Beelzebub deus Accaron? Idcirco de lectulo, super quem ascendisti, non descendes, sed morte morieris.

[Responsory2]
R. Deus omnium exauditor est: ipse misit Angelum suum, et tulit me de ovibus patris mei:
* Et unxit me unctione misericordiae suae
V. Dominus, qui eripuit me de ore leonis, et de manu bestiae liberavit me.
R. Et unxit me unctione misericordiae suae

[Lectio3]
!2 Kgs 1:7-10
7 Qui dixit eis: Cujus figurae et habitus est vir ille, qui occurrit vobis, et locutus est verba haec?
8 At illi dixerunt: Vir pilosus, et zona pellicea accinctus renibus. Qui ait: Elias Thesbites est.
9 Misitque ad eum quinquagenarium principem, et quinquaginta qui erant sub eo. Qui ascendit ad eum: sedentique in vertice montis, ait: Homo Dei, rex praecepit ut descendas.
10 Respondensque Elias, dixit quinquagenario: Si homo Dei sum, descendat ignis de caelo, et devoret te, et quinquaginta tuos. Descendit itaque ignis de caelo, et devoravit eum, et quinquaginta qui erant cum eo.

[Responsory3]
R. Dominus, qui eripuit me de ore leonis, et de manu bestiae liberavit me,
* Ipse me eripiet de manibus inimicorum meorum.
V. Misit Deus misericordiam suam, et veritatem suam: animam meam eripuit de medio catulorum leonum.
R. Ipse me eripiet de manibus inimicorum meorum.
&Gloria
R. Ipse me eripiet de manibus inimicorum meorum.

[Lectio4]
Sermo sancti Augustini Episcopi.
!Sermo 201. de Tempore.
In lectionibus, quae nobis diebus istis recitantur, fratres carissimi, frequenter admonui, ut non sequamur litteram occidentem, et vivificantem spiritum relinquamus. Sic enim Apostolus ait: Littera enim occidit, spiritus vivificat. Si enim hoc tantum volumus intelligere, quod sonat in littera: aut parvam, aut prope nullam aedificationem de divinis lectionibus capiemus. Illa enim omnia quae recitantur, typus erant et imago futurorum. In Judaeis enim figurata, in nobis, gratia Dei donante, completa sunt.

[Responsory4]
R. Percussit Saul mille, et David decem millia:
* Quia manus Domini erat cum illo: percussit Philisthaeum, et abstulit opprobrium ex Israël.
V. Nonne iste est David, de quo canebant in choro, dicentes: Saul percussit mille, et David decem millia?
R. Quia manus Domini erat cum illo: percussit Philisthaeum, et abstulit opprobrium ex Israël.

[Lectio5]
Beatus enim Elias typum habuit Domini Salvatoris. Sicut enim Elias a Judaeis persecutionem passus est: ita et verus Elias Dominus noster ab ipsis Judaeis reprobatus est, et contemptus. Elias reliquit gentem suam: et Christus deseruit synagogam. Elias abiit in desertum: et Christus venit in mundum. Elias in deserto corvis ministrantibus pascebatur: et Christus in deserto mundi hujus Gentium fide reficitur.

[Responsory5]
R. Montes Gelboë, nec ros nec pluvia veniant super vos
* Ubi ceciderunt fortes Israël.
V. Omnes montes, qui estis in circuitu ejus, visitet Dominus: a Gelboë autem transeat.
R. Ubi ceciderunt fortes Israël.

[Lectio6]
Corvi enim illi, qui beato Eliae, jubente Domino, ministrabant, Gentium populum figurabant: Propterea et de Gentium Ecclesia dicitur: Nigra sum et formosa, filia Jerusalem. Unde est Ecclesia nigra, et formosa? Nigra per naturam, formosa per gratiam. Unde nigra? Ecce in iniquitatibus conceptus sum, et in delictis peperit me mater mea. Unde formosa? Asperges me hyssopo, et mundabor: lavabis me, et super nivem dealbabor.

[Responsory6]
R. Ego te tuli de domo patris tui, dicit Dominus, et posui te pascere gregem populi mei:
* Et fui tecum in omnibus ubicumque ambulasti, firmans regnum tuum in aeternum.
V. Fecique tibi nomen grande, juxta nomen magnorum, qui sunt in terra: et requiem dedi tibi ab omnibus inimicis tuis.
R. Et fui tecum in omnibus ubicumque ambulasti, firmans regnum tuum in aeternum.
&Gloria
R. Et fui tecum in omnibus ubicumque ambulasti, firmans regnum tuum in aeternum.

[Lectio7]
Lectio sancti Evangelii secundum Lucam.
!Luke 19:41-47
In illo tempore: Cum appropinquaret Jesus Jerusalem, videns civitatem flevit super illam, dicens: Quia si cognovisses et tu, et quidem in hac die tua, quae ad pacem tibi! Nunc autem abscondita sunt ab oculis tuis. Et reliqua.
_
Homilia sancti Gregorii Papae.
!Homilia 39. In Evangelia.
Quod a flente Domino illa Jerosolymorum subversio describitur, quae a Vespasiano et Tito Romanis principibus facta est, nullus qui historiam eversionis eiusdem legit, ignorat. Romani etenim principes denuntiantur, cum dicitur: Quia venient dies in te, et circumdabunt te inimici tui vallo. Hoc quoque quod additur: Non relinquent in te lapidem super lapidem: etiam jam ipsa eiusdem civitatis transmigratio testatur; quia dum nunc in eo loco constructa est, ubi extra portam fuerat Dominus crucifixus, prior illa Jerusalem, ut dicitur, funditus est eversa.

[Responsory7]
@Tempora/Pent01-3:Responsory1

[Lectio8]
Cui ex qua culpa eversionis suae poena fuerit illata, subjungitur: Eo quod non cognoveris tempus visitationis tuae. Creator quippe hominum per incarnationis suae mysterium hanc visitare dignatus est: sed ipsa timoris et amoris illius recordata non est. Unde etiam per prophetam in increpatione cordis humani aves caeli ad testimonium deducuntur, dum dicitur: Milvus in caelo cognovit tempus suum, turtur et hirundo et ciconia custodierunt tempus adventus sui: populus autem meus non cognovit judicium Domini.

[Responsory8]
@Tempora/Pent01-0:Responsory8

[Lectio9]
Flevit etenim prius Redemptor ruinam perfidae civitatis, quam ipsa sibi civitas non cognoscebat esse venturam. Cui a flente Domino recte dicitur: Quia si cognovisses, et tu; subaudi, fleres; quae modo, quia nescis quod imminet, exsultas. Unde et subditur: Et quidem in hac die tua, quae ad pacem tibi. Cum enim carnis se voluptatibus daret, et ventura mala non prospiceret; in die sua, quae ad pacem esse ei poterant, habebat.
&teDeum

[Ant 2]
Cum appropinquaret * Dominus Jerusalem, videns civitatem, flevit super illam, et dixit: Quia si cognovisses et tu: quia venient dies in te, et circumdabunt te inimici tui vallo, et circumdabunt te, et coangustabunt te undique, et ad terram prosternent te: eo quod non cognovisti tempus visitationis tuae, alleluia.

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 3]
Scriptum est enim: * Quia domus mea domus orationis est cunctis gentibus: vos autem fecistis illam speluncam latronum: Et erat quotidie docens in templo.

[Versum 3]
@Tempora/Pent21-0:Versum 3
