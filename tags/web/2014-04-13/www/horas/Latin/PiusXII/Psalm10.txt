10:1 Ad Dominum confugio;  quomodo dicitis animæ meæ: * « Transvola in montem sicut avis!
10:2 Ecce enim peccatores tendunt arcum, Ponunt sagittam suam super nervum, * ut sagittent in obscuro rectos corde.
10:3 Quando fundamenta evertuntur, * justus quid facere valet? »
10:4 Dominus in templo sancto suo; * Dominus — in cælo sedes ejus.
10:5 Oculi ejus respiciunt, * palpebræ ejus scrutantur ﬁlios hominum.
10:6 Dominus scrutatur justum et impium; * qui diligit iniquitatem, hunc odit anima ejus.
10:7 Pluet super peccatores carbones ignitos et sulphur; * ventus æstuans pars calicis eorum.
10:8 Nam justus est Dominus, justitiam diligit; * recti videbunt faciem ejus.
