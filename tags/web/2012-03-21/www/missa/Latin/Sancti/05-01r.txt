[Rank]
S. Joseph Opificis;;Duplex I classis;;6;;

[RankNewcal]
S. Joseph Opificis;;Duplex optional classis;;2;;

[Rule]
proper
Gloria
Credo
Prefatio=Joseph

[Introitus]
!Sap. 10:17
v. Sapientia reddidit justis mercedem laborum suorum, et deduxit illos in via mirabili, et fuit illis in velamento diei et in luce stellarum per noctem, alleluia, alleluia.
!Ps 126:1
Nisi Dominus aedificaverit domum, in vanum laborant qui aedificant eam.
&Gloria
v. Sapientia reddidit justis mercedem laborum suorum, et deduxit illos in via mirabili, et fuit illis in velamento diei et in luce stellarum per noctem, alleluia, alleluia.

[Oratio]
Rerum conditor Deus, qui legem laboris humano generi statuisti: concede propitius; ut, sancti Ioseph exemplo et patrocinio, opera perficiamus quae praecipis, et praemia consequamur quae promittis.
$Per Dominum

[Lectio]
Lectio Epistolae beati Pauli Apostoli ad Colossenses.
!Col. 3:14-15, 17, 23-24
Fratres: Caritatem habete, quod est vinculum perfectionis, et pax Christi exsultet in cordibus vestris, in qua et vocati estis in uno corpore, et grati estote. Omne quodcumque facitis in verbo aut in opere, omnia in nomine Domini Jesu Christi, gratias agentes Deo et Patri per ipsum. Quodcumque facitis, ex animo operamini sicut Domino, et non hominibus, scientes quod a Domino accipietis retributionem hereditatis. Domino Christo servite.

[Graduale]
Allelúja, allelúja.
v. De quacúmque tribulatióne clamáverint ad me, exáudiam eos, et ero protéctor~
eórum semper. Allelúja.
V. Fac nos innócuam, Joseph, decúrrere vitam: sitque tuo semper tuta patrocínio.~
Allelúja.

[Evangelium]
Sequéntia ++ sancti Evangélii secúndum Matthaeum.
!Matt 13:54-58
In illo témpore: Veniens Iesus in patriam suam, docebat eos in synagogis eorum, ita ut mirarentur et dicerent: Unde huic sapientia hsec et virtutes? Nonne hic est fabri filius? Nonne mater eius dicitur Maria, et fratres eius Iacobus et Ioseph et Simon et Iudas? Et sorores eius nonne omnes apud nos sunt? Unde ergo huic omnia ista? Et scandalizabantur in eo. Jesus autem dixit eis: Non est propheta sine honore nisi in patria sua et in domo sua. Et non fecit ibi virtutes multas propter incredulitatem illorum.

[Offertorium]
!Ps 89:17
Bonitas Domini Dei nostri sit super nos, et opus manuum nostrarum secunda nobis, et opus manuum nostrarum secunda. allelúja.

[Secreta]
Quas tibi, Domine, de operibus manuum nostrarum offerimus hostias, sancti Joseph interposito suffragio, pignus facias nobis unitatis et pacis.
$Per Dominum

[Communio]
!Matt 13:54-55
Unde huic sapientia haec et virtutes? Nonne hic est fabri filius? Nonne mater ejus dicitur Maria? allelúja.

[Postcommunio]
Haec sancta quae sumpsimus, Domine, per intercessionem beati Joseph; et operationem nostram compleant, et praemia confirment.
$Per Dominum
