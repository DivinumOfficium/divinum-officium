[Lectio1]
De libro Job
!Job 1:13-16
13 Cum autem quadam die filii et filiae ejus comederent et biberent vinum in domo fratris sui primogeniti,
14 nuntius venit ad Job, qui diceret: Boves arabant, et asinae pascebantur juxta eos:
15 et irruerunt Sabaei, tuleruntque omnia, et pueros percusserunt gladio: et evasi ego solus, ut nuntiarem tibi.
16 Cumque adhuc ille loqueretur, venit alter, et dixit: Ignis Dei cecidit e caelo, et tactas oves puerosque consumpsit: et effugi ego solus, ut nuntiarem tibi.


[Responsory1]
R. Versa est in luctum cithara mea, et organum meum in vocem flentium:
* Parce mihi Domine: nihil enim sunt dies mei.
V. Cutis mea denigrata est super me, et ossa mea aruerunt.
R. Parce mihi Domine: nihil enim sunt dies mei.

[Lectio2]
!Job 1:17-19
17 Sed et illo adhuc loquente, venit alius, et dixit: Chaldaei fecerunt tres turmas, et invaserunt camelos, et tulerunt eos, necnon et pueros percusserunt gladio: et ego fugi solus, ut nuntiarem tibi.
18 Adhuc loquebatur ille, et ecce alius intravit, et dixit: Filiis tuis et filiabus vescentibus et bibentibus vinum in domo fratris sui primogeniti,
19 repente ventus vehemens irruit a regione deserti, et concussit quatuor angulos domus: quae corruens oppressit liberos tuos, et mortui sunt: et effugi ego solus, ut nuntiarem tibi.


[Responsory2]
R. Utinam appenderentur peccata mea, quibus iram merui:
* Et calamitas quam patior, in statera.
V. Quasi arena maris haec gravior appareret, unde et verba mea dolore sunt~
plena.
R. Et calamitas quam patior, in statera.

[Lectio3]
!Job 1:20-22
20 Tunc surrexit Job, et scidit vestimenta sua: et tonso capite corruens in terram, adoravit,
21 et dixit: Nudus egressus sum de utero matris meae, et nudus revertar illuc. Dominus dedit, Dominus abstulit; sicut Domino placuit, ita factum est. Sit nomen Domini benedictum.
22 In omnibus his non peccavit Job labiis suis, neque stultum quid contra Deum locutus est.


[Responsory3]
@TemporaM/091-0:Responsory3
