[Lectio1]
Incipit Habacuc Propheta
!Hab 1:1-4
1 Onus quod vidit Habacuc propheta.
2 Usquequo, Domine, clamabo, et non exaudies? vociferabor ad te, vim patiens, et non salvabis?
3 Quare ostendisti mihi iniquitatem et laborem, videre praedam et injustitiam contra me? Et factum est judicium, et contradictio potentior.
4 Propter hoc lacerata est lex, et non pervenit usque ad finem judicium; quia impius praevalet adversus justum, propterea egreditur judicium perversum.


[Responsory1]
@TemporaM/111-2:Responsory1

[Lectio2]
!Hab 1:5-7
5 Aspicite in gentibus, et videte; admiramini, et obstupescite: quia opus factum est in diebus vestris, quod nemo credet cum narrabitur.
6 Quia ecce ego suscitabo Chaldaeos, gentem amaram et velocem, ambulantem super latitudinem terrae, ut possideat tabernacula non sua.
7 Horribilis et terribilis est: ex semetipsa judicium et onus ejus egredietur.


[Responsory2]
@TemporaM/111-2:Responsory2

[Lectio3]
!Hab 1:8-10
8 Leviores pardis equi ejus, et velociores lupis vespertinis: et diffundentur equites ejus: equites namque ejus de longe venient; volabunt quasi aquila festinans ad comedendum.
9 Omnes ad praedam venient, facies eorum ventus urens; et congregabit quasi arenam captivitatem.
10 Et ipse de regibus triumphabit, et tyranni ridiculi ejus erunt; ipse super omnem munitionem ridebit, et comportabit aggerem, et capiet eam.


[Responsory3]
@TemporaM/111-2:Responsory3
