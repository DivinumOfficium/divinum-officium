[Rank]
Feria Quinta infra Hebdomadam Passionis;;Feria major;;2

[Rule]

[Lectio1]
Lectio sancti Evangelii secundum Lucam.
!Luke 7:36-50
In illo tempore: Rogabat Jesum quidam de pharisaeis ut manducaret cum illo. Et~
ingressus domum pharisaeis discubuit. Et reliqua.
_
Homilia sancti Gregorii Papae. 
!Homilia 33. in Evangelia. 
Cogitanti mihi de~
Mariae Magdalenae poenitentia, flere magis libet, quam aliquid dicere. Cujus~
enim vel saxeum pectus illae hujus peccatricis lacrimae ad exemplum poenitendi~
non emolliant? Consideravit namque quid fecit, et noluit moderari quid faceret.~
Super convivantes ingressa est, non jussa venit, inter epulas lacrimas obtulit.~
Discite quo dolore ardet, quae flere et inter epulas non erubescit.

[Responsory1]
@TemporaM/Quad5-1:Responsory1

[Lectio2]
Hanc vero, quam Lucas peccatricem mulierem, Joannes Mariam nominat, illam esse~
Mariam credimus, de qua Marcus septem daemonia ejecta fuisse testatur. Et quid~
per septem daemonia, nisi universa vitia designantur? Quia enim septem diebus~
omne tempus comprehenditur, recte septenario numero universitas figuratur.~
Septem ergo daemonia Maria habuit, quae universis vitiis plena fuit

[Responsory2]
@TemporaM/Quad5-0:Responsory2

[Lectio3]
Sed ecce quia turpitudinis suae maculas aspexit, lavanda ad fontem~
misericordiae cucurrit, convivantes non erubuit. Nam quia semetipsam graviter~
erubescebat intus, nihil esse credidit, quod verecundaretur foris. Quid ergo~
miramur fratres? Mariam venientem, an Dominum suscipientem Suscipientem dicam,~
 an trahentem? Sed melius trahentem dicam, et suscipientem: quia nimirum ipse~
eam per misericordiam traxit intus, qui per mansuetudinem suscepit foris.

[Responsory3]
@TemporaM/Quad5-0:Responsory3

[Ant 2]
Magister dicit: * Tempus meum prope est, apud te facio Pascha cum discipulis~
meis.

[Oratio 2]
Praesta, quaesumus omnipotens Deus: ut dignitas conditionis humanae per~
immoderantia sauciata, medicinalis parsimoniae studio reformetur
$Per Dominum

[Ant 3]
Desiderio desideravi * hoc Pascha manducare vobiscum, antequam patiar

[Oratio 3]
Esto, quaesumus Domine, propitius plebi tuae: ut, quae tibi non placent,~
respuentes, tuorum potius repleantur delectationibus mandatorum.
$Per Dominum

[LectioE]
v. Sequentia Sancti Evangelii secundum Lucam
!Luke 7:36-50
7:36 Rogabat autem illum quidam de pharisaeis ut manducaret cum illo. Et ingressus domum pharisaei discubuit.
7:37 Et ecce mulier, quae erat in civitate peccatrix, ut cognovit quod accubuisset in domo pharisaei, attulit alabastrum unguenti:
7:38 et stans retro secus pedes ejus, lacrimis cœpit rigare pedes ejus, et capillis capitis sui tergebat, et osculabatur pedes ejus, et unguento ungebat.
7:39 Videns autem pharisaeus, qui vocaverat eum, ait intra se dicens: Hic si esset propheta, sciret utique quae et qualis est mulier, quae tangit eum: quia peccatrix est.
7:40 Et respondens Jesus, dixit ad illum: Simon, habeo tibi aliquid dicere. At ille ait: Magister, dic.
7:41 Duo debitores erant cuidam fœneratori: unus debebat denarios quingentos, et alius quinquaginta.
7:42 Non habentibus illis unde redderent, donavit utrisque. Quis ergo eum plus diligit?
7:43 Respondens Simon dixit: Æstimo quia is cui plus donavit. At ille dixit ei: Recte judicasti.
7:44 Et conversus ad mulierem, dixit Simoni: Vides hanc mulierem? Intravi in domum tuam, aquam pedibus meis non dedisti: haec autem lacrimis rigavit pedes meos, et capillis suis tersit.
7:45 Osculum mihi non dedisti: haec autem ex quo intravit, non cessavit osculari pedes meos.
7:46 Oleo caput meum non unxisti: haec autem unguento unxit pedes meos.
7:47 Propter quod dico tibi: remittuntur ei peccata multa, quoniam dilexit multum. Cui autem minus dimittitur, minus diligit.
7:48 Dixit autem ad illam: Remittuntur tibi peccata.
7:49 Et cœperunt qui simul accumbebant, dicere intra se: Quis est hic qui etiam peccata dimittit?
7:50 Dixit autem ad mulierem: Fides tua te salvam fecit: vade in pace.
$Te decet
