[Lectio1]
De libro Ecclesiastici.
!Sir 7:1-5
1 Noli facere mala, et non te apprehendent:
2 discede ab iniquo, et deficient mala abs te.
3 Fili, non semines mala in sulcis injustitiae, et non metes ea in septuplum.
4 Noli quaerere a Domino ducatum, neque a rege cathedram honoris.
5 Non te justifices ante Deum, quoniam agnitor cordis ipse est: et penes regem noli velle videri sapiens.


[Responsory1]
@TemporaM/081-1:Responsory1

[Lectio2]
!Sir 7:6-10
6 Noli quaerere fieri judex, nisi valeas virtute irrumpere iniquitates: ne forte extimescas faciem potentis, et ponas scandalum in aequitate tua.
7 Non pecces in multitudinem civitatis, nec te immittas in populum:
8 neque alliges duplicia peccata, nec enim in uno eris immunis.
9 Noli esse pusillanimis in animo tuo:
10 exorare et facere eleemosynam ne despicias.


[Responsory2]
@TemporaM/081-1:Responsory2

[Lectio3]
!Sir 7:11-15
11 Ne dicas: In multitudine munerum meorum respiciet Deus, et offerente me Deo altissimo, munera mea suscipiet.
12 Non irrideas hominem in amaritudine animae: est enim qui humiliat et exaltat circumspector Deus.
13 Noli amare mendacium adversus fratrem tuum, neque in amicum similiter facias.
14 Noli velle mentiri omne mendacium: assiduitas enim illius non est bona.
15 Noli verbosus esse in multitudine presbyterorum, et non iteres verbum in oratione tua.


[Responsory3]
@TemporaM/081-1:Responsory3
