[Rank]
Feria Quinta infra Hebdomadam III in Quadragesima;;Feria major;;2

[Rule]

[Lectio1]
Lectio sancti Evangelii secundum Lucam
!Luke 4:38-44
In illo tempore: Surgens Jesus de synagoga, introivit in domum Simonis. Socrus autem Simonis tenebatur magnis febribus. Et reliqua.
_
Homilia sancti Ambrosii Episcopi
!Lib 4 in Lucae c. 4 circa finem
Vide clementiam Domini Salvatoris: nec indignatione commotus, nec scelere offensus, nec injuria violatus Judeam deserit: quia etiam immemor injuriae, memor clementiae, nunc docendo, nunc liberando, nunc sanando, infidae plebis corda demulcet. Et bene sanctus Lucas virum ab spiritu nequitiae liberatum ante praemisit, et subdit feminae sanitatem. Utrumque enim sexum Dominus curaturus advenerat: sed prior sanari debuit, qui prior creatus est; nec praetermitti illa, quae mobilitate magis animi, quam pravitate peccaverat.Sabbato medicinae Dominicae opera coepta significat, ut inde nova creatura coeperit, ubi vetus creatura ante desivit: nec sub lege esse Dei Filium, sed supra legem in ipso principio designaret: nec solvi legem, sed impleri.

[Responsory1]
@Tempora/Quad3-0:Responsory1

[Lectio2]
Neque enim per legem, sed verbo factus est mundus, sicut legimus: Verbo Domini caeli firmati sunt Non solvitur ergo lex, sed impletur: ut fiat renovatio hominis jam labentis. Inde et Apostolus ait: Exspoliantes vos veterem hominem, induite novum, qui secundum Deum creatus est. Et bene sabbato coepit, ut ipsum se ostenderet creatorem, qui opera operibus intexeret, et prosequeretur opus, quod ipse jam coeperat: ut si domum faber renovare disponat, non a fundamentis sed a culminibus incipit solvere vetustatem. Itaque ibi prius manum admovet, ubi ante desierat: deinde a minoribus incipit, ut ad majora perveniat Liberare a daemone et homines, sed in verbo Dei possunt: resurrectionem mortuis imperare, divinae solius est potestatis. Fortassis etiam in typo mulieris illius socrus Simonis et Andreae variis criminum febribus caro nostra languebat, et diversarum cupiditatum immodicis aestuabat illecebris. Nec minorem febrem amoris esse dixerim, quam caloris. Itaque illa animum, haec corpus inflammat. Febris enim nostra, avaritia est: febris nostra, libido est: febris nostra, luxuria est: febris nostra, ambitio est: febris nostra, iracundia est.

[Responsory2]
@Tempora/Quad3-0:Responsory2

[Lectio3]
Nec quemquam movere debet, quod Jesu Nazareni nomen in hoc libro diabolus dixisse primus inducitur. nec enim ab eo Christus nomen accepit, quod de cœlo angelus ad virginem detulit. est enum hujus impudentiæ, ut inter homines aliquid primus usurpet, et ad homines quasi nouum deferat. quo terrorem suæ potestatis incutiat. Denique et in Genesi primus deum homini nuncupauit. sic enim habes. Et dixit serpens mulieri: Quid utique dixit deus ne edatis de omni ligno? Vterque igitur a diabolo deceptus, est sanatus a Christo. Sequere cetera, et euangelicæ lectionis disce mysteria, atque in duorum sanitate publicæ sacramentum salutis agnosce. Sicut enim in Adam omnes moriuntur, ita et in Christo omnes uiuificabuntur. Quis est ille qui in synagoga spiritum dæmonii habebat immundum, nisi populus Iudæorum, qui quasi serpentinis spiris reuinctus, innodatisque diaboli laqueis, simulatam corporis munditiam interioris mentis sordibus inquinabat? Et bene in synagoga homo erat qui spiritum immundum habebat, quia spiritum sanctum amiserat.

[Responsory3]
@Tempora/Quad3-0:Responsory3

[Ant 2]
Exibant autem daemonia * a multis clamantia et dicentia Quia tu es Christus Filius Dei: et increpans non sinebat ea loqui, quia sciebant ipsum esse Christum

[Oratio 2]
Magnificet te Domine Sanctorum tuorum Cosmae et Damiani beata solemnitas: qua et illis gloriam sempiternam et opem nobis ineffabili providentia contulisti
$Per Dominum

[Ant 3]
Omnes qui habebant infirmos * ducebant illos ad Jesum et sanabantur

[Oratio 3]
Subjectum tibi populum quaesumus Domine, propitiatio caelestis amplificet: et tuis semper faciat servire mandatis
$Per Dominum
