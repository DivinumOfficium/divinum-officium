[Rank]
Sanctissimi Cordis Domini Nostri Jesu Christi;;Duplex I classis cum Octava privilegita III ordinis;;6

[Rank1960]
Sanctissimi Cordis Domini Nostri Jesu Christi;;Duplex I classis;;6

[Rule]
9 lectiones
Psalmi Dominica
Antiphonas horas
Doxology=Heart
Prima=53
Festum Domini

[Ant Vespera]
Suávi jugo tuo * domináre, Dómine, in médio inimicórum tuórum.;;109
Miséricors * et miserátor Dóminus: escam dedit timéntibus se.;;110
Exórtum est * in ténebris lumen rectis; miséricors et miserátor Dóminus.;;111
Quid retríbuam * Dómino pro ómnibus quæ retríbuit mihi.;;115
Apud Dóminum * propitiátio est et copiósa apud eum redémptio.;;129

[Capitulum Vespera]
!Eph 3:8-9
v. Fratres: Mihi ómnium sanctórum mínimo data est grátia hæc, in géntibus evangelizáre investigábiles divítias Christi; et illumináre omnes, quæ sit dispensátio sacraménti abscónditi a sæculis in Deo.
$Deo gratias

[Hymnus Vespera]
v. En ut superba criminum
Et saeva nostrorum cohors
Cor sauciavit innocens
Merentis haud tale Dei!
_
Vibrantis hastam militis
Peccata nostra dirigunt:
Ferrumque dirae cuspidis
Mortale crimen acuit.
_
Ex Corde scisso Ecclesia
Christo jugata nascitur:
Hoc ostium arcae in latere est
Genti ad salutem positum.
_
Ex hoc perennis gratia,
Ceu septiformis fluvius,
Stolas ut illic sordidas
Lavemus Agni in sanguine.
_
Turpe est redire ad crimina,
Quae Cor beatum lacerent
Sed aemulemur cordibus
Flammas amoris indices.
_
Jesu, tibi sit gloria,
Qui Corde fundis gratiam,
Cum Patre, et almo Spiritu,
In sempiterna saecula.
Amen.

[Versum 1]
V. Tóllite jugum meum super vos et díscite a me.
R. Quia mitis sum et húmilis Corde.

[Ant 1]
Ignem * veni míttere in terram, et quid volo nisi ut accendátur?

[Oratio]
Deus, qui nobis in Corde Fílii tui, nostris vulneráto peccátis, infinítos dilectiónis thesáuros misericórditer largíri dignáris; concéde, quæsumus, ut illi devótum pietátis nostræ præstántes obséquium, dignæ quoque satisfactiónis exhibeámus offícium.
$Per eumdem

[Invit]
Cor Jesu amóre nostri vulnerátum * Veníte, adorémus.

[Hymnus Matutinum]
v. Auctor beate saeculi,
Christe Redemptor omnium,
Lumen Patris de lumine,
Deusque verus de Deo.
_
Amor coegit te tuus
Mortale corpus sumere,
Ut novus Adam redderes,
Quod vetus ille abstulerat.
_
Ille amor almus artifex
Terrae marisque, et siderum,
Errata patrum miserans,
Et nostra rumpens vincula.
_
Non Corde discedat tuo
Vis illa amoris inclyti:
Hoc fonte gentes hauriant
Remissionis gratiam.
_
Percussum ad hoc est lancea,
Passumque ad hoc est vulnera:
Ut nos lavaret sordibus,
Unda fluente, et sanguine.
_
Jesu, tibi sit gloria,
Qui Corde fundis gratiam,
Cum Patre, et almo Spiritu,
In sempiterna saecula.
Amen.

[Ant Matutinum]
Cogitatiónes * Cordis ejus in generatióne et generatiónem.;;32
Apud te * est fons vitæ; torrénte voluptátis tuæ potábis nos, Dómine.;;35
Homo * pacis meæ, qui edébat panes meos, magnificávit super me supplantatiónem.;;40
V. Tóllite jugum meum super vos et díscite a me.
R. Quia mitis sum et húmilis Corde.
Rex omnis terræ * Deus; regnábit super Gentes.;;46;
Dum anxiarétur * Cor meum, in petra exaltásti me.;;60
Secúndum multitúdinem * dolórum meórum in Corde meo, consolatiónes tuæ lætificavérunt ánimam meam.;;93
V. Ego dixi, Dómine, miserére mei.
R. Sana ánimam meam quia peccávi tibi. 	
Qui dilígitis Dóminum, * confitémini memóriæ sanctificatiónis ejus.;;96
Vidérunt * omnes términi terræ salutáre Dei nostri.;;97
Psallam tibi * in natiónibus, quia magna est super cælos misericórdia tua.;;107
V. Memóriam fecit mirabílium suórum miserátor Dóminus.
R. Escam dedit timéntibus se.

[Lectio1]
De Jeremia Propheta
!Jer 24, 5-7
5 Hæc dicit Dóminus, Deus Israël: Cognóscam transmigratiónem Juda, quam emísi de loco isto in terram Chaldæórum, in bonum.
6 Et ponam óculos meos super eos ad placándum, et redúcam eos in terram hanc; et ædificábo eos, et non déstruam; et plantábo eos et non evéllam.
7 Et dabo eis cor ut sciant me, quia ego sum Dóminus; et erunt mihi in pópulum, et ego ero eis in Deum, quia reverténtur ad me in toto corde suo.

[Responsory1]
R. Fériam eis pactum sempitérnum et non désinam eis benefácere et timórem meum dabo in corde eórum
* Ut non recédant a me.
V. Et lætábor super eis cum bene eis fécero in toto Corde meo.
R. Ut non recédant a me.

[Lectio2]
!Jer 30:18-19; 30:21-24
18 Haec dicit Dominus: Ecce ego convertam conversionem tabernaculorum Iacob et tectis eius miserebor et aedificabitur civitas in excelso suo et templum iuxta ordinem suum fundabitur
19 et egredietur de eis laus voxque ludentium. 
21 Et erit dux eius ex eo et princeps de medio eius producetur et applicabo eum et accedet ad me. Quis enim iste est qui applicet cor suum ut appropinquet mihi ait Dominus
22 Et eritis mihi in populum et ego ero vobis in Deum
23 Ecce turbo Domini furor egrediens procella ruens in capite impiorum conquiescet
24 Non avertet iram indignationis Dominus donec faciat et compleat cogitationem cordis sui in novissimo dierum intelligetis ea

[Responsory2]
R. Si inimícus meus maledixísset mihi, sustinuíssem útique
* Tu vero homo unánimis qui simul mecum dulces capiébas cibos.
V. Et si is qui me óderat super me magna locútus fuísset, abscondíssem me fórsitan ab eo.
R. Tu vero homo unánimis qui simul mecum dulces capiébas cibos.

[Lectio3]
!Jer 31:1-3; 31:31-33
1 In tempore illo dicit Dominus ero Deus universis cognationibus Israël et ipsi erunt mihi in populum
2 Haec dicit Dominus: Invenit gratiam in deserto populus qui remanserat a gladio vadet ad requiem suam Israël
3 Longe Dominus apparuit mihi. Et in caritate perpetua dilexi te ideo attraxi te miserans
31 Ecce dies venient dicit Dominus et feriam domui Israël et domui Iuda foedus novum
32 non secundum pactum quod pepigi cum patribus eorum in die qua apprehendi manum eorum ut educerem eos de terra Aegypti pactum quod irritum fecerunt et ego dominatus sum eorum dicit Dominus
33 Sed hoc erit pactum quod feriam cum domo Israël post dies illos dicit Dominus: Dabo legem meam in visceribus eorum et in corde eorum scribam eam et ero eis in Deum et ipsi erunt mihi in populum

[Responsory3]
R. Cum essémus mórtui peccátis, convivificávit nos Deus in Christo
* Propter nímiam caritátem suam qua diléxit nos.
V. Ut osténderet in sæculis superveniéntibus abundántes divítias grátiæ suæ.
R. Propter nímiam caritátem suam qua diléxit nos.
&Gloria
R. Propter nímiam caritátem suam qua diléxit nos.

[Lectio4]
!Ex lítteris Encyclicis Pii Papæ undécimi
Inter mira sacræ doctrínæ pietatísque increménta, quibus divínæ Sapiéntiæ consília clárius in dies Ecclésiæ manifestántur, vix áliud magis conspícuum est quam triumphális progréssio cultus sacratíssimi Cordis Jesu. Sæpius quidem, priórum decúrsu témporum, Patres, Doctóres, Sancti, Redemptóris nostri amórem celebrárunt: vulnus in látere Christi apértum ómnium gratiárum arcánum dixérunt fontem. At inde a médio ævo, cum tenerióre quadam erga sanctíssimam Salvatóris Humanitátem religióne fidéles áffici coepti sunt, ánimæ contemplatívæ per plagam illam ad ipsum Cor, amóre hóminum vulnerátum, penetráre fere solébant. Atque ex eo témpore hæc contemplátio sanctíssimis quibúsque ita familiáris evásit, ut neque régio neque ordo religiósus sit, in quibus non insígnia, hac ætáte, ejus reperiántur testimónia. Próximis demum sæculis, eóque potíssimum témpore quo hærétici, sub falsæ pietátis título, a sanctíssima Eucharístia Christiános detérrere conabántur, cultus sacratíssimo Cordi públice exhibéri coeptus est, ópera imprímis sancti Joánnis Eudes, qui auctor litúrgici cultus sacrórum Córdium Jesu et Maríæ haud immérito nuncupátur.

[Responsory4]
R. Prope est Dóminus ómnibus invocántibus eum,
* Omnibus invocántibus eum in veritáte.
V. Miserátor et miséricors Dóminus, pátiens et multum miséricors.
R. Omnibus invocántibus eum in veritáte.

[Lectio5]
Verum, ad cultum sacratíssimi Cordis Jesu plene perfectéque constituéndum, eumdémque per totum orbem propagándum, Deus ipse sibi instruméntum elégit humíllimam ex órdine Visitatiónis vírginem, sanctam Margarítam Maríam Alacóque, cui, a prima quidem ætáte jam in Eucharístiæ Sacraméntum amóre flagránti, Christus Dóminus sæpenúmero appárens, divíni Cordis sui et divítias et optáta significáre dignátus est. Quarum apparitiónum celebérrima illa est, qua ei ante Eucharístiam oránti Jesus conspiciéndum se dedit, sacratíssimum Cor osténdit et conquéstus quod, pro imménsa sua caritáte, nihil nisi ingratórum hóminum contumélias recíperet, ipsi præcépit ut novum festum, féria sexta post Octávam Córporis Christi, instituéndum curáret, quo Cor suum honóre débito colerétur, atque injúriæ sibi in Sacraménto amóris a peccatóribus illátæ dignis expiaréntur obséquiis. Quot autem quantásque Dei fámula in Christi mandátis exsequéndis expérta sit difficultátes, nemo est qui ignóret; sed ab ipso Dómino confírmata, atque a religiósis ánimæ suæ moderatóribus, qui incredíbili quodam ardóre ad hunc cultum promovéndum laborárunt, strénue adjúta, múnere sibi cælitus commísso fidéliter fungi ad mortem usque non déstitit.

[Responsory5]
R. Confíteor tibi, Pater, Dómine cæli et terræ, quia abscondísti hæc a sapiéntibus et prudéntibus
* Et revelásti ea párvulis.
V. Ita, Pater, quóniam sic fuit plácitum ante te.
R. Et revelásti ea párvulis.

[Lectio6]
Anno tandem millésimo septingentésimo sexagésimo quinto, Clemens décimus tértius Póntifex Máximus offícium et missam in honórem sacratíssimi Cordis Jesu approbávit; Pius vero nonus festum ad univérsam Ecclésiam exténdit. Exínde, cultus sacratíssimi Cordis, quasi flumen exúndans, prolútis impediméntis ómnibus, per totum se orbem effúdit, et, novo illucescénte sæculo, jubilæo indícto, Leo décimus tértius humánum genus univérsum sacratíssimo Cordi devótum vóluit. Quæ consecrátio, in ómnibus quidem cathólici orbis ecclésiis, sollémni ritu perácta, ingens áttulit devotiónis hujus increméntum, et ad eam non solum pópulos, verum étiam singuláres famílias addúxit, quæ Divíno Cordi innumerábiles se dévovent, regióque ejus império subjíciunt. Dénique, Pius undécimus Póntifex Máximus, quo plénius festi sollémnitas pópuli christiáni devotióni tam late paténti respondéret, sacratíssimi Cordis Jesu festum ad ritum dúplicem primæ classis cum octáva evéxit; ac prætérea, ut violáta jura Christi summi Regis ac Dómini amantíssimi resarciréntur, populorúmque peccáta defleréntur, eódem festo die piaculárem precatiónem in ómnibus christiáni orbis templis quotánnis recitándam mandávit.

[Responsory6]
R. Omnes gentes quascúmque fecísti vénient
* Et adorábunt coram te, Dómine.
V. Et glorificábunt nomen tuum quóniam magnus es tu, et fáciens mirabília.
R. Et adorábunt coram te, Dómine.
&Gloria
R. Et adorábunt coram te, Dómine.

[Lectio7]
Lectio sancti Evangelii secundum Joannem.
!John 19:31-37
In illo tempore: Judaei, quoniam parasceve erat, ut non remanerent in cruce corpora sabbato (erat enim magnus dies ille sabbati), rogaverunt Pilatum, ut frangerentur eorum crura, et tollerentur. Et reliqua.
_
Homilía sancti Bonaventúræ Epíscopi
!Liber de ligno vitæ, num. 30
Ut de látere Christi dormiéntis in cruce formarétur Ecclésia, et Scriptúra implerétur quæ dicit: Vidébunt in quem transfixérunt, divína est ordinatióne indúltum ut unus mílitum láncea latus illud sacrum aperiéndo perfóderet, quátenus sánguine cum aqua manánte, prétium effunderétur nostræ salútis quod a fonte scílicet Cordis arcáno profúsum, vim daret sacraméntis Ecclésiæ ad vitam grátiæ conferéndam, essétque jam in Christo vivéntibus póculum fontis vivi, saliéntis in vitam ætérnam. Surge ígitur, ánima amíca Christi, vigiláre non cesses, ibi os appóne, ut háurias aquas de fóntibus salvatóris.

[Responsory7]
R. Ego si exaltátus fúero a terra
* Omnia traham ad meípsum.
V. Hoc autem dicébat signíficans qua morte esset moritúrus.
R. Omnia traham ad meípsum.

[Lectio8]
!De vite mystica Cap. 3
Quia semel vénimus ad Cor Dómini Jesu dulcíssimi, et bonum est nos hic esse, non fácile evellámur ab eo. O quam bonum et jucúndum habitáre in Corde hoc. Bonus thesáurus, pretiósa margaríta Cor tuum, óptime Jesu, quam, fosso agro córporis tui, invenímus. Quis hanc margarítam abjíciat? Quin pótius, dabo omnes margarítas, cogitatiónes et affectiónes meas commutábo et comparábo illam mihi, jactans omnem cogitátum meum in Cor boni Jesu, et sine fallácia illud me enútriet. Hoc ígitur tuo et meo Corde, dulcíssime Jesu, invénto, orábo te Deum meum: admítte in sacrárium exauditiónis preces meas: immo me totum trahe in Cor tuum.

[Responsory8]
R. Simus ergo imitatóres Dei
* Et ambulémus in diléctione.
V. Sicut et Christus diléxit nos et trádidit semetípsum pro nobis.
R. Et ambulémus in diléctione.
&Gloria
R. Et ambulémus in diléctione.

[Lectio9]
Ad hoc enim perforátum est latus tuum, ut nobis páteat intróitus. Ad hoc vulnerátum est Cor tuum, ut in illo ab exterióribus turbatiónibus absolúti habitáre possímus. Nihilóminus et proptérea vulnerátum est, ut per vulnus visíbile, vulnus amóris invisíbile videámus. Quómodo hic ardor mélius posset osténdi, nisi quod non solum corpus, verum étiam ipsum Cor láncea vulnerári permísit? Carnále ergo vulnus, vulnus spirituále osténdit. Quis illud Cor tam vulnerátum non díligat? quis tam amántem non rédamet? quis tam castum non amplectátur? Nos ígitur adhuc in carne manéntes, quantum póssumus, amántem redamémus, amplectámur vulnerátum nostrum, cujus ímpii agrícolæ fodérunt manus et pedes, latus et Cor; oremúsque ut cor nostrum, adhuc durum et impoenitens, amóris sui vínculo constríngere et jáculo vulneráre dignétur.
&teDeum

[Ant Laudes]
Unus mílitum * láncea latus ejus apéruit et contínuo exívit sanguis et aqua.
Stans Jesus * clamábat dicens: Si quis sitit, véniat ad me et bibat.
In caritáte perpétua * diléxit nos Deus, ideo, exaltátus a terra, attráxit nos ad Cor suum, míserans.
Veníte ad me * omnes qui laborátis et oneráti estis et ego refíciam vos.
Fili, * præbe mihi cor tuum et óculi tui custódiant vias meas.

[Capitulum Laudes]
!Eph 3:8-9
v. Fratres: Mihi ómnium sanctórum mínimo data est grátia hæc, in géntibus evangelizáre investigábiles divítias Christi; et illumináre omnes, quæ sit dispensátio sacraménti abscónditi a sæculis in Deo.
$Deo gratias

[Hymnus Laudes]
v. Cor, arca legem continens
Non servitutis veteris,
Sed gratiae, sed veniae,
Sed et misericordiae.
_
Cor, sanctuarium novi
Intemeratum foederis,
Templum vetusto sanctius,
Velumque scisso utilius.
_
Te vulneratum caritas
Ictu patenti voluit,
Amoris invisibilis
Ut veneremur vulnera.
_
Hoc sub amoris symbolo
Passus cruenta, et mystica,
Utrumque sacrificium
Christus sacerdos obtulit.
_
Quis non amantem redamet?
Quis non redemptus diligat,
Et Corde in isto seligat
Aeterna tabernacula?
_
Jesu, tibi sit glória,
Qui Corde fundis grátiam,
Cum Patre, et almo Spíritu,
In sempitérna sæcula. 
Amen.

[Versum 2]
V. Hauriétis aquas in gáudio.
R. De fóntibus Salvatóris.

[Ant 2]
Facta sunt * enim hæc ut Scriptúra impleréntur quæ dicit: Vidébunt in quem transfixérunt.

[Lectio Prima]
!Eph 3:17-19
v. In caritáte radicáti et fundáti, ut possítis comprehéndere cum ómnibus sanctis, quæ sit latitúdo et longitúdo, et sublímitas et profúndum; scire étiam supereminéntem sciéntiæ caritátem Christi, ut impleámini in omnem plenitúdinem Dei.

[Capitulum Tertia]
!Eph 3:8-9
v. Fratres: Mihi ómnium sanctórum mínimo data est grátia hæc, in géntibus evangelizáre investigábiles divítias Christi; et illumináre omnes, quæ sit dispensátio sacraménti abscónditi a sæculis in Deo.
$Deo gratias

[Responsory Tertia]
R.br. Tóllite jugum meum super vos * Et díscite a me.
R. Tóllite jugum meum super vos * Et díscite a me.
V. Quia mitis sum et húmilis Corde.
R. Et díscite a me.
&Gloria
R. Tóllite jugum meum super vos * Et díscite a me.
_
V. Ego dixi: Dómine, miserére mei.
R. Sana ánimam meam quia peccávi tibi.

[Capitulum Sexta]
!Eph 3:14-17
v. Hujus rei grátia flecto génua mea ad Patrem Dómini nostri Jesu Christi, ut det vobis secúndum divítias glóriæ suæ virtúte corroborári per Spíritum ejus in interiórem hóminem: Christum habitáre per fidem in córdibus vestris.
$Deo gratias

[Responsory Sexta]
R.br. Ego dixi: Dómine, * Miserére mei.
R. Ego dixi: Dómine, * Miserére mei.
V. Sana ánimam meam quia peccávi tibi.
R. Miserére mei.
&Gloria
R. Ego dixi: Dómine, * Miserére mei.
_
V. Memóriam fecit mirabílium suórum miserátor Dóminus.
R. Escam dedit timéntibus se.

[Capitulum Nona]
!Eph 3:17-19
v. In caritáte radicáti et fundáti, ut possítis comprehéndere cum ómnibus sanctis, quæ sit latitúdo et longitúdo, et sublímitas et profúndum; scire étiam supereminéntem sciéntiæ caritátem Christi, ut impleámini in omnem plenitúdinem Dei.
$Deo gratias

[Responsory Nona]
R.br. Memóriam fecit mirabílium suórum * Miserátor Dóminus.
R. Memóriam fecit mirabílium suórum * Miserátor Dóminus.
V. Escam dedit timéntibus se.
R. Miserátor Dóminus.
&Gloria
R. Memóriam fecit mirabílium suórum * Miserátor Dóminus.
_
V. Hauriétis aquas in gáudio.
R. De fóntibus Salvatóris.

[Ant Vespera 3]
Unus mílitum * láncea latus ejus apéruit et contínuo exívit sanguis et aqua.;;109
Stans Jesus * clamábat dicens: Si quis sitit, véniat ad me et bibat.;;110
In caritáte perpétua * diléxit nos Deus, ideo, exaltátus a terra, attráxit nos ad Cor suum, míserans.;;115
Veníte ad me * omnes qui laborátis et oneráti estis et ego refíciam vos.;;127
Fili, * præbe mihi cor tuum et óculi tui custódiant vias meas.;;147

[Versum 3]
V. Haurietis aquas in gaudio.
R. De fontibus Salvatoris.

[Ant 3]
Ad Jesum autem cum venissent * ut viderunt eum jam mortuum, non fregerunt ejus crura: sed unus militum lancea latus ejus aperuit, et continuo exivit sanguis et aqua.

[Oratio 3]
Protéctor in te sperántium, Deus, sine quo nihil est válidum, nihil sanctum; multíplica super nos misericórdiam tuam; ut, te rectóre, te duce, sic transeámus per bona temporália, ut non amittámus ætérna.
$Per Dóminum

[Octava 1]
!Commemoratio pro Octava SSmi Cordis D.N.J.C
Ignem * veni míttere in terram, et quid volo nisi ut accendátur?
_
V. Tóllite jugum meum super vos et díscite a me.
R. Quia mitis sum et húmilis Corde.
_
Deus, qui nobis in Corde Fílii tui, nostris vulneráto peccátis, infinítos dilectiónis thesáuros misericórditer largíri dignáris; concéde, quæsumus, ut illi devótum pietátis nostræ præstántes obséquium, dignæ quoque satisfactiónis exhibeámus offícium.
$Per eumdem

[Octava 2]
!Commemoratio pro Octava SSmi Cordis D.N.J.C
Facta sunt * enim hæc ut Scriptúra impleréntur quæ dicit: Vidébunt in quem
transfixérunt.
_
V. Hauriétis aquas in gáudio.
R. De fóntibus Salvatóris.
_
Deus, qui nobis in Corde Fílii tui, nostris vulneráto peccátis, infinítos dilectiónis thesáuros misericórditer largíri dignáris; concéde, quæsumus, ut illi devótum pietátis nostræ præstántes obséquium, dignæ quoque satisfactiónis exhibeámus offícium.
$Per eumdem

[Octava 3]
!Commemoratio pro Octava SSmi Cordis D.N.J.C
Ad Jesum autem cum venissent * ut viderunt eum jam mortuum, non fregerunt ejus
crura: sed unus militum lancea latus ejus aperuit, et continuo exivit sanguis et
aqua.
_
V. Haurietis aquas in gaudio.
R. De fontibus Salvatoris.
_
Protéctor in te sperántium, Deus, sine quo nihil est válidum, nihil sanctum; multíplica super nos misericórdiam tuam; ut, te rectóre, te duce, sic transeámus per bona temporália, ut non amittámus ætérna.
$Per Dóminum
