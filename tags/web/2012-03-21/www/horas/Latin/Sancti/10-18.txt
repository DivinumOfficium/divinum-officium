[Rank]
S. Lucae Evangelistae;;Duplex 2 classis;;5.1;;ex C1a

[Rank1960]
S. Lucae Evangelistae;;Duplex 2 classis;;5;;ex C1a

[Rule]
ex C1a;
9 lectiones
Psalmi Dominica
Antiphonas horas

[Oratio]
Interveniat pro nobis, quaesumus Domine, sanctus tuus Lucas Evangelista: qui~
crucis mortificationem jugiter in suo corpore, pro tui nominis honore portavit.
$Per Dominum

[Lectio4]
Ex libro sancti Hieronymi Presbyteri de Scriptóribus Ecclesiásticis. 
!Cap. 7
Lucas médicus Antiochénsis ut ejus scripta indicant, graeci sermónis non ignarus,~
fuit sectátor Apóstoli Pauli, et omnis peregrinatiónis ejus comes. Scripsit~
Evangélium, de quo idem Paulus: Mísimus, inquit, cum illo fratrem, cujus laus~
est in Evangélio per omnes ecclésias. Et ad Colossénses: Salútat vos Lucas,~
médicus caríssimus. Et ad Timothéum: Lucas est mecum solus. Aliud quoque édidit~
volúmen egrégium, quod título, Acta Apostólorum, prænotátur: cujus história~
usque ad biénnium Romæ commorántis Pauli pervénit, id est, usque ad quartum~
Nerónis annum. Ex quo intellígimus in eádem urbe librum esse compósitum.

[Lectio5]
Igitur periodos Pauli et Theclae, et totam baptizati Leonis fabulam, inter~
apocryphas scripturas computamus. Quale enim est, ut individuus comes Apostoli,~
inter ceteras ejus res, hoc solum ignoraverit? Sed et Tertullianus, vicinus~
eorum temporum, refert presbyterum quemdam in Asia amatorem Apostoli Pauli,~
convictum a Joanne, quod auctor esset libri, et confessum se hoc Pauli amore~
fecisse, et ob id loco excidisse. Quidam suspicantur, quotiescumque in epistolis~
suis Paulus dicit, Juxta Evangelium meum, de Lucae significare volumine.

[Lectio6]
Lucam autem non solum ab Apostolo Paulo didicisse Evangelium, qui cum Domino in~
carne non fuerat, sed a ceteris Apostolis: quod ipse quoque in principio sui~
voluminis declarat, dicens: Sicut tradiderunt nobis, qui a principio ipsi~
viderunt, et ministri fuerunt sermonis. Igitur Evangelium, sicut audierat,~
scripsit: Acta vero Apostolorum, sicut viderat ipse, composuit. Vixit octoginta~
et quatuor annos, uxorem non habens: sepultus est Constantinopoli, ad quam urbem~
vigesimo Constantini anno ossa ejus cum reliquiis Andreae Apostoli translata~
sunt de Achaja.
