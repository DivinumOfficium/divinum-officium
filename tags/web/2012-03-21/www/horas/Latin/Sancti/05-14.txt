[Rank]
S. Bonifacii Martyri;;Simplex;;1.1;;vide C2

[Rule]
vide C2;

[Oratio]
Da quaesumus omnipotens Deus: ut qui beati Bonifacii Martyris tui solemnia~
colimus, ejus apud te intercessionibus adjuvemur.
$Per Dominum

[Lectio93]
Bonifacius, civis Romanus, quod cum Aglae nobili matrona impudice versatus esset,~
tanto illius intemperantias dolore captus est, ut poenitentiae causa se ad~
conquirenda et sepelienda Martyrum corpora contulerit. Itaque relictis~
peregrinationis sociis, cum Tarsi multos propter christianae fidei professionem~
variis tormentis cruciatos vidisset, illorum vincula osculatus, eos vehementer~
hortabatur, ut constanter supplicia perferrent, quod brevem laborem sempiterna~
requies consecutura sit. Comprehensus igitur, ferreis lingulis excarnificatus~
est: cui etiam inter manuum ungues et carnem acuti calami sunt infixi,~
plumbumque liquefactum in os ejus infusum. Quibus in cruciatibus ea vox tantum~
Bonifacii audiebatur: Gratias tibi ago Domine Jesu Christe, Fili Dei. Mox in~
ollam ferventis picis demisso capite conjectus est: unde cum inviolatus exisset,~
ira incensus judex eum securi percuti jubet. Quo tempore magnus terraemotus~
factus est, ita ut multi infideles ad Christi Domini fidem converterentur. Eum~
sequenti die quaerentes socii, cum martyrio affectum cognovissent quingentis~
solidis ejus corpus redemerunt, et conditum unguentis, linteisque involutum~
Romam portandum curarunt. Quod factum cum ab Angelo Aglae matrona, quae et ipsa~
poenitens se piis operibus addixerat, cognovisset; prodiens obviam sancto~
corpori, ecclesiam ejus nomine aedificavit: in qua corpus sepultum est Nonis~
Junii, cum ejus anima pridie Idus Maji apud Tarsum Cilicise urbem migrasset in~
caelum, Diocletiano et Maximiano imperatoribus.
&teDeum
