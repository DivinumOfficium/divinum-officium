[Rank]
In Visitatione B. Mariae Virginis;;Duplex II classis;;5.1;;ex C11

[Rank1960]
In Visitatione B. Mariae Virginis;;Duplex II classis;;5;;ex C11

[Rule]
ex C11;
9 lectiones
Ipsa Virgo Virginum
Doxology=Nat
Antiphonas horas
Psalmi Dominica

[Ant Vespera]
Exsurgens Maria, * abiit in montana cum festinatione in civitatem Juda;;109
Intravit Maria * in domum Zachariae, et salutavit Elisabeth;;112
Et audivit * salutationem Mariae Elisabeth, exsultavit infans in utero ejus, et repleta est Spiritu sancto, alleluia;;121
Benedicta * tu inter mulieres, et benedictus fructus ventris tui.;;126
Ex quo facta est * vox salutationis tuae in auribus meis, exsultavit infans in utero meo, alleluia;;147

[Versum 1]
V. Benedicta tu in mulieribus.
R. Et benedictus fructus ventris tui.

[Ant 1]
Beata es * Maria quae credidisti: perficientur in te quae dicta sunt tibi a Domino, alleluia.

[Oratio]
Famulis tuis, quaesumus Domine, caelestis gratiae munus impertire: ut quibus beatae Virginis partus exstitit salutis exordium, Visitationis ejus votiva solemnitas, pacis tribuat incrementum.
$Per Dominum

[Invit]
Visitationem Virginis Mariae celebremus: * Christum ejus Filium adoremus Dominum.

[Lectio1]
De Canticis canticorum.
!Cant 2:1-7
1 Ego flos campi, et lilium convallium.
2 Sicut lilium inter spinas, sic amica mea inter filias.
3 Sicut malus inter ligna silvarum, sic dilectus meus inter filios. Sub umbra illius quem desideraveram sedi, et fructus ejus dulcis gutturi meo.
4 Introduxit me in cellam vinariam; ordinavit in me caritatem.
5 Fulcite me floribus, stipate me malis, quia amore langueo.
6 Laeva ejus sub capite meo, et dextera illius amplexabitur me.
7 Adjuro vos, filiae Jerusalem, per capreas cervosque camporum, ne suscitetis, neque evigilare faciatis dilectam, quoadusque ipsa velit.

[Responsory1]
R. Surge, propera amica mea, formosa mea, et veni: jam enim hiems transiit, imber abiit, et recessit:
* Vox turturis audita est in terra nostra.
V. Intravit Maria in domum Zachariae, et salutavit Elisabeth.
R. Vox turturis audita est in terra nostra.

[Lectio2]
!Cant 2:8-13
8 Vox dilecti mei; ecce iste venit, saliens in montibus, transiliens colles.
9 Similis est dilectus meus capreae, hinnuloque cervorum. En ipse stat post parietem nostrum, respiciens per fenestras, prospiciens per cancellos.
10 En dilectus meus loquitur mihi. Surge, propera, amica mea, columba mea, formosa mea, et veni:
11 Jam enim hiems transiit; imber abiit, et recessit,
12 flores apparuerunt in terra nostra; tempus putationis advenit: vox turturis audita est in terra nostra;
13 ficus protulit grossos suos; vineae florentes dederunt odorem suum. 

[Responsory2]
R. Quae est ista quae processit sicut sol, et formosa tamquam Jerusalem?
* Viderunt eam filiae Sion, et beatam dixerunt, et reginae laudaverunt eam.
V. Et sicut dies verni circumdabant eam flores rosarum et lilia convallium.
R. Viderunt eam filiae Sion, et beatam dixerunt, et reginae laudaverunt eam.

[Lectio3]
!Cant 2:13-17
13 Surge, amica mea, speciosa mea, et veni:
14 columba mea, in foraminibus petrae, in caverna maceriae, ostende mihi faciem tuam, sonet vox tua in auribus meis: vox enim tua dulcis, et facies tua decora.
15 Capite nobis vulpes parvulas quae demoliuntur vineas: nam vinea nostra floruit.
16 Dilectus meus mihi, et ego illi, qui pascitur inter lilia,
17 donec aspiret dies, et inclinentur umbrae. Revertere; similis esto, dilecte mi, capreae, hinnuloque cervorum super montes Bethel.

[Responsory3]
R. Repleta est Spiritu Sancto Elisabeth, et exclamavit: Benedicta tu inter mulieres, et benedictus fructus ventris tui:
* Et unde hoc mihi, ut veniat mater Domini mei ad me?
V. Ecce enim ut facta est vox salutationis tuae in auribus meis, exsultavit in gaudio infans in utero meo.
R. Et unde hoc mihi, ut veniat mater Domini mei ad me?
&Gloria
R. Et unde hoc mihi, ut veniat mater Domini mei ad me?

[Lectio4]
Sermo venerabilis Bedæ presbyteri
Accepto virginis consensu, mox angelus cælesria repetit, illa petit montana, festinat inuisere Elisabeth, non quasi incredulo de oraculo, uel dubio de exemplo, sed ut læta de uoto, religiosa pro officio, typicum pariter exemplum tribuens, quod omnis anima, quæ uerbum dei mente conceperit, uirtutum statim celsa cacumina gressu conscendat amoris, quatenus ciuitatem Iuda, id est confessionis, et laudis arcem penetrare, et usque ad perfectionem fidei, spei, et charitatis, quasi tribus in ea mensibus ualeat commorari.

[Responsory4]
R. Ecce iste venit saliens in montibus, transiliens colles:
* Similis est dilectus meus capreae hinnuloque cervorum.
V. Exsultavit ut gigas ad currendam viam, a summo caelo egressio ejus.
R. Similis est dilectus meus capreae hinnuloque cervorum.

[Lectio5]
Disce uirgo humilitatem Mariæ, ut et corpore casta, et pectore possis esse deuota. Visitat iunior seniorem, salutat uirgo uxorem. Decet enim, ut quo castior uirgo, eo sit humilior, et senioribus deferens, habitum castitatis præconio commendet humilitatis. Maria ad Elisabeth, dominus uenit ad Ioannem, hæc ut spiritu sancto repleatur, illius ut baptisma consacretur: maiorumque humiliatio minorum est utiquue exaltatio.

[Responsory5]
R. Congratulamini mihi omnes, qui diligitis Dominum, quia cum essem parvula, placui Altissimo:
* Et de meis visceribus genui Deum et hominem.
V. Beatam me dicent omnes generationes, quia ancillam humilem respexit Deus.
R. Et de meis visceribus genui Deum et hominem.

[Lectio6]
Vocem prior Elisabeth audiuit, sed Ioannes prior gratiam sensit. Illa naturæ ordine audiuit, iste exaltauit ratione mysterii. Illa Mariæ, ista domini sensit aduentum. Istæ gratiam loquuntur, illi intus operantur, pietatisque mysterium maternis adoriuntur profectibus, duplicique miraculo prophetant matres spiritu paruulorum. Exultauit infans, et repleta mater esr; non prius mater repleta quam filius, sed cum filius esset repletus spiritu sancto, repleuit et matrem.

[Responsory6]
R. Beata quae credidisti, quoniam perficientur in te quae dicta sunt tibi a Domino. Et ait Maria:
* Magnificat anima mea Dominum.
V. Venite, et audite, et narrabo quanta fecit Deus animae meae.
R. Magnificat anima mea Dominum.
&Gloria
R. Magnificat anima mea Dominum.

[Lectio7]
Lectio sancti Evangelii secundum Lucam.
!Luke 1:39-47
In illo tempore: Exsurgens Maria abiit in montana cum festinatione in civitatem Juda, et intravit in domum Zachariae, et salutavit Elisabeth. Et reliqua.
_
Homilia sancti Joannis Chrisostomi
!Apud Metaph. mense Julio.
Cum ad nos advenisset Redemptor nostri generis, venit protinus ad suum amicum Joannem, dum adhuc esset in ventre matris. Quem cum ex utero in utero aspexisset Joannes, terminos naturae concutiens, exclamat: Video Dominum, qui naturae imposuit terminos, et non exspecto tempus nascendi: Novem mensium tempus mihi non est hic necessarium: in me est enim, qui est aeternus: Egrediar ex hoc tenebroso tabernaculo, rerum admirabilium compendiosam praedicabo cognitionem. Sum signum: significabo Christi adventum. Sum tuba: proferam Filii Dei in carne dispensationem. Tuba canam, eo ipso paternae linguae benedicam, et eam traham, ut loquatur. Tuba canam, et uterum maternum vivificabo.

[Responsory7]
R. Beatam me dicent omnes generationes:
* Quia fecit mihi Dominus magna, qui potens est, et sanctum nomen ejus.
V. Et misericordia ejus a progenie in progenies timentibus eum.
R. Quia fecit mihi Dominus magna, qui potens est, et sanctum nomen ejus.

[Lectio8]
Vides, o dilecte, quam sit novum et admirabile mysterium. Nondum nascitur, et saltibus loquitur: nondum apparet, et minas intentat: nondum ei permittitur clamare, et per facta auditur: nondum ducit vitam, et Deum praedicat: nondum aspicit lucem, et solem indicat: nondum paritur, et properat praecurrere; Non fert enim praesente Domino contineri: non sustinet naturae exspectare terminos; sed contendit rumpere carcerem ventris, et studet praesignificare venientem Salvatorem. Accessit, inquit, qui solvit vincula; et quid ego sedeo vinctus, et retineor ut maneam? Venit Verbum, ut omnia constituat: et ego adhuc maneo detentus? Exibo, praecurram, et praedicabo omnibus: Ecce Agnus Dei, qui tollit peccatum mundi.

[Responsory8]
R. Felix namque es, sacra Virgo Maria, et omni laude dignissima:
* Quia ex te ortus est sol justitiae, * Christus Deus noster.
V. Ora pro populo, interveni pro clero, intercede pro devoto femineo sexu: sentiant omnes tuum juvamen, quicumque celebrant tuam sanctam Visitationem.
R. Quia ex te ortus est sol justitiae,
&Gloria
R. Christus Deus noster.

[Lectio93]
!Commemoratio Pro Ss. Martyribus Processo et Martiniano.
Quo tempore Petrus et Paulus tenebantur sub custodia Mamertini in monte Tarpejo, duo custodes, Processus et Martinianus cum aliis quadraginta, Apostolorum praedicatione miraculisque commoti, se ad Jesu Christi fidem converterunt: et cum repente fons e saxo ortus esset, baptizati sunt. Qui permiserunt Apostolis, ut si vellent, abirent. Sed Paulinus militum praefectus, re cognita, Processum et Martinianum a suscepto consilio revocare conatur. Qui cum frustra tempus contereret, ipsorum ora saxo contundi, dentesque comminui jubet. Mox ad Jovis statuam adductos, cum eadem constantia veneraturos se idola negarent, imperat equuleo torqueri, candentibus laminis ad eorum corpus admotis, ac caedi fustibus. quibus in cruciatibus una haec illorum vox audiebatur: Sit nomen Domini benedictum, Denique conjecti in carcerem, paulo post extra Urbem via Aurelia securi feriuntur. Quorum corpora Lucina in praedio suo sepelivit, sexto Nonas Julii: quae postea in Urbem translata, in basilica Principis Apostolorum condita sunt.
&teDeum

[Ant Laudes]
Exsurgens Maria, * abiit in montana cum festinatione in civitatem Juda.
Intravit Maria * in domum Zachariae, et salutavit Elisabeth.
Ut audivit * salutationem Mariae Elisabeth, exsultavit infans in utero ejus, et repleta est Spiritu Sancto, alleluia.
Benedicta * tu inter mulieres, et benedictus fructus ventris tui.
Ex quo facta est * vox salutationis tuae in auribus meis, exsultavit infans in utero meo, alleluia.

[Versum 2]
V. Benedicta tu in mulieribus.
R. Et benedictus fructus ventris tui.

[Ant 2]
Cum audisset * salutationem Mariae Elisabeth, exclamavit voce magna, et dixit: Unde hoc mihi, ut veniat Mater Domini mei ad me? alleluia.

[Commemoratio 2]
!Commemoratio Ss. Martyrum tantum.
Ant. Vestri capilli capitis omnes numerati sunt: nolite timere: multis passeribus meliores estis vos.
_
V. Exsultabunt Sancti in gloria.
R. Laetabuntur in cubilibus suis.
_
v. Oremus. Deus, qui nos sanctorum Martyrum tuorum Processi et Martiniani gloriosis confessionibus circumdas et protegis: da nobis et eorum imitatione proficere, et intercessione gaudere.
$Per Dominum
