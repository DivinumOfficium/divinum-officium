[Rank]
S. Joannis de Deo Confessoris;;Duplex;;3;;vide C5

[RankNewcal]
S. Joannis de Deo Confessoris;;Duplex optional;;2;;vide C5

[Rule]
vide C5;
9 lectiones;

[Oratio]
Deus, qui beatum Joannem, tuo amore succensum, inter flammas innoxium incedere~
fecisti et per eum Ecclesiam tuam nova prole foecundasti: praesta, ipsius~
suffragantibus meritis; ut igne caritatis tuae vitia nostra curentur, et remedia~
nobis aeterna proveniant.
$Per Dominum.

[Lectio4]
Joannes de Deo ex catholicis piisque parentibus in oppido Montis Majoris,~
junioris regni Lusitaniae natus, quam sublimiter in sortem Domini fuerit electus,~
insuetus splendor super ejus domo refulgens, sonitusque aeris campani sua~
sponte emissus, ab ipso ejus nativitatis tempore, non obscure praenuntiarunt. A~
laxiori vivendi ratione, divina operante virtute, revocatus, magnae sanctitatis~
exhibere specimen coepit, et ob auditam praedicationem verbi Dei sic ad meliora~
se excitatum sensit, ut jam ab ipso sanctioris vitae rudimento consummatum~
aliquid perfectumque visus sit attigisse. Bonis omnibus in pauperes carceribus~
inclusos erogatis, admirabilis poenitentiae, suique ipsius contemptus cuncto~
populo spectaculum factus, a plerisque, ceu demens, graviter afflictus, in~
carcerem amentibus destinatum conjicitur. At Joannes coelesti caritate magis~
incensus, gemino atque amplo valetudinario ex piorum eleemosynis in civitate~
Granatensi exstructo, jactoque novi ordinis fundamento, Ecclesiam nova prole~
foecundavit fratrum Hospitalitatis, infirmis praeclaro animarum corporumque~
profectu inservientium, et longe lateque per orbem diffusorum.

[Lectio5]
Pauperibus segretis, quos propriis quandoque humeris domum deferebat, nulla re~
ad animae corporisque salutem proficua deerat. Effusa quoque extra nosocomium~
caritate indigentibus mulieribus viduis, et praecipue virginibus periclitantibus~
clam alimenta subministrabat, curamque indefessam adhibebat, ut carnis~
concupiscentiama proximis hujusmodi vitio inquinatis exterminaret. Cum autem~
maximum in regio Granatensi valetudinario excitatum fuisset incendium, Joannes~
impavidus prosiliit in ignem, huc illuc discurrens, quousque tum infirmos~
humeris exportatos, tum lectulos e fenestris projectos ab igne vindicavit, ac~
per dimidiam horam inter flammas, jam in immensum succrescentes versatus, exinde~
divinitus incolumis, universis civibus admirantibus, exivit, in schola caritatis~
edocens, segniorem in eum fuisse ignem, qui foris usserat, quam qui intus~
accenderat.

[Lectio6]
Multiplici asperitatum genere, demississima obedientia, extrema paupertate,~
orandi studio, rerum divinarum contemplatione, ac in beatam Virginem pietate~
mirifice excelluit, et lacrimarum dono enituit. Denique gravi morbo correptus,~
omnibus Ecclesiae sacramentis rite sancteque refectus, viribus licet destitutus ,~
propriis indutus vestibus, e lectulo surgens, ac provolutus in genua, manu et~
corde Christum Dominum e cruce pendentem perstringens, octavo Idus Martii anno~
millesimo quingentesimo quinquagesimo obiit in osculo Domini: quem etiam mortuus~
tenuit, nec dimisit, et in eadem corporis constitutione sex circiter horas,~
quousque inde dimotus fuisset, tota civitate inspectante, mirabiliter permansit,~
odorem mire fragrantem diffundens. Quem ante et post obitum plurimis miraculis~
clarum, Alexander octavus Pontifex Maximus in Sanctorum numerum retulit. Alexander~
octavus Póntifex maximus in Sanctórum númerum rétulit; et Leo décimus tertius, ex~
Sacrórum catholici orbis antístitum voto ac Rituum Congregatiónis consulto, cælestem~
ómnium hospitalium et infirmórum ubíque degéntium patronum declarávit, ipsiúsque~
nomen in agonizántium litaníis invocari præcepit.

[Lectio94]
Ioánnes a Deo, cathólicis piísque paréntibus in óppido Monti Maíoris Iunióris, regni Lusitániæ, natus, in sortem Dómini fuit eléctus. A laxióri vivéndi ratióne, divína ope revocátus; magnæ sanctitátis spécimen exhíbuit. Gémino atque amplo valetudinário ex piórum eleemósynis in civitáte Granaténsi exstrúcto, ordinem fratrum Hospitalitátis infírmis inserviéntium instítuit. Misericórdia in páuperes, et sui despiciéntia fuit célebris. In beátam Vírginem pietáte mirifice excélluit, et lacrimárum dono enítuit. Gravi morbo corréptus, manu et corde Christum Dóminum e cruce pendéntem perstríngens, octávo Idus Mártii anno millésimo quingentésimo quinquagésimo, óbiit in Dómino. Eum Alexánder octávus Póntifex Máximus in Sanctórum númerum rétulit; Leo vero décimus tértius cæléstem ómnium hospitáliorum et infirmórum ubíque degéntium Patrónum declarávit, ipsiúsque nomen in agonizántium litaniis invocári præcépit.
&teDeum

[Lectio7]
Lectio sancti Evangelii secundum Matthaeum.
!Matt 22:34-46
In illo tempore: Accesserunt ad Jesum pharisæi: et interrogavit eum unus ex eis~
legis doctor, tentans eum: Magister, quod est mandatum magnum in lege? Et~
reliqua.
_
Homilia sancti Joannis Chrysostomi.
!Homilia 72. in Matthaei.
Sadducaeis confusis, pharisæi rursus aggrediuntur: cumque quiescere oporteret,~
decertare voluerunt: et legis peritiam profitentem praemittunt, non discere, sed~
tentare cupientes; ac ita interrogant: Quodnam primum mandatum in lege sit. Nam~
cum primum illud sit, Diliges Dominum Deum tuum: putantes causas sibi allaturum~
ad mandatum hoc corrigendum, aliquid addendo, quoniam Deum se faciebat , hoc~
modo interrogant. Quid igitur Christus? Ut ostendat idcirco ad haec eos devenisse,~
quia nulla in eis esset caritas, sed invidiae livore tabescerent: Diliges,~
inquit, Dominum Deum tuum: hoc primum et magnum mandatum est. Secundum autem~
simile huic: Diliges proximum tuum sicut teipsum.

[Lectio8]
Quam ob rem simile est huic? quoniam hoc illud inducit, et ab illo rursus~
munitur. Quicumque enim male agit, odio habet lucem, et non venit ad lucem. Et~
rursus: Dixit insipiens in corde suo: Non est Deus. Deinde sequitur: Corrupti~
sunt, et abominabiles facti sunt in studiis suis. Et iterum: Radix omnium~
malorum avaritia est: quam quidam appetentes, erraverunt a fide. Et, Qui diligit~
me, mandata mea servabit: quorum caput et radix est: Diliges Dominum Deum tuum,~
et proximum tuum sicut teipsum.

[Lectio9]
Si ergo diligere Deum, diligere proximum est (nam si diligis me, o Petre, inquit ,~
pasce oves meas): si etiam dilectio proximi facit ut mandata custodias: merito~
ait in his totam legem et prophetas pendere. Et quemadmodum in superioribus, cum~
de resurrectione interrogaretur, plus docuit quam tentantes petebant: sic in~
hoc loco de primo interrogatus mandato, secundum etiam non valde quam primum~
inferius, sponte attulit: secundum enim est primo simile. Ita occulte insinuavit,~
odio illos ad quaerendum incitari. Caritas enim, inquit, non gemulatur.
&teDeum
