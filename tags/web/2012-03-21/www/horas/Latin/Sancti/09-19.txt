[Rank]
S. Januarii Episcopi et Sociorum Martyrum;;Duplex;;3;;vide C3

[RankNewcal]
S. Januarii Episcopi et Sociorum Martyrum;;Duplex optional;;2;;vide C3

[Rule]
vide C3;
9 lectiones

[Oratio]
Deus, qui nos annua sanctorum Martyrum tuorum Januarii et Sociorum ejus~
solemnitate laetificas: concede propitius; ut quorum gaudemus meritis,~
accendamur exemplis.
$Per Dominum

[Lectio4]
Januarius, Beneventi episcopus, Diocletiano et Maximiano in Christianos~
saevientibus, ad Timotheum Campaniae praesidem ob christianae fidei professionem~
Nolam perducitur. Ibi ejus constantia varie tentata, in ardentem fornacem~
conjectus, ita illaesus evasit, ut ne vestimentum aut capillum quidem flamma~
violaverit. Hinc praeses accensus iracundia, Martyris corpus imperat usque eo~
distrahi, quoad nervorum compages artuumque solvantur. Festus interea ejus~
diaconus, et Desiderius lector comprehensi, vinctique una cum episcopo ante~
rhedam praesidis Puteolos pertrahuntur, et in eumdem carcerem, in quo Sosius~
Misenas, et Proculus Puteolanus diaconus, Eutyches et Acutius laici ad bestias~
damnati detinebantur, simul conjiciuntur.

[Lectio5]
Postero die omnes in amphitheatro feris objecti sunt: quae naturalis oblitae~
feritatis, ad Januarii pedes se prostravere. Id Timotheus magicis cantionibus~
tribuens, cum sententiam capitis in Christi Martyres pronuntiasset, oculis~
repente captus, orante mox beato Januario, lumen recepit: quo miraculo hominum~
millia fere quinque Christi fidem susceperunt. Verum ingratus judex nihilo~
placatior factus beneficio, sed conversione tantae multitudinis actus in rabiem;~
veritus maxime principum decreta, sanctum episcopum cum sociis gladio percuti~
jussit

[Lectio6]
Horum corpora finitimae urbes, pro suo quasque studio certum sibi patronum ex~
iis apud Deum adoptandi, sepelienda curarunt. Januarii corpus Neapolitani divino~
admonitu extulere: quod primo Beneventum, inde ad monasterium montis Virginis,~
postremo Neapolim translatum, et in majori ecclesia conditum, multis miraculis~
claruit. Sed illud in primis memorandum, quod erumpentes olim e monte Vesuvio~
flammarum globos, nec vicinis modo, sed longinquis etiam regionibus vastitatis~
metum afferentes exstinxit. Praeclarum illud quoque, quod ejus sanguis, qui in~
ampulla vitrea concretus asservatur, cum in conspectu capitis eiusdem Martyris~
ponitur, admirandum in modum colliquefieri et ebullire, perinde atque recens~
effusus ad haec usque tempora cernitur.

[Lectio7]
Lectio sancti Evangelii secundum Matthaeum.
!Matt 24:3-13
In illo tempore: Sedente Jesu super montem Oliveti, accesserunt ad eum discipuli~
secreto, dicentes: Dic nobis quando haec erunt. Et reliqua.
_
Homilia sancti Hilarii Episcopi. 
!Comment. in Matth. can. 25. 
Discipuli Dominum~
interrogant quando haec fierent, quodve signum et adventus sui et consummationis~
saeculi noscerent. Et quia tria haec in unum quaesita sunt, distinctis et~
temporis et intelligentiae significationibus separantur. Respondetur igitur~
primum de civitatis occasu, et confirmantur veritate doctrinae, ne quis fallax~
ignorantibus posset obrepere. Venturi enim erant etiam eorum tempore, qui se~
Christum essent nuncupaturi. Ut igitur fides pestifero mendacio detrahi posset,~
admonitio praecessit.

[Lectio8]
Confirmat igitur eos ad tolerantiam passionum, fugae, verberationis, interitus,~
et publici in eos odii propter nomen ejus. Atque his quidem vexationibus multi~
turbabuntur, et tantis insurgentibus malis scandalizabuntur, et usque in mutuum~
odium excitabuntur. Et falsi prophetae erunt (ut Nicolaus unus ex septem~
diaconibus fuit), multosque ementita veritate pervertent: et abundante nequitia~
caritas refrigescet.

[Lectio9]
Sed usque in finem perseverantibus salus reservata est: ac tum per omnes orbis~
partes viris apostolicis dispersis, Evangelii veritas praedicabitur. Et cum~
universis fuerit cognitio sacramenti caelestis invecta, tum Jerusalem occasus et~
finis incumbet: ut praedicationis fidem et infidelium poena, et metus civitatis~
erutae consequatur. Haec igitur in eam, ut fuerant praedicta, perfecta sunt: et~
lapidatis, fugatis, peremptis Apostolis, fame, bello, captivitate consumpta est.~
Ac tum fuit digna non esse, cum ejectis praedicatoribus Christi, indignam Dei~
praedicatione se praebuit.
&teDeum

[Lectio94]
Januárius, Benevénti epíscopus, Diocletiáno et Maximiáno in Christiános sæviéntibus, a Timótheo Campániæ præside ob christiánæ fídei professiónem frustra igne et equúleo tentátus est. Mox vinctus una cum Festo ejus diácono et Desidério lectóre, ante rhedam præsidis Putéolos pertráhitur, et póstero die cum sóciis, quibus adjécti sunt Sósius Misénas, Próculus Puteolánus diáconus, Eutyches et Acútius láici, béstiis objícitur. Verum, cum hæ innóxiæ illis fuíssent, et hóminum míllia fere quinque Christi fidem suscepíssent, actus in rábiem præses, sanctum Epíscopum cum sóciis gládio pércuti jussit. Horum córpora Christiáni sepeliénda curavérunt. Januárii corpus primo Benevéntum, inde ad monastérium montis Vírginis, postrémo in majóri ecclésia Neápolis cónditum, multis miráculis cláruit. Ejus sanguis, qui in ampúlla vítrea asservátur, cum in conspéctu cápitis ejúsdem Mártyris pónitur, admirándum in modum colliquefíeri et ebullíre ad hæc usque témpora cérnitur.
&teDeum
