[Rank]
Ss. Septem Fundatorum Ordinis Servorum B. M. V.;;Duplex;;3;;vide C5

[RankNewcal]
Ss. Septem Fundatorum Ordinis Servorum B. M. V.;;Duplex optional;;2;;vide C5

[Rule]
vide C5;;
9 lectiones

[Oratio]
Dómine Jesu Christe, qui ad recoléndam memóriam dolórum sanctíssimæ Genitrícis tuæ, per septem beátos Patres nova Servórum ejus família Ecclésiam tuam foecundásti: concéde propítius; ita nos eórum consociári flétibus, ut perfruámur et gáudiis.
$Qui vivis

[Versum 1]
V. Hi viri misericordiae sunt, quorum pietas non defuerunt
R. Semen eorum at gloria eorum non derelinquetur

[Ant 1]
Non recedat * laus tua Virgo Maria de ore hominum, qui memores fuerint virtutis Domini in aeternum, pro quibus non pepercisti animae tuae.

[Hymnus Matutinum]
v. Bella dum late furerent, et urbes
Caede fraterna gemerent cruentae,
Adfuit Virgo, nova semper edens
Munera matris.
_
En vocat septem famulos, fideles
Ut sibi in luctu recolant dolores,
Quos tulit Jesus, tulit ipsa consors
Sub cruce Nati.
_
Illico parent Dominae vocanti:
Splendidis tectis opibusque spretis,
Urbe secedunt procul in Senari
Abdita montis.
_
Corpora hic poenis cruciant acerbis,
Sontium labes hominum piantes:
Hic prece avertunt lacrymisque fusis
Numinis iram.
_
Perdolens Mater fovet, atque amictum
Ipsa lugubrem monet induendum:
Agminis sancti pia coepta surgunt,
Mira patescunt.
_
Palmes in bruma viridans honores
Nuntiat patrum: proprios Mariae
Ore lactenti vocitant puelli
Nomine Servos.
_
Sit decus Patri, genitaeque Proli,
Et tibi, compar utriusque virtus
Spiritus semper, Deus unus, omni
Temporis aevo.
Amen.

[Lectio4]
Saeculo tertio decimo cum Friderici secundi diro schismate cruentisque factionibus cultiores Italiae populi scinderentur, providens Dei misericordia, praeter alios sanctitate illustres, septem e Florentina nobilitate viros suscitavit, qui in caritate conjuncti, praeclarum fraternae dilectionis praeberent exemplum. Hi, nimirum Bonfilius, Monaldius, Bonajuncta Manettus, Manettus Antellensis, Amideus de Amideis, Uguccio Uguccionum, Sosteneus de Sosteneis et Alexius Falconerius, cum, anno trigesimo tertio ejus saeculi, die sacra Virgini caelo receptae, in quodam piorum hominum conventu, Laudantium nuncupato, ferventius orarent; ab eadem Deipare singulis apparente sunt admoniti, ut sanctius perfectiusque vitae genus amplecterentur.Re itaque prius cum Florentino praesule collata, hi septem viri, generis nobilitate divitiisque posthabitis, sub vilissimis detritisque vestibus cilicio induti, octava die Septembris, in ruralem quandam aediculam secessere, ut ea die primordia vitae sanctioris auspicarentur, qua ipsa Dei genitrix mortalibus orta sanctissimam vitam inceperat.

[Lectio5]
Hoc vitae institutum quam sibi foret acceptum Deus miraculo ostendit. Nam cum paulo deinceps hi septem viri per Florentinam urbem ostiatim eleemosynam emendicarent, accidit, ut repente infantium voce, quos interfuit sanctus Philippus Benitius quintum aetatis mensem vix ingressus, beatae Mariae Servi acclamarentur: quo deinde nomine semper appellati sunt. Quare, vitandi populi occursus ac solitudinis amore ducti, in Senarii montis recessu omnes convenere, ibique caeleste quoddam vitae genus aggressi sunt. Victitabant enim in speluncis, sola aqua herbisque contenti; vigiliis aliisque asperitatibus corpus atterebant, Christi passionem ac maestissimae eiusdem Genitricis dolores assidue meditantes. Quod cum olim sacra parasceves die impensius exsequerentur, ipsa beata Virgo illis iterato apparens, lugubrem vestem, quam induerent ostendit; sibique acceptissimum fore significavit, ut novum in Ecclesia regularem ordinem excitarent, qui jugem recoleret ac promoveret memoriam dolorum, quos ipsa pertulit sub cruce Domini. Haec sanctus Petrus, inclytus ordinis Praedicatorum Martyr, ex familiari cum sanctis illis viris consuetudine ac peculiari etiam Deiparae visione cum didicisset: iis auctor fuit, ut ordinem regularem sub appellatione servorum beatae Virginis instituerent: qui postea ab Innocentio quarto pontifice maximo approbatus fuit.

[Lectio6]
Porro sancti illi viri, cum plures sibi socios adjunxissent, Italiae civitates atque oppida, praesertim Etruriae, excurrere caeperunt, praedicantes ubique Christum crucifixum, civiles discordias compescentes et innumeros fere devios ad virtutis semitam revocantes. Neque Italiam modo, sed et Galliam, Germaniam ac Poloniam suis evangelicis laboribus excoluerunt. Denique cum bonum Christi odorem longe lateque diffudissent, portentorum quoque gloria illustres, migrarunt ad Dominum. Sed quos unus verae fraternitatis ac religionis amor in vita sociaverat, unum pariter demortuos contexit sepulcrum, unaque populi veneratio prosecuta est. Quapropter Clemens undecimus et Benedictus decimus tertius pontifices maximi delatum iisdem a pluribus saeculis individuum cultum confirmarunt; ac Leo decimus tertius, approbatis antea miraculis, post indultam venerationem ad collectivam eorumdem invocationem a Deo patratis; eosdem anno quinquagesimo sacerdotii sui Sanctorum honoribus cumulavit eorumque memoriam Officio ac Missa in universa Ecclesia quotannis recolendam instituit.

[Lectio7]
@Commune/C1:Lectio7

[Lectio8]
@Commune/C1:Lectio8

[Lectio9]
@Commune/C1:Lectio9

[Lectio94]
Sæculo tértio décimo, septem e Florentína nobilitáte viri, nimírum Bonfílius Monáldius, Bonajúncta Manéttus, Manéttus Antellénsis, Amidéus de Amidéis, Ugúccio Ugucciónum, Sostenéus de Sostenéis et Aléxius Falconérius, in rurálem quamdam ædículam secessére, Christi passiónem ac mæstíssimæ ejúsdem Matris dolóres assídue recoléntes, illis beáta Virgo, sacra Parascéves die appárens lúgubrem vestem, quam indúerent, osténdit, sibíque acceptíssimum fore significávit, ut novum regulárem órdinem excitárent, qui jugem recóleret ac promovéret memóriam dolórum, quos ipsa pértulit sub Cruce Dómini. Tunc sancti illi viri, beáto Petro, órdinis Prædicatórum Mártyre, adjutóre, órdinem Servórum beátæ Vírginis instituérunt, et cum sóciis civitátes et óppida excúrrere cœpérunt, ubíque Christum crucifíxum verbo et exémplo prædicántes. Quos vero unus veræ fraternitátis amor in vita sociáverat, unum páriter demórtuos contéxit sepúlcrum, únaque pópuli venerátio prosecúta est. Quare Clemens undécimus et Benedíctus décimus tértius delátum iísdem indivíduum cultum confírmavérunt; Leo autem décimus tértius eos albo Sanctórum accénsuit.
&teDeum

[Capitulum Laudes]
!1 Pet 4:12-13
v. Carissimi nolite peregrinari in fervore qui ad temptationem vobis fit quasi novi aliquid vobis contingat sed communicantes Christi passionibus gaudete ut et in revelatione gloriae eius gaudeatis exsultantes
$Deo gratias

[Hymnus Laudes]
v. Sic patres vitam peragunt in umbra,
Lilia ut septem nivei decoris,
Virgini excelsae bene grata, Petro
Visa nitere.
_
Jamque divina rapiente flamma,
Cursitant urbes, loca quaeque oberrant,
Si queant cunctis animis dolores
Figere Matris.
_
Hinc valent iras domuisse caecas,
Nescia et pacis fera corda jungunt,
Erigunt moestos, revocant nocentes
Dicta piorum.
_
At suos Virgo comitata servos
Evehit tandem superas ad oras:
Gemmeis sertis decorat per aevum
Omne beatos.
_
Eja nunc coetus gemitum precantis
Audiant, duros videant labores:
Semper et nostris faveant benigno
Lumine votis.
_
Sit decus Patri, genitaeque Proli,
Et tibi, compar utriusque virtus
Spiritus semper, Deus unus, omni
Temporis aevo.
Amen.

[Versum 2]
V. Sit memoria illorum in benedictione
R. Et ossa eorum pullulent de loco suo

[Ant 2]
Ecce quam bonum * et quam jucundum, habitare fratres in unum

[Capitulum Tertia]
!1 Pet 4:13
v. Caríssimi: Communicántes Christi passiónibus gaudéte, ut et in revelatióne glóriæ ejus gaudeátis exsultántes.
$Deo gratias

[Capitulum Vespera]
!1 Pet 4:13
v. Carissimi Communicantes Christi passionibus gaudete ut et in revelatione gloriae eius gaudeatis exsultantes
$Deo gratias

[Hymnus Vespera 3]
v. Matris sub almae numine
Septena proles nascitur:
Ipsa vocante, ad arduum
Tendit Senari verticem.
_
Quos terra fructus proferet
Dum sacra proles germinat,
Uvis repente turgidis
Onusta vitis praemonet.
_
Virtute claros nobili
Mors sancta caelo consecrat:
Tenent olympi limina
Servi fideles Virginis.
_
Cohors beata Numinis
Regno potita respice
Quos hinc recedens fraudibus
Cinctos relinquis hostium.
_
Ergo, per almae vulnera
Matris rogamus supplices,
Mentis tenebras disjice,
Cordis procellas comprime.
_
Tu nos, beata Trinitas,
Perfunde sancto robore,
Possimus ut feliciter
Exempla patrum subsequi.
Amen.

[Versum 3]
V. Hi viri misericórdiæ sunt, quorum pietátes non defuérunt.
R. Semen eórum et glória eórum non derelinquétur.

[Ant 3]
Nomen eorum * permanet in aeternum, permanens ad filios eorum, sanctorum virorum gloria.
