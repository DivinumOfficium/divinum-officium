[Rank]
Secunda die infra Octavam S. Nativitatis Beatae Mariae Virginis;;Semiduplex;;2;;ex Sancti/09-08

[Rule]
ex Sancti/09-08;
9 lectiones
Doxology=Nat
No prima Vespera

[Lectio4]
De Sermone sancti Augustini Episcopi.
!Serm. 18. de Sanctis, in med.
Exsultat Maria, et matrem se laeta miratur, et de Spiritu sancto se peperisse~
gaudet; nec quia peperit innupta, terretur; sed quia genuerit, cum exsultatione~
miratur. O femina super feminas benedicta, quae virum omnino non novit, et virum~
suo utero circumdedit! Circumdat virum Maria Angelo fidem dando, quia Heva~
perdidit virum, serpenti consentiendo. O felix obedientia, o insignis gratia!~
quae dum fidem humiliter dedit, coeli in se opificem corporavit. Hinc promeruit~
gloriam, quam ipsa postmodum auxit. Ecce, ait, ex hoc beatam me dicent omnes~
generationes.

[Responsory4]
@Sancti/09-08:Responsory4

[Lectio5]
O beata Maria, quis tibi digne valeat jura gratiarum ac laudum praeconia~
rependere, quae singulari tuo assensu mundo succurristi perdito? Quas tibi~
laudes fragilitas humani generis persolvat, quae solo tuo commercio recuperandi~
aditum invenit? Accipe itaque quascumque exiles, quascumque meritis tuis impares~
gratiarum actiones: et cum susceperis vota, culpas nostras orando excusa.~
Admitte nostras preces intra sacrarium exauditionis et reporta nobis antidotum~
reconciliationis.

[Responsory5]
@Sancti/09-08:Responsory5

[Lectio6]
Sit per te excusabile quod per te ingerimus: fiat impetrabile quod fida mente~
poscimus. Accipe quod offerimus, redona quod rogamus, excusa quod timemus: quia~
tu es spes unica peccatorum. Per te speramus veniam delictorum, et in te~
beatissima nostrorum est exspectatio praemiorum. Sancta Maria, succurre miseris,~
juva pusillanimes, refove flebiles, ora pro populo, interveni pro clero,~
intercede pro devoto femineo sexu: sentiant omnes tuum juvamen, quicumque~
celebrant tuam sanctam Nativitatem.

[Responsory6]
@Sancti/09-08:Responsory6

[Lectio7]
Lectio sancti Evangelii secundum Matthaeum.
!Matt 1:1-16
Lectio vii. Cap. 1. Liber generationis Jesu Christi filii David, filii Abraham.~
Abraham genuit Isaac. Isaac autem genuit Jacob. Et reliqua.
_
De Homilia sancti Hieronymi Presbyteri.
!Lib. 1. Comm. in Matth.
Jacob autem genuit Joseph. Hunc locum objecit nobis Julianus Augustus de~
dissonantia Evangelistarum, cur Evangelista Matthaeus Joseph dixerit filium~
Jacob, et Lucas eum filium appellarit Heli: non intelligens consuetudinem~
Scripturarum, quod alter secundum naturam, alter secundum legem ei pater sit.~
Scimus enim hoc per Moysen, Deo jubente, praeceptum, ut si frater aut propinquus~
absque liberis mortuus fuerit, alius accipiat uxorem ad suscitandum semen~
fratris vel propinqui sui. Joseph virum Mariae. Cum virum audieris, suspicio~
tibi non subeat nuptiarum: sed recordare consuetudinis Scripturarum, quod sponsi~
viri, et sponsae vocentur uxores.

[Responsory7]
@Sancti/07-02:Responsory7

[Lectio8]
Et a transmigratione Babylonis usque ad Christum generationes quatuordecim.~
Numera a Jechonia usque ad Joseph, et invenies generationes tredecim.~
Quartadecima ergo generatio in ipsum Christum reputabitur. Christi autem~
generatio sic erat. Quaerat diligens lector, et dicat: Cum Joseph non sit pater~
Domini Salvatoris, quid pertinet ad Dominum generationis ordo deductus usque ad~
Joseph? Cui respondebimus, primum, non esse consuetudinis Scripturarum, ut~
mulierum in generationibus ordo texatur. Deinde, ex una tribu fuisse Joseph et~
Mariam, unde ex lege eam accipere cogebatur ut propinquam et quod simul~
censentur in Bethlehem, ut de una videlicet stirpe generati.

[Responsory8]
@Sancti/07-02:Responsory8

[Lectio93]
!Commemoratio S. Gorgonio Mart.
Gorgonius Nicomediae natus, Illi Diocletiani imperatoris cubicularius, Dorotheo~
collega suo adjutore, reliquos omnes cubiculi ministros ad Christi fidem~
perduxit. Uterque autem cum vidisset quodam die Martyrem coram Diocletiano~
acerbissime cruciari, ejus exemplo martyrii amore incensus est. Itaque amborum~
haec vox erupit: Quid est, imperator, quod hujus condemnata sententia, quae~
nobis cum eo communis est, unum illum punis? Istius nostra etiam est fides, idem~
propositum. Eos igitur vinctos imperator flagellis concidi jubet, ita ut toto~
corpore cutis dirumperetur, et in plagas acetum infundi sale permixtum: mox~
revinctis in craticula subjici imperat vim candentium carbonum. Denique varie~
torti, suspendio necati sunt. Ac sancti Gorgonii corpus aliquando Eomam portatum,~
inter duas lauros via Latina sepultum, postea a Gregorio quarto Summo Pontifice~
in basilicam principis Apostolorum translatum est.
&teDeum

[Commemoratio]
!Commemoratio S. Gorgonii mart.
@Commune/C2:Oratio proper
v. Oremus.
Sanctus tuus Domine Gorgonius sua nos intercessione laetificet: et pia faciat~
solemnitate gaudere.
$Per Dominum
