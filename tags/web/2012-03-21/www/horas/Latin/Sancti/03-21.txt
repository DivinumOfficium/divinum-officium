[Rank]
S. Benedicti Abbatis;;Duplex majus;;4;;vide C5

[Rule]
vide C4;
9 lectiones;

[Oratio]
Intercessio nos, quaesumus Domine, beati Benedicti Abbatis commendet: ut quod~
nostris meritis non valemus, ejus patrocinio assequamur.
$Per Dominum

[Lectio1]
@Commune/C4:Lectio11

[Lectio2]
@Commune/C4:Lectio21

[Lectio3]
@Commune/C4:Lectio31

[Lectio4]
Benedictus, Nursiae nobili genere ortus, Romae liberalibus disciplinis eruditus,~
ut totum se Jesu Christo daret, ad eum locum, qui Sublacus dicitur, in~
altissimam speluncam penetravit; in qua sic per triennium delituit, ut unus id~
sciret Romanus monachus, quo ad vitae necessitatem ministro utebatur. Dum igitur~
ei quodam die ardentes ad libidinem faces a diabolo subjicerentur, se in~
vepribus tamdiu volutavit, dum lacerato corpore, voluptatis sensus dolore~
opprimeretur. Sed jam erumpente ex illis latebris fama ejus sanctitatis, quidam~
monachi se illi instituendos tradiderunt: quorum vivendi licentia cum ejus~
objurgationes ferre non posset, venenum in potione ei dare constituunt. Verum~
poculum ei praebentibus, crucis signo vas confregit, ac relicto monasterio in~
solitudinem se recepit

[Lectio5]
Sed cum multi ad eum quotidie discipuli convenirent, duodecim monasteria~
aedificavit, eaque sanctissimis legibus communivit. Postea Cassinum migravit,~
ubi simulacrum Apollinis, qui adhuc ibi colebatur, comminuit, aram evertit, et~
lucos succendit: ibique sancti Martini sacellum et sancti Joannis aediculam~
exstruxit: oppidanos autem et incolas christianis praeceptis imbuit. Quare~
augebatur in dies magis divina gratia Benedictus, ut etiam prophetico spiritu~
ventura praediceret. Quod ubi accepit Totila Gothorum rex, exploraturus an res~
ita esset, spatharium suum regio ornatu et comitatu praemittit qui se regem~
simularet. Quem ut ille vidit: Depone, inquit, fili, depone quod geris: nam tuum~
non est. Totilae vero praedixit adventum ejus in Urbem, maris transmissionem, et~
post novem annos mortem.

[Lectio6]
Qui aliquot mensibus antequam e vita migraret, praemonuit discipulos~
quo die esset moriturus: ac sepulchrum, in quo suum corpus condi vellet, sex~
diebus antequam eo inferretur, aperiri jussit: sextoque die deferri voluit in~
ecclesiam: ubi, sumpta Eucharistia, sublatis in caelum oculis orans, inter manus~
discipulorum efflavit animam: quam duo monachi euntem in caelum viderunt,~
pallio ornatam pretiosissimo, circum eam fulgentibus lampadibus, et clarissima~
et gravissima specie virum stantem supra caput ipsius dicentem audierunt: Haec~
est via, qua dilectus Domini Benedictus in caelum ascendit

[Lectio7]
@Commune/C1:Lectio7

[Responsory7]
@Commune/C1:Responsory7

[Lectio8]
@Commune/C1:Lectio8

[Responsory8]
@Commune/C1:Responsory8

[Lectio9]
@Commune/C1:Lectio9


