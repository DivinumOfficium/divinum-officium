117:1 (Alleluja!) Adjatok hálát az Úrnak, mert jó: irgalma örökké tart.
117:2 Mondja Izrael háza: irgalma örökké tart.
117:3 Mondja Áron háza: irgalma örökké tart.
117:4 Mondják, akik félik az Urat: irgalma örökké tart.
117:5 Az Úrhoz kiáltottam szorongattatásomban, meghallgatott és tág teret adott nekem.
117:6 Az Úr velem van, nem félek, ember mit árthatna nekem?
117:7 Az Úr velem van, segítségemre jön; ellenfelem szégyenben marad.
117:8 Jobb az Úrnál keresni oltalmat, mint az emberekre számítani.
117:9 Jobb az Úrnál keresni menedéket, mint fejedelmekre építeni.
117:10 A pogányok mind körülvettek, de az Úr nevében eltiportam õket.
117:11 Minden oldalról szorongattak, de az Úr nevében eltiportam õket.
117:12 Úgy rontottak rám, mint a méhrajok, úgy lobogtak, mint a tûz a bozót alatt, de az Úr nevében eltiportam õket.
117:13 Megütöttek, nagyon megütöttek, összeestem, de az Úr segített.
117:14 Bátorítóm és erõsségem az Úr, õ lett szabadítóm.
117:15 Halljátok, mekkora az örömujjongás az igazak sátraiban: Az Úr jobbja erõsnek bizonyult,
117:16 az Úr magasra emelte jobbját, igen, az Úr jobbja erõsnek bizonyult.
117:17 Nem halok meg, hanem élek, és hirdetem az Úr tetteit.
117:18 Megfenyített az Úr, igen, megfenyített, de nem szolgáltatott ki a halálnak.
117:19 Tárjátok ki nekem az igazság kapuit, bemegyek, hogy hálát adjak az Úrnak.
117:20 Ez az Úrhoz vezetõ kapu, az igazak mennek be rajta.
117:21 Hálát adok neked, mert meghallgattál, te lettél szabadítóm.
117:22 A kõ, amit az építõk elvetettek, szegletkõvé lett.
117:23 Az Úr vitte végbe ezt: csodálatos dolog a szemünkben.
117:24 Ezt a napot az Úr szerezte: ujjongjunk és örüljünk benne!
117:25 Uram, küldj szabadulást, Uram, adj áldást és kegyelmet!
117:26 Áldott, aki az Úr nevében jön! Az Úr házából megáldunk titeket.
117:27 Az Úr az Isten, az õ fénye világít nekünk. Álljatok be a menetbe, legyen zöld ág a kezetekben, egészen az oltár szarváig!
117:28 Istenem vagy, hálát adok neked, Istenem, hálaénekkel dicsõítlek!
117:29 Adjatok hálát az Úrnak, mert jó: irgalma örökké tart.
