30:1 (A karvezetõnek - Dávid zsoltára.)
30:2 Hozzád menekülök, Uram, ne hagyd, hogy szégyent valljak! Igazságodban szabadíts és ments meg engem,
30:3 hallgass meg és siess hozzám! Légy megmentõ sziklám, erõs, szabadító váram!
30:4 Valóban te vagy a sziklám és váram, nevedért vezess és irányíts engem!
30:5 Kimentesz a hálóból, amit elém vetnek, te vagy szabadulásom.
30:6 Kezedbe ajánlom lelkemet, te megváltasz, Uram. Te, hûség Istene,
30:7 te gyûlölöd a silány bálványok tisztelõit, én azonban az Úrban bízom.
30:8 Ujjonghatok és örülhetek jóságodon, mert kegyesen tekintettél nyomorúságomra, és segítettél kínjaimban.
30:9 Nem szolgáltattál ki ellenségem hatalmának, lábamat tágas helyre állítottad.
30:10 Könyörülj rajtam, Uram, tele vagyok félelemmel, tekintetem komor a gondtól, testem, lelkem összetörve.
30:11 Gondokban múlik életem, éveim sóhajokkal vannak tele. Erõm megtört a nyomorúságban, csontjaim mind megroppantak.
30:12 Gúny tárgya lettem ellenségeimnek, szomszédaimnak szégyenük, barátaimnak félelmük. Akik az utcán látnak, kitérnek elõlem.
30:13 A szívek elfeledkeznek rólam, mintha halott volnék. Olyan lettem, mint összetört edény.
30:14 Hallottam a tömeg suttogását, körülöttem csupa borzadály, csoportokba verõdtek, és meg akartak ölni.
30:15 De én benned bízom, Uram! Azt mondom: Te vagy Istenem!
30:16 Az idõm a te kezedben van, ragadj ki ellenségeim és üldözõim hatalmából!
30:17 Derítsd szolgádra arcodat, ments meg irgalmasságodban!
30:18 Uram, ne hagyd, hogy szégyent valljak, hiszen téged hívlak! A gonoszok valljanak szégyent, némuljanak el és szálljanak sírba!
30:19 Némuljanak el a hazug ajkak, amelyek az igaz ellen szólnak, rátarti gõggel és megvetéssel!
30:20 Mily nagy a te jóságod, Uram, amit azoknak tartogatsz, akik félnek téged! Ki is nyilvánítod az emberek szeme láttára, azokon, akik hozzád menekülnek.
30:21 Tekinteted pajzsával befödöd õket az emberek támadása elõl. Sátradban megvéded õket a nyelvek rágalma elõl.
30:22 Áldott legyen az Úr (az erõs városban)! Csodálatosan megmutatta nekem irgalmát.
30:23 Ijedtemben így beszéltem: Elutasítottál szemed elõl. De te meghallottad könyörgõ szavam, amikor hozzád kiáltottam.
30:24 Szeressétek az Urat mind, ti övéi! Akik hûek hozzá, azokat az Úr oltalmazza, de bõven megfizet azoknak, akik elbizakodva cselekszenek.
30:25 Legyetek erõsek és bátor lelkûek, mindnyájan, akik az Úrban reménykedtek!
