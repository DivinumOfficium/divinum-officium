85:1 (Dávid imája.) Uram, fordítsd felém füled és hallgass meg, mert nyomorult vagyok és szegény.
85:2 Orizd meg lelkemet, hisz hozzád tartozom, segítsd meg szolgádat, aki benned bízik.
85:3 Istenem vagy, Uram, légy hozzám irgalmas! Szüntelen hozzád kiáltok.
85:4 Tedd vidámmá szolgád szívét, lelkemet, Uram, hozzád emelem.
85:5 Hiszen te jóságos és elnézõ vagy, Uram, és csupa irgalom azokhoz, akik hozzád kiáltanak.
85:6 Hallgasd meg, Uram, imámat, figyelj könyörgõ szavamra!
85:7 Hozzád kiáltok a szorongatás napján s tudom, hogy meghallgatsz.
85:8 Senki sincs olyan az istenek között, mint te, Uram! Semmi nem hasonlít tetteidhez, melyeket mûveltél.
85:9 Minden nép eljön, hogy imádjon, és dicsõíti a neved, Uram!
85:10 Mert nagy vagy, Uram, csodákkal hatalmas, egyedül te vagy az Isten.
85:11 Mutasd meg utadat, Uram, hogy igazságod szerint járjak; irányítsd szívemet, hogy félje nevedet!
85:12 Uram, Istenem, egész szívvel áldalak, dicsõítem nevedet mindörökké.
85:13 Mivel nagy volt irgalmad irántam, lelkem kimentetted a halál vermébõl.
85:14 Istenem, kevélyek kelnek föl ellenem, hatalmaskodók csapata tör életemre, és egy sincs rád tekintettel.
85:15 Ám te irgalmas és kegyes Isten vagy, megfontolt a haragban, de gazdag a jóságban és hûségben.
85:16 Tekints rám és ajándékozz meg irgalmaddal, adj erõt szolgádnak, segíts szolgálód fián!
85:17 Add jelét kegyelmednek, hadd lássák gyûlölõim, és szégyenkezzenek, hogy te, Uram, megsegítettél és vigaszt nyújtottál.
