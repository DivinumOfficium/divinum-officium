26:1 (Dávid zsoltára.) Világosságom és üdvösségem az Úr - kitõl félnék? Életem oltalmazója az Úr - kitõl rettegnék?
26:2 Ha rám törnek a gonoszok, hogy elemésszék testemet, elleneim és ellenségeim megtántorodnak és a földre zuhannak.
26:3 Ha hadsereg áll is velem szemben, szívem akkor sem remeg. Ha harcra kelnek ellenem, akkor is bizakodom.
26:4 Egyet kérek az Úrtól, csak egy a vágyam: hogy életem minden napján az Úr házában lakjam. Hogy élvezhessem az Úr édességét, és szemlélhessem szent templomát.
26:5 A bajnak napján elrejt hajlékában, megvéd sátrának oltalmában, és sziklára állít engem.
26:6 Ezért magasra emelhetem fejem, ellenségeim fölé, akik körülvesznek. Hajlékában dicsõítõ áldozatot mutatok be, hangszeren játszva énekelek az Úrnak.
26:7 Uram, halld meg hozzád kiáltó szavam, könyörülj rajtam és hallgass meg engem!
26:8 Szívem ezt sugallta: Keresd tekintetét! Uram, a te arcodat akarom keresni.
26:9 Ne rejtsd el elõlem arcodat, ne taszítsd el szolgádat haraggal! Te vagy oltalmazóm, ne utasíts vissza, Istenem, megmentõm, ne hagyj el végképp!
26:10 Ha apám, anyám el is felednének, az Úr akkor is fölemelne.
26:11 Uram, mutasd meg ösvényedet, s ellenségeim miatt vezess sima úton!
26:12 Ne szolgáltass ki ellenségem bosszújának! Hiszen hamis tanúk lépnek föl ellenem, férfiak, kik gonoszat forralnak.
26:13 De biztos vagyok benne: meglátom az Úr dicsõségét az élõk honában.
26:14 Ezért remélj az Úrban és légy erõs, légy bátorsággal és bízzál az Úrban!
