131:1 Emlékezzél meg, Uram, Dávidról és minden tûrésérõl, 
131:2 a mint megesküdött az Úrnak, fogadást fogadott Jákob Istenének: 
131:3 Nem megyek be házam hajlékába, nem hágok föl nyoszolyám ágyára; 
131:4 álmot nem engedek szemeimnek, és szempilláimnak szunnyadást, 
131:5 és nyugovást halántékaimnak: mignem helyet találok az Úrnak, hajlékot Jákob Istenének. 
131:6 Ime hallottunk róla Efratában; föltaláltuk azt az erdõ mezején. 
131:7 Menjünk be az õ hajlékába, imádkozzunk ama helyen, hol az õ lábai állanak. 
131:8 Kelj föl, Uram, a te nyughelyedre, te, és a te szentelésed szekrénye. 
131:9 Papjaid öltözzenek igazságba, és a te szenteid örvendezzenek. 
131:10 Dávidért, a te szolgádért, ne utáld meg a te fölkented orczáját. 
131:11 Igazat esküdött az Úr Dávidnak, és ezt nem másolja meg: Tested gyümölcsébõl ültetek a te székedre. 
131:12 Ha fiaid megtartják szövetségemet, és e bizonyságaimat, melyekre megtanítom õket: 
131:13 azok fiai is örökké a te székeden fognak ülni. 
131:14 Mert az Úr választotta Siont, lakhelyûl választotta azt magának. 
131:15 Ez az én nyughelyem mindörökön örökké; itt fogok lakni, mert ezt választottam. 
131:16 Özvegyeit áldva áldom meg, és szegényeit megelégítem kenyérrel; 
131:17 papjait felöltöztetem üdvösséggel, és szentei örvendve fognak örvendeni. 
131:18 Ott növesztek szarvat Dávidnak, szövétneket gyújtok az én fölkentemnek. 
131:19 Ellenségeit gyalázatba öltöztetem, õrajta pedig virágzani fog az én megszentelésem. 
