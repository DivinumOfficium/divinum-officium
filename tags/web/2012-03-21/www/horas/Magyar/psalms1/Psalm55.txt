55:1 Könyörûlj rajtam, Isten! mert összetipor engem az ember; egész nap ostromolván, szorongat engem. 
55:2 Tipornak engem ellenségeim egész nap; mert sokan hadakoznak ellenem. 
55:3 A nap magasságától félek; mindazáltal én benned bízom. 
55:4 Istenben dicsekszem az én beszédeimmel, Istenben bízom; nem félek, bármit tegyen nekem a test. 
55:5 Napestig káromolják szavaimat; minden gondolatjok ellenem van gonoszra. 
55:6 Lakást vesznek és elrejteznek; õk sarkamra vigyáznak. De a mint várják az én lelkemet, 
55:7 úgy ne szabadítsd meg õket semmiképen; haragban összezúzod a népeket, Isten! 
55:8 Az én életemet elbeszéltem neked; könyhullatásomat szined elé tetted, 
55:9 a mint meg is igérted. Azért térnek hátra az én ellenségeim, 
55:10 a mely nap segítségûl hílak téged, ime én tapasztaltam, hogy Istenem vagy. 
55:11 Istenben dicsekszem az igével, az Úrban dicsekszem a beszéddel; Istenben bízom, nem félek, bármit tegyen nekem az ember. 
55:12 Rajtam vannak, Isten, neked tett fogadásaim, melyeket megadok a te dicséretedre; 
55:13 mert megmentetted lelkemet a haláltól, és lábaimat az eséstõl, hogy kedves legyek Isten elõtt az élõk világosságában. 
