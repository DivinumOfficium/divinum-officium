101:1 Uram! hallgasd meg imádságomat, * és az én kiáltásom jusson hozzád. 
101:2 Ne fordítsd el tõlem a te orczádat; * a mely nap szorongattatom, hajtsd hozzám füledet; 
101:3 amely nap segítségûl hílak téged, * azonnal hallgass meg engem. 
101:4 Mert mint a füst, elenyésznek az én napjaim, * és tetemeim mint a forgács elszáradnak. 
101:5 Levágattam, mint a széna, és szívem kiszáradott, * úgy hogy elfeledtem enni kenyeremet. 
101:6 Az én nyögésem szava miatt * csontom húsomhoz ragadott. 
101:7 Hasonló lettem a pusztaság pelikánjához; * olyan lettem, mint a bagoly az õ lakhelyén. 
101:8 Virasztok és olyan lettem, * mint a magányos madár a háztetõn. 
101:9 Napestig gyaláznak engem az én ellenségeim; * és a kik dicsértek engem, ellenem esküsznek. 
101:10 Mert a kenyeret hamuban eszem, * és italomat sírással vegyítem 
101:11 a te haragod és boszankodásod miatt; * mert fölemelvén, levetettél engem. 
101:12 Napjaim mint az árnyék hanyatlanak, * és én mint a széna elszáradok. 
101:13 Te pedig, Uram, mindörökké megmaradsz, * és a te emlékezeted nemzedékrõl nemzedékre. 
101:14 Te fölkelvén, könyörûlni fogsz Sionon; * mert ideje, hogy rajta könyörûlj, mert eljött ideje. 
101:15 Mivel kedvesek szolgáidnak az õ kövei, * és romján sajnálkoznak. 
101:16 És a népek félni fogják a te nevedet, * Uram! és a föld minden királyai a te dicsõségedet. 
101:17 Mivelhogy az Úr fölépíti Siont, * és láttatni fog az õ dicsõségében, 
101:18 az alázatosok imádságát tekintetbe veszi, * és nem veti meg azok könyörgését. 
101:19 Irassanak meg ezek a jövõ nemzedéknek; * és a teremtendõ nép dicsérni fogja az Urat; 
101:20 mert letekintett az õ szent magasságából; * az Úr mennybõl a földre tekintett: 
101:21 hogy meghallja a foglyok sóhajtásait, * és föloldja a megöltek fiait: 
101:22 hogy hirdessék az Úr nevét Sionban, * és az õ dicséretét Jerusalemben, 
101:23 midõn a népek és királyok egybegyûlnek, * az Úrnak szolgálandók. 
101:24 Erre felelt neki õ életereje javában: * Napjaim kevés számát jelentsd meg nekem. 
101:25 Ne szólíts ki engem napjaim felén; * a te esztendeid nemzedékrõl nemzedékre. 
101:26 Kezdetben, Uram, te alapítottad a földet, * és az egek kezeid alkotmányai. 
101:27 Ezek elmúlnak, te pedig megmaradsz; * mind elavúlnak, mint a ruha, és mint az öltözetet, 
101:28 elváltoztatod azokat, és elváltoznak; * te pedig ugyanaz vagy, és esztendeid nem fogynak el. 
101:29 Szolgáid fiainak lakásuk lesz nálad, * és ivadékuk megmarad mindörökké. 
