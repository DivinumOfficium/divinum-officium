[Rank]
Feria Quinta infra Hebdomadam IV in Quadragesima;;Feria major;;2

[Rule]

[Lectio1]
Lectio sancti Evangelii secundum Lucam.
!Luc 7:11-16
In illo tempore: Ibat Jesus in civitatem, quae vocatur Naim: et ibant cum eo~
discipuli ejus, et turba copiosa. Et reliqua. 
_
Homilia sancti Ambrosii Episcopi.~
!Lib. 5. Comment. in Lucae cap. 7. post initium.
Et hic locus ad utramque~
redundat gratiam; et ut cito flecti divinam misericordiam matris viduae~
lamentatione credamus, ejus praecipue, quae linici filii vel labore, vel morte~
frangatur; cui tamen viduae gravitatis meritum exsequiarum turba conciliet: et~
ut hanc viduam populorum turba septam, plus videri esse quam feminam, quae~
resurrectionem linici et adolescentis filii suis lacrimis meruerit impetrare:~
eo quod sancta Ecclesia populum juniorem a pompa funeris atque a supremis~
sepulcri, suarum revocet ad vitam contemplatione lacrimarum: quae flere~
prohibetur eum, cui resurrectio debebatur.

[Responsory1]
@TemporaM/Quad4-0:Responsory1

[Lectio2]
Qui quidem mortuus in loculo materialibus quatuor ad sepulcrum ferebatur~
elementis, sed spem resurgendi habebat, quia ferebatur in ligno. Quod etsi nobis~
 ante non proderat, tamen posteaquam Jesus id tetigit, proficere coepit ad~
vitam: ut esset indicio, salutem populo per crucis patibulum refundendam.~
Audito igitur Dei verbo, steterunt acerbi illi funeris portitores, qui corpus~
humanum lethali fluxu naturae materialis urgebant. Quid enim aliud, nisi quasi~
 in quodam feretro, hoc est, supremi funeris instrumento, jacemus exanimes, cum~
 vel ignis immodicae cupiditatis exaestuat, vel frigidus humor exundat, vel~
pigra quadam terreni corporis habitudine vigor hebetatur animorum; vel concreta~
 noster spiritus labe, purae lucis vacuus mentem alit? Hi sunt nostri funeris~
portitores.

[Responsory2]
@TemporaM/Quad4-0:Responsory2

[Lectio3]
Sed quamvis suprema mortis spem vitae omnis aboleverint, et tumulo proxima corpora~
jaceant defunctorum: verbo tamen Dei jam mortua resurgunt cadavera: vox redit,~
redditur filius matri, revocatur a tumulo eripitur a sepulcro. Quis iste est~
tumulus tuus, nisi mali mores? Tumulus tuus perfidia est: sepulcrum tuum guttur est.~
Sepulcrum enim patens, est guttur eorum, unde verba mortua proferuntur. Ab hoc~
sepulcro te liberat Christus: ab hoc tumulo surges, si audias verbum Dei. Et si~
grave peccatum est, quod poenitentiae lacrimis ipse lavare non possis; fleat pro te mater~
Ecclesia, quae pro singulis tamquam pro unicis filiis vidua mater intervenit. Compatitur~
enim quodam spiritali dolore naturae, cum suos liberos lethalibus vitiis ad~
mortem cernit urgeri.

[Responsory3]
@TemporaM/Quad4-0:Responsory3

[Ant 2]
Ibat Jesus * in civitatem, quae vocatur Naim: et ecce defunctus efferabatur~
filius unicus matris suae.

[Oratio 2]
Praesta quaesumus, omnipotens Deus: ut quos jejunia votiva castigant: ipsa~
quoque devotio sancta laetificet: ut terrenis affectibus mitigatis, facilius~
caelestia capiamus.
$Per Dominum

[Ant 3]
Propheta magnus * surrexit in nobis, et quia Deus visitavit plebem suam.

[Oratio 3]
Populi tui Deus institutor et rector, peccata, quibus impugnatur, expelle: ut~
semper tibi placitus, et tuo munimine sit securus.
$Per Dominum

[LectioE]
v. Sequentia Sancti Evangelii secundum Lucam
!Luc 7:11-16
7:11 Et factum est: deinceps ibat in civitatem quae vocatur Naim: et ibant cum eo discipuli ejus et turba copiosa.
7:12 Cum autem appropinquaret portae civitatis, ecce defunctus efferebatur filius unicus matris suae: et haec vidua erat: et turba civitatis multa cum illa.
7:13 Quam cum vidisset Dominus, misericordia motus super eam, dixit illi: Noli flere.
7:14 Et accessit, et tetigit loculum. (Hi autem qui portabant, steterunt.) Et ait: Adolescens, tibi dico, surge.
7:15 Et resedit qui erat mortuus, et cœpit loqui. Et dedit illum matri suae.
7:16 Accepit autem omnes timor: et magnificabant Deum, dicentes: Quia propheta magnus surrexit in nobis: et quia Deus visitavit plebem suam.
$Te decet
