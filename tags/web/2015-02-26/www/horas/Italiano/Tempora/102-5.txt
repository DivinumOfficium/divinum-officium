[Lectio1]
Dal primo libro dei Maccabei
!1 Mac 7:1; 7:4-7
1 L’anno centocinquantuno, Demetrio, figlio di Seleuco, partì da Roma, e giunse con pochi uomini in una città marittima e vi cominciò a regnare. 
4 E Demetrio si assise sul trono del suo regno. 
5 Allora andarono da lui alcuni uomini malvagi ed empi d'Israele, capo dei quali era Alcimo, che voleva essere pontefice, 
6 e accusarono presso il re il loro popolo dicendo: Giuda co' suoi fratelli ha fatto perire tutti i tuoi amici e noi ha scacciati dal nostro paese. 
7 Ora dunque manda una persona fidata che vada a vedere tutto lo sterminio ch'egli ha fatto di noi e delle provincie del re, e punisca tutti i suoi amici e i loro fautori.

[Responsory1]
@Tempora/101-0:Responsory4

[Lectio2]
!1 Mac 7:8-11
8 E il re scelse tra i suoi amici Bacchide, ch'era governatore al di là del fiume, dei grandi del regno, fedele al re. 
9 E lo mandò a vedere lo sterminio fatto da Giuda; e di più diede il sommo pontificato all'empio Alcimo ordinandogli di punire i figli d'Israele. 
10 Ed essi si mossero ed entraron con grande esercito nella terra di Giuda, e mandarono ambasciatori a Giuda e ai suoi fratelli con parole di pace per ingannarli. 
11 Ma questi non dieder orecchio ai loro discorsi, perché vedevano ch'eran venuti con grande esercito.

[Responsory2]
@Tempora/101-0:Responsory5

[Lectio3]
!1 Mac 7:12-17
12 Intanto si presentarono ad Alcimo e a Bacchide un gruppo di scribi per domandare loro quel ch'era giusto, 
13 e primi tra questi agli d'Israele erano gli Assidei, e chiedevano loro la pace. 
14 Poiché dicevano; E’ venuto un sacerdote della stirpe d'Aronne: egli non c'ingannerà. 
15 Ed egli disse loro parole di pace, e giurò dicendo: Non faremo male né a voi né ai vostri amici. 
16 E quelli gli credettero, ma egli fece prendere sessanta uomini dei loro e li uccise in un medesimo giorno, secondo la parola che sta scritta: 
17 «Hanno sparso le carni dei tuoi santi e il loro sangue intorno a Gerusalemme, e non c'era chi li seppellisse» (Ps. 78, 1-3).

[Responsory3]
@Tempora/101-0:Responsory6
