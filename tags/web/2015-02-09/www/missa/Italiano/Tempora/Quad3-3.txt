[Rank]
Feria Quarta infra Hebdomadam III in Quadragesima;;Feria major;;2

[Rule]
no Gloria
Suffragium=Sanctorum;Vivis;;
Super popul

[Introitus]
!Ps 30:7-8.
v. Confido nel Signore. Avrò da gioire e rallegrarmi della sua benevolenza; perché Egli tenne conto della mia miseria.
!Ps 39:2
In te, Signore, confido che io non resti confuso in eterno: liberami e salvami nel tuo amore.
&Gloria
v. Confido nel Signore. Avrò da gioire e rallegrarmi della sua benevolenza; perché Egli tenne conto della mia miseria.

[Oratio]
Concedici, o Signore, che ammaestrati da questi salutari digiuni, e stando lontani dai vizi, più facilmente possiamo meritare la tua misericordia.
$Per Dominum

[Lectio]
Dal libro dell'Esodo.
!Exod 20:12-24
Questo dice il Signore Iddio: «Onora tuo padre e tua madre, affinché tu viva lungamente sulla terra che ti darà il Signore Dio tuo. Non ammazzare. Non commettere adulterio. Non rubare. Non attestare il falso contro il tuo prossimo. Non desiderare la casa del prossimo, non desiderare la sua moglie, né il suo servo, né la sua serva, né il suo bue, né il suo asino, né altra cosa che gli appartenga». Ora il popolo sentiva i tuoni e il suono della tromba, e vedeva i lampi e il monte che fumava: pertanto atterrito e oppresso dalla paura, se ne stava da lungi, dicendo a Mosè: «Parlaci tu, e noi ascolteremo: non ci parli il Signore, che non abbiamo a morirne». E Mosé disse al popolo: «Non v'impaurite: Dio è venuto solo per provarvi, affinché il suo timore sia in voi, e non pecchiate» Il popolo adunque se ne stette in lontananza e Mosè si appressò alla nuvola nella quale era Dio. Poi il Signore disse a Mosè: «Queste cose dirai ai figli d'Israele: Voi avete veduto come vi ho parlato dal cielo. Non vi farete degli dèi d'argento né d'oro. Mi farete un altare di terra e sopra di esso offrirete i vostri olocausti, le vostre ostie pacifiche, le vostre pecore ed i vostri buoi, in ogni luogo in cui vi sarà la memoria del mio nome».

[Graduale]
!Ps 6:3-4
Pietà di me, Signore, ché sono infermo: sanami, Signore.
V. Tutte le mie ossa sono sconquassate, e profondamente turbata è l'anima mia.
_
!Tractus 102:10
Non trattarci, Signore, secondo i nostri errori, non punirci secondo le nostre colpe.
!Ps 78:8-9.
Non ricordarti con noi delle colpe antiche: presto ci venga incontro il tuo affetto, perché siamo molto deboli. (si genuflette).
V. Aiutaci, o Dio della salvezza: e per la gloria del tuo nome, liberaci, Signore: e perdona i nostri errori per amore del tuo nome.

[Evangelium]
Seguito ++ del Santo Vangelo secondo Matteo.
!Matt 15:1-20
In quel tempo si presentarono a Gesù Scribi e Farisei di Gerusalemme e gli dissero: «Perché i tuoi discepoli trasgrediscono la tradizione degli antichi? Infatti non si lavano le mani quando mangiano». Egli rispose loro: «Come va che pur voi trasgredite il comandamento di Dio per la vostra tradizione? Dio infatti ha detto: “Onora il padre e la madre, e chi maledirà il padre e la madre, sia punito di morte”; voi invece dite: “Chiunque abbia detto al padre o alla madre: è sacra offerta il sussidio che dovrei darti, non è tenuto ad onorare il padre e la madre”; e cosi in nome della vostra tradizione avete annullata la legge di Dio. Ipocriti! Ben profetò di voi Isaia, quando disse: “Questo popolo mi onora con le labbra, ma il cuore è lontano da me; perciò mi onorano invano, insegnando dottrine e comandamenti d'uomo”». E chiamata a sé la folla, disse: «Ascoltate e intendete: non quello che entra per la bocca contamina l'uomo; ma quello che esce dalla bocca, quello sì che contamina l'uomo». Allora i suoi discepoli, accostatisi, gli dissero: «Sai che i Farisei, udite le tue parole, ne son restati scandalizzati?». Ed egli rispose loro: «Ogni pianta non piantata dal mio Padre celeste sarà sradicata. Lasciateli! son ciechi che guidano dei ciechi: e se un cieco ne guida un altro, tutti e due vanno a finire in una fossa». Pietro allora gli disse: «Spiegaci questa parabola». Ed egli rispose: «Ora anche voi siete senza intelletto? Non capite che quanto entra per la bocca, passa nel ventre e va a finire nella fogna? Ma quel che esce dalla bocca viene dal cuore e questo sì che contamina l'uomo. Ché dal cuore vengono i cattivi pensieri, omicidi, adulteri, fornicazioni, furti, false testimonianze e bestemmie. Queste cose contaminano l'uomo, ma il mangiare senza essersi lavate le mani non contamina l'uomo».

[Offertorium]
!Ps 108:21
Opera in mio favore, o Signore, in grazia del tuo Nome; poiché soave è la tua misericordia.

[Secreta]
Ti preghiamo, o Signore: accetta insieme a queste offerte le preci del tuo popolo; e difendi da ogni pericolo noi che celebriamo i tuoi sacri misteri.
$Per Dominum

[Communio]
!Ps 15:10
Mi farai vedere le vie della vita; e di gioia mi riempirai con la tua presenza.

[Postcommunio]
Ci santifichi, o Signore, questo cibo celeste, di cui ci hai nutriti; e dopo averci liberati da ogni colpa ci renda degni delle divine promesse.
$Per Dominum

[Super populum]
!Orazione sul popolo.
v. Preghiamo.
v. Inchinatevi davanti a Dio.
v. Ti preghiamo, o Signore: concedi a noi, che cerchiamo la grazia della tua protezione, che, liberati da ogni male, ti serviamo con cuore sereno.
$Per Dominum

