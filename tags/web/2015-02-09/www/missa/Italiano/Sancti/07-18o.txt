[Rank]
Ss. Symphorosae et Septem Filiorum Martyrum;;Simplex;;1.1;;vide C3

[Rule]
vide C3;
Gloria

[Introitus]
!Ps 33:18.
v. Gridano i giusti ed il Signore li ascolta; e li libera da ogni tribolazione.
!Ps 33:2
Benedirò il Signore in ogni tempo, e avrò sempre sulle labbra la sua lode.
&Gloria
v. Gridano i giusti ed il Signore li ascolta; e li libera da ogni tribolazione.

[Oratio]
O Dio, che ci fai festeggiare la nascita al cielo di santa Sinforosa e dei suoi figli, tuoi martiri, concedi a noi di godere la loro compagnia nella felicità eterna.
$Per Dominum

[Lectio]
Dalla lettera di san Paolo apostolo agli Ebrei.
!Hebr 11:33-39
Fratelli: I Santi mediante la fede debellarono i regni, esercitarono la giustizia, conseguirono le promesse, turarono le gole dei leoni, estinsero la violenza del fuoco, scamparono al taglio della spada, guarirono dalle malattie, diventarono prodi in guerra, misero in fuga eserciti stranieri; le donne riebbero i loro morti risuscitati. Chi fu messo alla tortura, e non accettò liberazione per ottenere una risurrezione migliore; chi ebbe a patire scherni e flagelli ed anche catene e prigione. Furon lapidati, segati, sottoposti a dure prove; moriron di spada; andaron raminghi coperti di pelli di pecora o di capra, privi di tutto, vessati, maltrattati. Essi di cui non era degno il mondo, andavano errando per deserti e per monti, in spelonche e caverne. Tutti questi, per la testimonianza resa alla loro fede, conseguirono la promessa, in Gesù Cristo Signor nostro.

[Graduale]
!Ps 132:1-2
Ecco, come è bello e piacevole che i fratelli stiano insieme!
V. Come olio prezioso sulla testa che scende sulla barba di Aron. Alleluia, alleluia.
V. Questo è il vero amore fraterno che vinse i delitti del mondo: ha seguito Cristo, e ora gode glorioso i regni celesti. Alleluia.

[Evangelium]
Seguito ++ del Santo Vangelo secondo Luca.
!Luc 12:1-8
In quel tempo Gesù disse ai suoi discepoli: «Guardatevi dal lievito dei Farisei che è l'ipocrisia. Ma non c'è niente di nascosto che non abbia ad essere scoperto, e niente di occulto che non abbia a venir conosciuto. Perciò quanto avrete detto all'oscuro, sarà detto nella luce, e quel che avrete detto all'orecchio nel segreto della camera, sarà strombazzato sui tetti. A voi poi, amici miei, io dico: Non abbiate paura di coloro che uccidono il corpo, e dopo ciò non possono far altro; ma vi mostrerò io chi dovete temere: temete colui che dopo avervi fatto morire ha potere di mandarvi all'interno: temete questo, vi ripeto. Si vendono cinque passeri per due soldi, non è vero? Eppure nemmeno uno di essi è dimenticato dinanzi a Dio; anzi perfino i capelli del vostro capo sono tutti contati. Non temete adunque, voi valete ben più di molti passeri. Or vi dico: chi avrà riconosciuto Me davanti agli uomini, anche il Figlio dell'uomo lo riconoscerà davanti agli Angeli di Dio».

[Offertorium]
!Ps 31:11
Gioite nel Signore ed esultate, o giusti; inneggiate voi tutti, animi retti.

[Secreta]
Ti presentiamo, Signore, l'offerta del nostro sacrificio: degnati di accettarlo in onore dei tuoi santi; e, per tua misericordia, ci sia fonte di salvezza.
$Per Dominum

[Communio]
!Matth 12:50
Chiunque fa la volontà del Padre mio che è nei cieli, quegli davvero è mio fratello e sorella e madre,
dice il Signore.

[Postcommunio]
Concedi a noi, Signore, per l'intercessione di santa Sinforosa e dei suoi figli, tuoi martiri, di ricevere con anima pura ciò che tocchiamo con la bocca.
$Per Dominum

