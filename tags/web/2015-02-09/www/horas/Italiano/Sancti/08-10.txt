[Rank]
S. Laurentii Martyris;;Duplex II classis cum octava simplici;;5.1;;ex C2

[Rank1960]
S. Laurentii Martyris;;Duplex II classis;;5;;ex C2

[Rule]
ex C2
9 lectiones
Psalmi Dominica
Antiphonas horas
Psalm5 Vespera=116
Psalm5 Vespera3=115

[Ant Vespera]
Lorenzo * entrò (nel combattimento) come Martire e confessò il nome del Signore Gesù Cristo.
Lorenzo * fece un'opera buona, perché col segno della croce diede la vista ai ciechi.
L'anima mia * s'è attaccata a te, poiché la mia carne fu ridotta in cenere per te, o mio Dio.
Il Signore mandò il suo Angelo, e mi liberò di mezzo al fuoco, sicché non mi bruciai.
Il beato Lorenzo * pregava dicendo : Ti rendo grazie, Signore, perché ho meritato d'entrare nella tua dimora.

[Capitulum Vespera]
!2 Cor 9:6
v. Fratelli: Chi poco semina, mieterà anche poco; e chi semina molto, mieterà anche molto.
$Deo gratias

[Ant 1]
Il Levita Lorenzo * fece un'opera buona, perché col segno della croce diede la vista ai ciechi, e distribuì i tesori della Chiesa ai poveri.

[Oratio]
Dacci, te ne preghiamo, Dio onnipotente, di estinguere le fiamme dei nostri vizi; tu che desti al beato Lorenzo di superare il fuoco dei suoi tormenti. 
$Per Dominum

[Invit]
Il beato Lorenzo Martire di Cristo trionfa incoronato in cielo : * Venite, adoriamo il Signore.

[Ant Matutinum]
Dove vai, padre, * senza il figlio? dove corri, santo Pontefice, senza il ministro?;;1
Non m'abbandonare, * padre santo, perché ho già distribuito i tuoi tesori che m'hai consegnato.;;2
Non ti lascio, * o figlio, né ti abbandono; ma a te sono riservati maggiori combattimenti per la fede di Cristo.;;3
V. Di gloria e d'onore l'hai incoronato, o Signore.
R.  E l'hai preposto alle opere delle tue mani.
Il beato Lorenzo pregava dicendo: Signore Gesù Cristo, Dio da Dio, abbi pietà di me, tuo servo.;;4
Romano disse * al beato Lorenzo: Vedo dinanzi a te un bellissimo giovane : fa presto a battezzarmi.;;5
Il beato Lorenzo * disse : La mia notte non ha tenebre, ma tutto brilla di luce.;;8
V. Hai messo, o Signore, sul suo capo.
R. Una corona di pietre preziose.
Legarono * strettamente le membra del suo corpo su d'una graticola: il Levita di Cristo si burla di coloro che apprestano il fuoco.;;14
Mi hai provato * col fuoco, e non s'è trovato in me iniquità.;;16
Interrogato, * ho confessato che tu sei il Signore, arrostito, te ne ringrazio.;;20
V. Grande è la sua gloria per il tuo soccorso salutare.
R. Di gloria e splendore grande l'hai ripieno.

[Lectio1]
Dal libro dell'Ecclesiastico. 
!Sir 51:1-7
1 Ti celebrerò, o Signore e Re, e ti glorificherò o Dio, mio Salvatore. 
2 Celebrerò il tuo nome : perché tu fosti per me un aiuto e un protettore, 
3 e liberasti il mio corpo dalla perdizione, dal laccio della lingua perfida, dalle labbra di quelli che ordivano menzogne, e di fronte ai miei avversari ti sei fatto mio aiuto, 
4 e conforme alla grande misericordia del tuo nome, tu mi liberasti da quelli che ruggivano pronti a divorare, 
5 dalle mani di quelli che cercavano l'anima mia, e dal cadere nelle tribolazioni che mi circondarono : 
6 dalla violenza della fiamma che m'attorniava, sicché in mezzo al fuoco non mi sono bruciato: 
7 dall'abisso profondo dell'inferno e dalla lingua impura, dalla testimonianza bugiarda e da un re iniquo, e dalla lingua ingiusta.

[Responsory1]
R. Il Levita Lorenzo fece un'opera buona, perché col segno della croce diede la vista ai ciechi, 
* E distribuì i tesori della Chiesa ai poveri.
V. Egli largheggiò, diede ai poveri : la sua giustizia perdura in eterno. 
R. E distribuì i tesori della Chiesa ai poveri.

[Lectio2]
!Sir 51:8-13
8 L'anima mia loderà il Signore fino alla morte, 
9 poiché la mia vita era presso a cadere laggiù nell'inferno. 
10 Mi avevano circondato da ogni parte, e non c'era chi mi aiutasse. Miravo se uomo mi desse aiuto, ma invano. 
11 Mi ricordai della tua misericordia, o Signore, e delle opere tue da secoli: 
12 e come tu salvi quelli che confidano in te, e li liberi dalle mani degli infedeli. 
13 Tu innalzasti sulla terra la mia abitazione, e io ti supplicai per la morte che discendeva.

[Responsory2]
R. Figlio mio, non temere perché ci son io con te, dice il Signore : 
* Se passerai in mezzo al fuoco, la fiamma non ti nuocerà, e l'odore del fuoco non sarà in te.
V. Ti libererò dalle mani degli empi, e ti salverò dalle mani dei potenti. 
R. Se passerai in mezzo al fuoco, la fiamma non ti nuocerà, e l'odore del fuoco non sarà in te.

[Lectio3]
!Sir 51:14-17
14 Invocai il Signore, Padre del mio Signore, che non mi abbandonasse nel giorno della mia tribolazione, e nell'ora dei prepotenti, senza soccorso. 
15 Loderò il tuo nome continuamente, e lo celebrerò con riconoscenza, perché fu esaudita la mia preghiera. 
16 Infatti mi liberasti dalla perdizione, e mi salvasti nel tempo cattivo. 
17 Perciò ti glorificherò, e ti loderò, e benedirò il nome del Signore.

[Responsory3]
R. Legarono strettamente le membra del suo corpo su di una graticola : il Levita di Cristo si burla di coloro che apprestano il fuoco: 
* Beato Lorenzo, Martire di Cristo, intercedi per noi.
V. La mia notte non ha tenebre, ma tutto brilla di luce.
R. Beato Lorenzo, Martire di Cristo, intercedi per noi.
&Gloria
R. Beato Lorenzo, Martire di Cristo, intercedi per noi.

[Lectio4]
Sermone di san Leone Papa.
!Nel Natale di S. Lorenzo, dopo il principio.
Mentre il furore delle autorità Pagane incrudeliva nelle più elette membra di Cristo, e si sfogava specialmente su quelli che appartenevano all'ordine sacerdotale, l'empio persecutore si accanì contro il levita Lorenzo, che era più in vista non solo perché preposto ai sacro ministero, ma altresì all'amministrazione dei beni ecclesiastici, ripromettendosi coll'incarcerare un solo uomo una duplice preda; perché se l'avesse fatto traditore del sacro tesoro, ne avrebbe fatto anche un'apostata della vera religione. Quest'uomo, avido di denaro e nemico della verità, è armato come di doppia face: dell'avarizia per impossessarsi dell'oro, dell'empietà per rapirgli il Cristo. Chiede al custode senza macchia del santuario di consegnargli le ricchezze della Chiesa, che avidissimamente bramava. Il Levita castissimo, per mostrargli allora il deposito che ne aveva fatto, gli presenta una truppa numerosissima di poveri fedeli, per mantenere e vestire i quali aveva impiegato quei beni ormai inammissibili, i quali tanto più erano salvi, quanto più santamente erano stati impiegati.

[Responsory4]
R. Dove vai, padre, senza il figlio? dove corri, santo Pontefice, senza il ministro? 
* Tu non solevi mai offrire il sacrificio senza il ministro.
V. Cosa c'è in me, che è dispiaciuto a vostra paternità? Mi hai forse trovato degenere? Sperimenta se hai scelto un degno ministro per confidargli di dispensare il sangue del Signore. 
R. Tu non solevi mai offrire il sacrificio senza il ministro.

[Lectio5]
Perciò vedendosi frustrato nel disegno di rapina, egli freme e, ardente d'odio contro una religione che aveva istituito tale impiego di ricchezze, non avendo trovata presso di lui nessuna somma di denaro, tenta strappargli il migliore tesoro rapendogli il deposito che era per lui la più sacra delle ricchezze. Ordina a Lorenzo di rinunziare a Cristo e si dispone ad attaccare con terribili supplizi il coraggio intrepido di quell'anima di levita; ma non ottenendo nulla coi primi, ne fa seguire altri più crudeli. Comanda che le sue membra straziate, e tutte lacere dalle percosse, siano poste ad arrostire sul fuoco; e ad aumentarne la sofferenza della tortura e prolungarne il supplizio, ne fa girare e rigirare il corpo su di una graticola di ferro divenuta già rovente per il gran fuoco che vi si faceva sotto.

[Responsory5]
R. Non mi abbandonare, padre santo, perché ho già distribuito i tesori che mi hai consegnato. 
* Non ti lascio, figlio, né ti abbandono; ma ti sono riserbati maggiori combattimenti per la fede di Cristo.
V. Noi, siccome vecchi, sosteniamo un combattimento più leggero, ma per te, siccome giovane, è riserbato un più glorioso trionfo sul tiranno : in capo a tre giorni, seguirai me pontefice, tu levita.
R. Non ti lascio, figlio, né ti abbandono; ma ti sono riserbati maggiori combattimenti per la fede di Cristo.

[Lectio6]
Non ottieni nulla, non guadagni niente, selvaggia crudeltà. L'elemento mortale si sottrae alle tue torture, Lorenzo se ne sale in cielo, e tu rimani colle tue fiamme impotenti. Le fiamme non poterono vincere la carità di Cristo; e fu più debole il fuoco che bruciava di fuori, che quello che ardeva di dentro. Hai incrudelito, o persecutore, sul Martire: hai incrudelito, ma mentre accumulavi le pene, gli ingrandivi la palma. Infatti, tutte le sue invenzioni non sono forse servite a glorificare la sua vittoria, mentre anche gli istrumenti del supplizio son diventati l'onore del suo trionfo? Gioiamo dunque, dilettissimi, di letizia spirituale, e glorifichiamo, per la felicissima fine di questo illustre eroe, il Signore, che è ammirabile nei suoi Santi, e ci dà in essi il soccorso insieme e l'esempio; egli ha fatto risplendere così la sua gloria nell'intero universo dall'oriente fino all'occidente per il fulgore abbagliante della luce dei leviti, ed altrettanto è illustre Roma per Lorenzo quanto è grande Gerusalemme per Stefano.

[Responsory6]
R. Il beato Lorenzo esclamò e disse : Io onoro il mio Dio, e a lui solo servo; 
* E per ciò non temo i tuoi tormenti.
V. La mia notte non ha tenebre, ma tutto brilla di luce.
R. E per ciò non temo i tuoi tormenti.
&Gloria
R. E per ciò non temo i tuoi tormenti.

[Lectio7]
Lettura del santo Vangelo secondo Giovanni.
!Joannes 12:24-26
In quell'occasione: Gesù disse ai suoi discepoli: In verità, in verità vi dico, se il chicco di grano non cade in terra, e non muore, rimane solo com'è. Eccetera.
_
Omelia di sant'Agostino Vescovo.
!Trattato 51 su Giovanni, circa la metà
Lo stesso Signore Gesù era il chicco che doveva morire e moltiplicarsi; morire vittima dell'infedeltà dei Giudei, moltiplicarsi per la fede dei popoli. Ora, esortando già a seguire le tracce della sua passione: «Chi ama, dice, la sua vita, la perderà» (Gv 12,25). Il che si può intendere in due modi. Chi ama, la perderà; cioè, se l'ami, la perderai. Se brami di conservare la vita in Cristo, non voler temere di morire per Cristo. Oppure in altro modo: «Chi ama la sua vita la perderà»; non volerla amare, per non perderla; non volerla amare in questa vita, per non perderla nella vita eterna.

[Responsory7]
R. Sulla graticola, non ho negato che tu sei Iddio,
* E messo sul fuoco, ho confessato che tu sei il Signore Gesù Cristo.
V. Hai provato, o Signore, il mio cuore , e l'hai visitato di notte. 
R. E messo sul fuoco, ho confessato che tu sei il Signore Gesù Cristo.

[Lectio8]
Ma la seconda spiegazione che ho data, sembra essere più vicina al senso del Vangelo; infatti soggiunge: «E chi odia la propria vita in questo mondo, la conserverà per la vita eterna» (Gv 12,25). Dunque quando sopra fu detto: «Chi ama», bisogna sottintendere, in questo mondo, costui certo la perderà sicuramente; ma chi l'odia pure in questo mondo, costui la conserverà per la vita eterna. Grande e mirabile sentenza, da cui risulta che c'è nell'uomo un amore che fa perdere l'anima sua, e un odio che gli impedisce di perire. Se l'ami male,allora la odi; se la odi bene, allora l'ami. Felici coloro che la odiano per conservarla, per non perderla amandola.

[Responsory8]
R. O Ippolito, se crederai nel Signore Gesù Cristo, 
* E ti mostro dei tesori e ti prometto la vita eterna.
V. Il beato Lorenzo disse a Ippolito : Se credi nel Signore Gesù Cristo. 
R. E ti mostro dei tesori e ti prometto la vita eterna.
&Gloria
R. E ti mostro dei tesori e ti prometto la vita eterna.

[Lectio9]
Ma basta che non ti venga in mente di volerti suicidare, intendendo così di dovere odiare l'anima tua in questo mondo. Siccome fanno appunto certi uomini cattivi e perversi, crudeli ed empi e omicidi di se stessi, i quali si gettano nelle fiamme, si affogano, si buttano dai precipizi e periscono. Cristo non ha insegnato questo; anzi egli al diavolo che gli suggeriva di precipitarsi (dal tempio) rispose: «Va' via, satana: perché sta scritto: Non tentare il Signore Dio tuo» (Mt 4,10). A Pietro poi disse, indicando con qual morte avrebbe glorificato Dio: «Quando eri più giovane, ti cingevi da te, e andavi dove volevi; ma quando sarai vecchio un altro ti cingerà, e menerà dove tu non vorresti» (Gv 21,19). Con che espresse abbastanza, che chi segue le vestigia di Cristo non deve darsi la morte da sé, ma riceverla da un altro.
&teDeum

[Ant Laudes]
Lorenzo * entrò (nel combattimento) come Martire e confessò il nome del Signore Gesù Cristo.
Lorenzo * fece un'opera buona, perché col segno della croce diede la vista ai ciechi.
L'anima mia * s'è attaccata a te, poiché la mia carne fu ridotta in cenere per te, o mio Dio.
Il Signore mandò il suo Angelo, e mi liberò di mezzo al fuoco, sicché non mi bruciai.
Il beato Lorenzo * pregava dicendo : Ti rendo grazie, Signore, perché ho meritato d'entrare nella tua dimora.

[Capitulum Laudes]
! 2 Cor 9:6
v. Fratelli: Chi poco semina, mieterà anche poco; e chi semina molto, mieterà anche molto.
$Deo gratias

[Versum 2]
V. Largheggiò, diede ai poveri.
R. La sua giustizia perdura in eterno.

[Ant 2]
Sulla graticola * non ho negato che tu sei Iddio, e, messo sul fuoco, ho confessato che sei Cristo: «hai provato il mio cuore e l'hai visitato di notte : mi hai provato col fuoco, e in me non s'è trovata l'iniquità» (Sal 16,3).

[Lectio Prima]
!2 Cor 9:8-9
v. E Dio può ben ricolmarvi d'ogni grazia, affinché, avendo sempre in ogni cosa il sufficiente, voi abbiate in abbondanza per ogni opera buona, come sta scritto: «Largheggiò, diede ai poveri: la sua giustizia perdura in eterno» (Sal 111,16).

[Capitulum Tertia]
! 2 Cor 9:6
v. Fratelli: Chi poco semina, mieterà anche poco; e chi semina molto, mieterà anche molto.
$Deo gratias

[Responsory Tertia]
R.br. Di gloria e di onore, * lo hai incoronato, Signore.
R. Di gloria e di onore, * lo hai incoronato, Signore.
V. E lo hai preposto alle opere delle tue mani.
R. Lo hai incoronato, Signore.
&Gloria
R. Di gloria e di onore, * lo hai incoronato, Signore.
_
V. Hai posto, o Signore, sul suo capo.
R. Una corona di pietre preziose.

[Capitulum Sexta]
!2. Cor. 9:7
v. Ciascuno dia come ha stabilito in cuor suo, non di mala voglia né per forza; perché Dio ama il donatore cordiale.
$Deo gratias

[Responsory Sexta]
R.br. Hai posto, o Signore, * sul suo capo.              
R. Hai posto, o Signore, * sul suo capo.
V. Una corona di pietre preziose.
R. Sul suo capo.             
&Gloria
R. Hai posto, o Signore, * sul suo capo.
_
V. Grande è la sua gloria per la tua salvezza.
R. Lo hai ricoperto di grande gloria e di splendore.

[Capitulum Nona]
!2 Cor 9:8-9
v. E Dio può ben ricolmarvi d'ogni grazia, affinché, avendo sempre in ogni cosa il sufficiente, voi abbiate in abbondanza per ogni opera buona, come sta scritto: «Largheggiò, diede ai poveri: la sua giustizia perdura in eterno» (Sal 111,16).
$Deo gratias

[Responsory Nona]
R.br. Grande è la sua gloria, * per la tua salvezza.
R. Grande è la sua gloria, * per la tua salvezza.
V. Lo hai ricoperto di grande gloria e di splendore.
&Gloria
R. Grande è la sua gloria, * per la tua salvezza.
_
V. Il giusto fiorirà come palma.
R. Crescerà come il cedro del Libano.

[Versum 3]
R. Il Levita Lorenzo fece un'opera buona.
V. Perché col segno della croce diede la vista ai ciechi.

[Ant 3]
Il beato Lorenzo, * mentre, posto sulla graticola, bruciava, disse al crudelissimo tiranno : È già arrostito, volta e mangia; ché i beni della Chiesa che domandi, le mani dei poveri li han già trasportati nei tesori celesti.

[Octava 1]
!Commemorazione dell'Ottava di S. Lorenzo.
Ant. Il beato Lorenzo, * mentre, posto sulla graticola, bruciava, disse al crudelissimo tiranno : È già arrostito, volta e mangia; ché i beni della Chiesa che domandi, le mani dei poveri li han già trasportati nei tesori celesti.
_
R. Il Levita Lorenzo fece un'opera buona.
V. Perché col segno della croce diede la vista ai ciechi.
_
v. Preghiamo. 
Dacci, te ne preghiamo, Dio onnipotente, di estinguere le fiamme dei nostri vizi; tu che desti al beato Lorenzo di superare il fuoco dei suoi tormenti. 
$Per Dominum

[Octava 2]
!Commemorazione dell'Ottava di S. Lorenzo.
Ant. Sulla graticola * non ho negato che tu sei Iddio, e, messo sul fuoco, ho confessato che sei Cristo: «hai provato il mio cuore e l'hai visitato di notte : mi hai provato col fuoco, e in me non s'è trovata l'iniquità» (Sal 16,3).
_
V. Largheggiò, diede ai poveri.
R. La sua giustizia perdura in eterno.
_
v. Preghiamo. 
Dacci, te ne preghiamo, Dio onnipotente, di estinguere le fiamme dei nostri vizi; tu che desti al beato Lorenzo di superare il fuoco dei suoi tormenti. 
$Per Dominum
