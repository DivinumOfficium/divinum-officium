[Lectio1]
Tóbias könyvéből
!Tob 2:1-4
1 Asszarhaddon uralkodása idején visszatértem házamba, és visszakaptam~
feleségemet, Annát, meg fiamat, Tóbiást. Pünkösdkor [a hetek ünnepén] jó ebéd~
volt. Leültem enni.
2 Elém tették az ételt, különféle fogásokat hoztak. Azt mondtam Tóbiásnak, a~
fiamnak: "Eredj, gyermekem, aztán ha nélkülözőre akadsz a testvérek körében,~
akiket ide hurcoltak Ninivébe, hozd ide, s ha derék ember, neki is jut az~
ételből. Megvárlak fiam, amíg visszatérsz!"
3 Tóbiás el is ment, hogy testvéreink közt egy szegényt keressen, de visszajött, s~
így szólt: "Apám!" "Na mi van, fiam?" - feleltem neki. "Apám - folytatta -,~
valakit megöltek a mieink közül, megfojtották, aztán odadobták a piactérre, még~
most is ott fekszik."
4 Nem kellett az étel, fölkeltem, elhoztam az embert a térről és bevittem egy~
házba, hogy ha majd lenyugszik a nap, eltemessem.

[Responsory1]
@Tempora/093-0:Responsory1

[Lectio2]
!Tob 2:8-12
8 A szomszédok kicsúfoltak és azt mondták: "Na, ez már megint nem fél? [Nem~
szabad elfelejteni, hogy ilyenek miatt díjat tűztek ki a fejemre.] A múltkor el~
kellett menekülnie, és lám, most már megint temeti a halottakat!"
9 Éjszaka megfürödtem, kimentem az udvarra és lefeküdtem a fal tövébe. Mivel~
meleg volt, nem takartam be a fejemet.
10 Nem tudtam, hogy verebek fészkelnek fölöttem a falon. Meleg ürülék hullott a~
szemembe. Fehér foltok keletkeztek rajtam, úgyhogy orvoshoz kellett fordulnom.~
Minél több kenőcsöt használtam el, annál vaksibbá váltam a foltoktól, végül~
egészen megvakultam. Négy évig nem láttam, sajnáltak is nagyon a testvéreim. Két~
évig Achikár gondoskodott eltartásomról, amíg Elümaiszba nem ment.
11 Akkor a feleségem kétkezi munkába fogott: gyapjút font, vásznat szőtt,
12 megrendelésre dolgozott és pénzt kapott érte. Egyszer március hetedikén~
elkészült az egyik darabbal és átadta a megrendelőknek. Ezek mind kifizették,~
amivel tartoztak, aztán ráadásul még egy kecskegidával is megajándékozták.

[Responsory2]
@Tempora/093-0:Responsory2

[Lectio3]
!Tob 2:13-18
13 Amikor a közelembe ért, elkezdett mekegni. Szóltam a feleségemnek, és~
megkérdeztem tőle: "Honnan van a gida? Talán csak nem lopott jószág? Add vissza a~
gazdájának! Lopott jószágot nem szabad megenni."
14 Azt felelte: "Ráadásul kaptam, a munkámért járó pénzen kívül." De nem hittem~
el neki, és ráparancsoltam, hogy vigye vissza a gazdájának. [Egészen kipirultam a~
méregtől.] De ő sem maradt adós a felelettel: "Mire mentél az alamizsnáddal és a~
jótéteményeddel? Csak rád kell nézni és meglátszik, mennyit értek!"

[Responsory3]
@Tempora/093-0:Responsory6
