[Rank]
S. Apollinaris Episcopi et Martyris;;Duplex;;3;;vide C2

[RankNewcal]
S. Apollinaris Episcopi et Martyris;;Duplex optional;;2;;vide C2

[Rule]
vide C2;
9 lectiones;

[Oratio]
Deus, fidelium remunerator animarum, qui hunc diem beati Apollinaris Sacerdotis tui martyrio consecrasti: tribue nobis, quaesumus, famulis tuis: ut, cujus venerandam celebramus festivitatem, precibus ejus indulgentiam consequamur.
$Per Dominum

[Commemoratio]
!Commemoratio S. Liborii Ep. Conf.
@Commune/C4:Oratio proper
v. Oremus.
Da, quaesumus, omnipotens Deus: ut beati Liborii Confessoris tui atque Pontificis veneranda solemnitas et devotionem nobis augeat et salutem.
$Per Dominum.

[Commemoratio Sabbat]
!Commemoratio S. Liborii Ep. Conf.
@Commune/C4:Oratio proper
v. Oremus.
Exáudi, quæsumus, Dómine, preces nostras, quas in beáti Libórii Confessóris tui atque Pontíficis solemnitáte deférimus: et, qui tibi digne méruit famulári, ejus intercedéntibus méritis, ab ómnibus nos absólve peccátis.
$Per Dominum

[Lectio4]
Apollinaris cum Principe Apostolorum Antiochia Romam venit: a quo ordinatus episcopus, Ravennam ad Christi Domini Evangelium praedicandum mittitur: ubi cum ad Christi fidem plurimos converteret, captus ab idolorum sacerdotibus graviter caesus est. Cumque ipso orante Bonifatius nobilis vir, qui diu mutus fuerat, loqueretur, ejusque filia immundo spiritu liberata esset; iterum est in illum commota seditio. Itaque virgis caesus, ardentes carbones nudis pedibus premere cogitur: quem cum subjectus ignis nihil laederet, ejicitur extra urbem.

[Lectio5]
Is vero latens aliquamdiu cum quibusdam Christianis, inde profectus est in Aemiliam, ubi Rufini patricii filiam mortuam ad vitam revocavit: ut propterea tota Rufini familia in Jesum Christum crederet. Quare vehementer incensus praefectus accersit Apollinarem, et cum eo gravius agit, ut finem faciat disseminandi in urbe Christi fidem. Cujus cum Apollinaris jussa negligeret, equuleo cruciatur: in cujus plagas aqua fervens infunditur, saxoque os tunditur: mox ferreis vinculis constrictus includitur in carcere. Quarto die impositus in navem, mittitur in exsilium: ac facto naufragio venit in Mysiam, inde ad ripam Danubii, postea in Thraciam.

[Lectio6]
Cum autem in Serapidis templo daemon se responsa daturum negaret, dum ibidem Petri Apostoli discipulus moraretur, diu conquisitus inventus est Apollinaris: qui iterum jubetur navigare. Ita reversus Ravennam, ab iisdem illis idolorum sacerdotibus accusatus, centurioni custodiendus traditur: qui cum occulte Christum coleret, noctu Apollinarem dimisit. Re cognita, satellites eum persequuntur, et plagis in itinere confectum, quod mortuum crederent, relinquunt. Quem cum inde Christiani sustulissent, septimo die exhortans illos ad fidei constantiam, martyrii gloria clarus migravit e vita. Cujus corpus prope murum urbis sepultum est.

[Lectio7]
Lectio sancti Evangelii secundum Lucam.
!Luc 22:24-30
In illo tempore: Facta est contentio inter discipulos, quis eorum videretur esse major. Et reliqua.
_
Homilia sancti Ambrosii Episcopi.
!Lib. 10. in Lucae, cap. 22. post initium.
Regnum Dei non est de hoc mundo. Non ergo aequalitatis homini ad Deum, sed similitudinis aemulatio est. Solus enim Christus est plena imago Dei, propter expressam in se paternae claritudinis unitatem. Justus autem homo ad imaginem Dei est, si propter imitandam divinae conversationis similitudinem mundum hunc Dei cognitione contemnat, voluptatesque terrenas verbi perceptione despiciat, quo alimur in vitam: unde et corpus Christi edimus, ut vitae aeternae possimus esse participes.

[Lectio8]
Non enim victus et potus nobis praemii loco spondetur et honoris, sed communicatio gratiae caelestis et vitae. Neque duodecim throni tamquam aliqua corporalis sunt receptacula sessionis: Sed quia sicut secundum divinam similitudinem judicat Christus cognitione cordium, non interrogatione factorum, virtutem remunerans, impietatemque condemnans: ita et Apostoli in judicium spiritale formantur remuneratione fidei, et exsecratione perfidiae, virtute errorem redarguentes, sacrilegos odio persequentes.

[Lectio9]
Convertamur igitur, et caveamus, ne in perditionem aliqua inter nos de praelatione possit esse contentio. Si enim contendebant Apostoli, non excusationi obtenditur, sed cautioni proponitur. Si Petrus aliquando convertitur, qui ad primam Domini secutus est vocem: quis potest dicere, cito se esse conversum? Cave ergo jactantiam, cave saeculum. Ille enim confirmare jubetur fratres suos, qui dixit: Omnia dimisimus, et secuti sumus te.
&teDeum

[Lectio94]
Apollináris cum Príncipe Apostolórum Antiochía Romam venit; a quo, ordinátus epíscopus, Ravénnam ad Christi Dómini Evangélium prædicándum míttitur; ubi, cum ad Christi fidem plúrimos convérteret, captus ab idolórum sacerdótibus, gráviter cæsus est. Cumque ipso oránte Bonifátius nóbilis vir, qui diu mutus fúerat, loquerétur, ejúsque fília immúndo spíritu liberáta esset, íterum est in illum commóta sedítio. Quare divérsas et multíplices pœnas perpéssus est. Póstea per Æmíliam Evangélium prædicans, plúrimos ab idolórum cultu revocávit. Ravénnam revérsus, exhórtans Christiános ad fídei constántiam, gloriósum martyrium consummávit. Ejus corpus prope murum urbis sepúltum est.
&teDeum

[Commemoratio 3] (rubrica Divino aut rubrica Tridentina)
!Commemoratio S. Christinae.
@Commune/C6:Oratio proper
v. Oremus.
Indulgentiam nobis, quaesumus, Domine, beata Christina Virgo et Martyr imploret; quae tibi grata semper exstitit, et merito castitatis et tuae professione virtutis.
$Per Dominum
