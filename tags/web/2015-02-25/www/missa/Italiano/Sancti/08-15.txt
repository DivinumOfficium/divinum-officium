[Rank]
In Assumptione Beatae Mariae Virginis;;Duplex I classis cum Octava Communi;;7;;ex C11

[Rule]
Gloria
Credo
Prefatio=Maria=Assunzione;

[Introitus]
!Ap 12:1
v. Un gran segno apparve nel cielo: una donna rivestita di sole, con la luna sotto i piedi, ed in capo una corona di dodici stelle.
!Ps 97:1
Cantate al Signore un càntico nuovo: perché ha fatto meraviglie.
&Gloria
v. Un gran segno apparve nel cielo: una donna rivestita di sole, con la luna sotto i piedi, ed in capo una corona di dodici stelle.

[Oratio]
Onnipotente sempiterno Iddio, che hai assunto in corpo ed ànima alla gloria celeste l’Immacolata Vergine Maria, Madre del tuo Figlio: concédici, Te ne preghiamo, che sempre intenti alle cose soprannaturali, possiamo divenire partecipi della sua gloria.
$Per eundem

[Lectio]
Lettura del libro di Giuditta.
!Judith 13, 22-25; 15:10
Il Signore ti ha benedetta nella sua potenza, perché per mezzo tuo annientò i nostri nemici. Tu, o figlia, sei benedetta dall’Altissimo piú che tutte le donne della terra. Sia benedetto Iddio, creatore del cielo e della terra, che ha guidato la tua mano per troncare il capo al nostro maggior nemico. Oggi ha reso cosí glorioso il tuo nome, che la tua lode non si partirà mai dalla bocca degli uomini che in ogni tempo ricordino la potenza del Signore; a pro di loro, infatti, tu non ti sei risparmiata, vedendo le angustie e le tribolazioni del tuo popolo, che hai salvato dalla rovina procedendo rettamente alla presenza del nostro Dio. Tu sei la gloria di Gerusalemme, tu la gloria di Israele, tu l’onore del nostro popolo!

[Graduale]
!Ps 44:11-12; 44:14
Ascolta, o figlia; guarda e inclina il tuo orecchio, e s'appassionerà il re della tua bellezza.
V. ~ Tutta bella entra la figlia del Re; tessute d’oro sono le sue vesti. Allelúia, allelúia.
V. Maria è assunta in cielo: ne giúbila l’esercito degli Angeli. Allelúia.

[Evangelium]
Séguito ++ del S. Vangelo secondo Luca.
!Luc 1:41-50
In quel tempo: Elisabetta fu ripiena di Spirito Santo, e ad alta voce esclamò: Benedetta tu fra le donne, e benedetto il frutto del tuo seno! Donde a me questo onore che la madre del mio Signore venga a me? Ecco, infatti, che appena il tuo saluto è giunto alle mie orecchie, il bimbo ha trasalito nel mio seno. Beata te, che hai creduto che si compirebbero le cose che ti furono dette dal Signore! E Maria rispose: L’ànima mia magnifica il Signore, e il mio spirito esulta in Dio mio salvatore, perché ha guardato all’umiltà della sua serva; ed ecco che da ora tutte le generazioni mi diranno beata. Perché grandi cose mi ha fatto colui che è potente, e santo è il suo nome, e la sua misericordia si estende di generazione in generazione su chi lo teme.

[Offertorium]
!Gen 3:15
Porrò inimicizia tra te e la Donna: fra il tuo seme e il Seme suo.

[Secreta]
Salga fino a Te, o Signore, l’omaggio della nostra devozione, e, per intercessione della beatissima Vergine Maria assunta in cielo, i nostri cuori, accesi di carità, aspirino sempre verso di Te.
$Per Dominum

[Communio]
!Luc 1:48-49
Tutte le generazioni mi diranno beata, perché grandi cose mi ha fatto colui che è potente.

[Postcommunio]
Ricevuto, o Signore, il salutare sacramento, fa, Te ne preghiamo, che, per i meriti e l’intercessione della beata Vergine Maria assunta in cielo, siamo elevati alla gloriosa resurrezione.
$Per Dominum


