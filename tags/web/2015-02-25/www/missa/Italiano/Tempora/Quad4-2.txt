[Rank]
Feria Tertia infra Hebdomadam IV in Quadragesima;;Feria major;;2

[Rule]
no Gloria
Suffragium=Sanctorum;Vivis;;
Super popul

[Introitus]
!Ps 54:2-3
v. Esaudisci, o Signore, la mia prece; non disprezzare la mia supplica. Voltati verso di me, ed ascoltami.
!Ps 54:3-4
Me ne vado attorno gemente, per le minacce del nemico e l'oppressione dell'iniquo.
&Gloria
v. Esaudisci, o Signore, la mia prece; non disprezzare la mia supplica. Voltati verso di me, ed ascoltami.

[Oratio]
O Signore, i digiuni di questo sacro tempo ci portino aumento della pietà, e costante aiuto della tua bontà.
$Per Dominum

[Lectio]
Dal libro dell'Esodo.
!Exod 32:7-14
In quei giorni il Signore disse a Mosè: « Va', scendi dal monte: il tuo popolo, che tu hai tratto dalla terra d'Egitto, si è guastato: si sono presto allontanati dalla via che tu hai loro mostrato; si sono fatti un vitello di getto, l'hanno adorato, e immolandogli vittime han detto: " Ecco, Israele, il tuo dio che ti ha tratto dalla terra di Egitto"». E il Signore disse ancora a Mosè: «Vedo bene che questo popolo è di testa dura; or lasciami fare, che il mio furore si accenda contro di loro e li stermini, e poi farò te capo di una grande nazione!». Ma Mosè supplicava il Signore Dio suo dicendo: «Perché, o Signore, s'accende la tua ira contro il popolo tuo, che bai tratto dalla terra d'Egitto con forza grande e mano possente? Perché direbbero gli Egiziani: "Li trasse fuori dolosamente per ucciderli sulle montagne, e sterminarli dalla faccia della terra". Si calmi, o Signore, il tuo sdegno; ritratta il male minacciato al tuo popolo. Ricordati di Abramo, di Isacco e di Israele, tuoi servi, ai quali giurasti per te stesso dicendo: "Moltiplicherò la vostra stirpe come le stelle del cielo; e tutta questa terra, di cui ho parlato, la darò alla vostra discendenza, e la possederete in perpetuo"». E il Signore si placò e non inflisse il castigo minacciato al suo popolo.

[Graduale]
!Ps 43:26, 2
Levati su, o Signore, aiutaci; liberaci per amore del tuo nome.
V. O Dio, con le nostre orecchie l'abbiamo udito: i padri nostri ci tramandarono l'opera che tu facesti ai giorni loro, in antico.

[Evangelium]
Seguito ++ del Santo Vangelo secondo Giovanni.
!Joann 7:14-31
In quel tempo: nel bel mezzo della festa Gesù salì al tempio e si mise a insegnare. E i Giudei dicevano meravigliati: «Come sa di lettere senza averle mai studiate?». E Gesù rispose loro: «La mia dottrina non è mia, ma di chi mi ha mandato. Chi vuol fare la volontà di Lui conoscerà se la dottrina sia da Dio o se parlo da me stesso. Chi parla di sua autorità cerca la propria gloria; ma chi cerca la gloria di chi l'ha mandato, è verace, e non c'è in lui ingiustizia. Mosè non diede a voi la legge? Eppure nessuno di voi l'osserva. Perché cercate di uccidermi?». Rispose la gente: «Tu sei indemoniato; chi cerca di ucciderti?». E Gesù replicò: «Un'opera sola ho fatto e tutti ne siete meravigliati. Inoltre Mosè vi diede la circoncisione, non che essa venga da Mosè, ma bensì dai patriarchi: e voi circoncidete un uomo anche di sabato. Se circoncidendo un uomo di sabato, la legge di Mosè non è violata, vi adirate contro di me perché di sabato ho guarito un uomo tutto intero? Non giudicate secondo l'apparenza, ma giudicate con retto giudizio». Dicevano intanto alcuni di Gerusalemme: «Non è lui che cercan d'uccidere? Ed ecco, parla pubblicamente e non gli dicon nulla. Avrebbero forse i capi riconosciuto in lui il Cristo? Noi però sappiamo di dove è costui; ma il Cristo quando verrà, nessuno saprà donde sia». Allora Gesù, che insegnava nel tempio, disse ad alta voce: «Dunque conoscete me e conoscete donde sia; eppure io non sono venuto da me; ma Uno che è la stessa verità mi ha mandato, e voi non lo conoscete. Ma io lo conosco, perché sono da Lui ed egli mi ha mandato». Cercavano pertanto di prenderlo, ma nessuno gli mise le mani addosso, perché non era ancora venuta l'ora sua. Però molti della folla credettero in lui.

[Offertorium]
!Ps 39:2, 3, 4
Intensamente ho sperato in Dio: Egli verso di me si è rivolto ed ha ascoltato il mio grido. Egli ha posto sulle mie labbra, un nuovo canto di lode al Dio nostro.

[Secreta]
Questa offerta, Signore, ci purifichi dai nostri peccati: e consacri il corpo e l'anima di noi tuoi servi, perché possiamo celebrare questo sacrificio.
$Per Dominum

[Communio]
!Ps 19:6
Bramiamo cantare i tuoi trionfi, e nel nome del nostro Dio spiegate i vessilli.

[Postcommunio]
O Signore, il sacramento ora ricevuto ci purifichi dal peccato e ci porti al regno celeste.
$Per Dominum

[Super populum]
!Orazione sul popolo.
v. Preghiamo.
v. Inchinatevi davanti a Dio.
v. O Signore, abbi pietà del tuo popolo e benigno concedigli un sollievo dalle continue tribolazioni, che lo travagliano.
$Per Dominum

