[Lectio1]
Dal libro di Giuditta
!Jdt 12:10-13
10 Or il quarto giorno Oloferne diede una cena ai suoi ministri, e disse a Vagao suo eunuco: Va a persuadere quell'Ebrea che consenta spontaneamente di coabitare con me. 
11 Poiché è vergognoso tra gli Assiri che una donna si burli d'un uomo facendo in guisa che se ne parta da lui senza averlo accontentato. 
12 Allora Vagao andò da Giuditta e le disse: Non abbia ritrosia la buona fanciulla di venire dal signor mio per essere onorata da lui e per mangiare con lui e bere del vino allegramente. 
13 E Giuditta gli rispose: Chi sono io da contraddire al mio signore?

[Responsory1]
@TemporaM/094-0:Responsory1

[Lectio2]
!Jdt 13:1-7
1 Come poi si fece sera, i suoi ministri si affrettarono ai loro alloggi; e .Vagao chiuse le porte della camera e se n'andò. 
2 Erano tutti oppressi dal vino; 
3 e Giuditta era sola nella camera. 
4 Oloferne poi era sdraiato sul letto oppresso dal sonno per la troppa ebbrezza. 
5 Allora Giuditta disse alla serva di star fuori dinanzi alla camera a far la guardia. 
6 Indi Giuditta si pose dinanzi al letto pregando con lacrime, e movendo silenziosamente le labbra 
7 disse: Dammi coraggio, o Signore, Dio d'Israele, e favorisci in questo momento l'opera delle mie mani, com'hai promesso, sia rialzata la tua città, Gerusalemme, ed io compia quel che ho pensato, credendo di poterlo fare col tuo aiuto.

[Responsory2]
@TemporaM/093-0:Responsory7

[Lectio3]
!Jdt 13:8-11
8 Ciò detto, s'accostò alla colonna ch'era a capo del letto di lui, e ne staccò il pugnale che vi stava appeso. 
9 E, sguainatolo, prese la chioma della sua testa, e disse: Dammi coraggio, o Signore Dio, in questo momento. 
10 E gli diede due colpi sul collo, ne troncò la testa, staccò la cortina che era fra le colonne e gettò per terra il tronco busto. 
11 Poi dopo un po', uscì fuori e diede alla serva il capo di Oloferne, ordinandole di metterlo nel suo sacco. 

[Responsory3]
@TemporaM/094-0:Responsory3
