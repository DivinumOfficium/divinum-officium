[Rank]
S. Cyrilli Episc. Alexandrini Confessoris Ecclesiae Doctoris;;Duplex;;3;;vide C4a

[Name]
Cyrille

[RankNewcal]
S. Cyrilli Episc. Alexandrini Confessoris Ecclesiae Doctoris;;Duplex optional;;2;;vide C4a

[Rule]
vide C4a;mtv
9 lectiones

[Oratio]
Deus, qui beatum Cyrillum Confessorem tuum atque Pontificem divinae maternitatis beatissimae Virginis Mariae assertorem invictum effecisti: concede, ipso intercedente; ut qui vere eam Genitricem Dei credimus, materna eiusdem protectione salvemur.
$Per eumdem

[Commemoratio]
!Commemoratio S. Apolloniae Virginis et Martyris
@Commune/C6:Oratio proper
v. Oremus.
Deus, qui inter caetera potentiae tuae miracula etiam in sexu fragili victoriam martyrii contulisti: concede propitius; ut qui beatae Apolloniae Virginis et Martyris tuae natalitia colimus, per ejus ad te exempla gradiamur.
$Per Dominum

[Lectio4]
Cyrillus Alexandrinus, cujus praeconia non unius tantum vel alterius sunt comprobata testimonio, sed etiam oecumenicorum Conciliorum Ephesini et Chalcedonensis actis celebrata, claris ortus parentibus, ac Theophili episcopi Alexandrini nepos, adhuc adolescens praecellentis ingenii clara specimina dedit. Litteris ac scientiis egregie imbutus, ad Joannem episcopum Hierosolymitanum se contulit, ut in christiana fide perficeretur. Alexandriam deinde cum rediisset, Theophilo vita functo, ad illius sedem evectus est; quo in munere ita optimi pastoris formam ab Apostolo definitam constanter prae se tulit, ut sanctissimi praesulis gloriam merito sit adeptus.

[Lectio5]
Salutis animarum zelo incensus curas omnes intendit, ut sibi commissum gregem in fidei et morum integritate servaret, atque a venenatis infidelium et haereticorum pascuis defenderet. Hinc tum Novati asseclas e civitate expelli, tum Judaeos qui furore acti in caedem Christianorum conspiraverant, juxta leges puniri sategit. Singulare vero Cyrilli pro catholicae fidei incolumitate enituit studium contra Nestorium Constantinopolitanum episcopum, asserentem Jesum Christum ex Maria Virgine hominem tantum et non Deum natum, eique divinitatem pro meritis esse collatam; cujus emendationem cum frustra tentasset, eum sancto Caelestino Pontifici Maximo denuntiavit.

[Lectio6]
Caelestini delegata auctoritate, Concilio Ephesino praefuit, in quo haeresis Nestoriana penitus proscripta est, damnatus Nestorius et a sua sede dejectus, ac dogma catholicum de una in Christo, eaque divina persona, et divina gloriosae Virginis Mariae maternitate assertum; plaudente populo universo, qui incredibili gaudio gestiens, collucentibus facibus domum deduxit episcopos. Sed hac de causa Cyrillus calumniis, injuriis et persecutionibus plurimis a Nestorio ejusque fautoribus impetitus fuit; quas ipse patientissime tulit, ita ut de sola fide sollicitus, quidquid adversus eum effutiebant ac moliebantur haeretici, pro nihilo haberet. Tandem pro Ecclesia Dei maximis perfunctus laboribus, plurimisque scriptis editis tum ad ethnicos et haereticos confutandos, tum ad sacras scripturas et catholica explananda dogmata, sancto fine quievit anno quadringentesimo quadragesimo quarto, episcopatus trigesimo secundo. Leo decimus tertius Pontifex Maximus Officium et Missam praeclarissimi hujus fidei catholicae propugnatoris et Orientalis ecclesiae luminis, ad Ecclesiam universam extendit.

[Lectio94]
Cyríllus Alexandrínus, Theóphili epíscopi Alexandríni nepos, étiam adoléscens præcelléntis ingénii specímina dedit. Theóphilo vita functo, ad illíus Sedem evéctus, et factus forma gregis ex ánimo, óptimi pastóris glóriam adéptus est. Singuláre ejus pro cathólicæ fídei incolumitáte stúdium enítuit contra Nestórium Constantinopolitánum epíscopum, asseréntem Jesum Christum ex María Vírgine hóminem tantum et non Deum natum, eíque divinitátem pro méritis esse collátam; cujus emendatiónem cum frustra tentásset, eum sancto Cælestíno Papæ denuntiávit. Hujus Pontíficis delegáta auctoritáte, nonnúllis sessiónibus præfuit Concílii Ephesíni, in quo hæresis Nestoriána pénitus proscrípta est, damnátus Nestórius et a sua Sede dejéctus, ac dogma cathólicum de una in Christo eáque divína persóna, et divína gloriósæ Vírginis Maríæ maternitáte assértum. De sola fide sollícitus, et proptérea plura perpéssus, máximis pro Ecclésia Dei perfúnctus labóribus, plurimísque scriptis éditis, sancto fine quiévit, anno quadringentésimo quadragésimo quarto, episcopátus trigésimo secúndo.
&teDeum

[Lectio93]
!Commemoratio S. Apolloniae
Apollonia virgo Alexandrina, sub Decio imperatore, cum ingravescente jam aetate ad idola sisteretur, ut eis venerationem adhiberet: illis contemptis, Jesum Christum verum Deum colendum esse praedicabat. Quamobrem omnes ei contusi sunt, et evulsi dentes; ac, nisi Christum detestata deos coleret, accenso rogo combusturos vivam minati sunt impii carnifices. Quibus illa, se quamvis mortem pro Jesu Christi fide subituram, respondit. Itaque comprehensa ut combureretur, cum paulisper, quasi deliberans quid agendum esset, stetisset, ex illorum manibus elapsa, alacris in ignem sibi paratum, majori Spiritus sancti flamma intus accensa, se injecit. Unde brevi consumpto corpore, purissimus spiritus in caelum ad sempiternam martyrii coronam evolavit. &teDeum
