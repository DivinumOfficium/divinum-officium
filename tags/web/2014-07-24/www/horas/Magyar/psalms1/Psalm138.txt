138:1 Uram! te megvizsgáltál engem, és ismersz engem; te ismered fektemet és keltemet. 
138:2 Megérted távolról az én gondolatimat; ösvényemet és nyughelyemet megvizsgáltad. 
138:3 És minden útamat eleve megláttad; még nincs is a szó nyelvemen, 
138:4 ime, Uram, te tudsz mindent, a legujabbakat és régieket; te alkottál engem, és rámtevéd a te kezedet. 
138:5 Csodálatos elõttem ezen tudásod; igen magas, és nem érhetem föl azt. 
138:6 Hova menjek a te lelked elõl? és hova fussak színed elõl? 
138:7 Ha fölmegyek az égbe, te ott vagy; ha leszállok a pokolba, jelen vagy. 
138:8 Ha szárnyaimúl veszem is a hajnalt, és a tenger végsõ határain lakom: 
138:9 oda is a te kezed visz engem, és jobbod tart engem. 
138:10 És ha mondom: Talán a sötétség elföd engemet: az éj napfényre hozza gyönyörûségemet; 
138:11 mert a sötétség nem homály elõtted, az éj, mint a nap, világos, a sötétség úgy, mint a világosság. 
138:12 Mert hatalmadban vannak veséim; anyám méhétõl fogva te oltalmaztál engem. 
138:14 Hálát adok neked, hogy ily csodálatosan alkottál, bámúlandók a te cselekedeteid, és ezt lelkem igen elismeri. 
138:15 Nem volt eltitkolva csontom elõtted, melyet rejtekben alkottál, és az én valóm a föld ölében. 
138:16 Még tökéletlen voltam, már láttak szemeid, és a te könyvedben be vannak írva mindenek, a napok meghatározva, bár azokból még egy sincsen. 
138:17 Nekem pedig igen tiszteletre méltók a te barátid, Isten! uralmok igen erõs lett. 
138:18 Megszámlálnám õket, de számosabbak a fövénynél; fölkeltem, és mégis veled vagyok. 
138:19 Te megölöd, Isten, a bûnösöket; vérszopó férfiak! távozzatok tõlem. 
138:20 Mert azt mondjátok gondolatban: Hiába foglalják el a te városaidat. 
138:21 Ne gyülöljem-e, Uram! kik téged gyülölnek? és ne epekedjem-e a te ellenségeiden? 
138:22 Teljes gyülölséggel gyülölöm õket, és nekem ellenségeimmé lettek. 
138:23 Vizsgálj meg engem, Isten! és ismerd meg szívemet; vonj kérdõre engem, és nézzed ösvényeimet; 
138:24 és lássad, ha a gonoszság útján vagyok-e? és vezess engem az örökkévaló uton. 
