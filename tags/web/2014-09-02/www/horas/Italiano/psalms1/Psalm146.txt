146:1 Lodate il Signore, perché buona cosa è il salmo: * al nostro Dio sia lode gioconda e degna di lui.
146:2 Il Signore che edifica Gerusalemme: * radunerà i dispersi d'Israele.
146:3 Egli risana i contriti di cuore; * e fascia le loro piaghe.
146:4 Egli conta la moltitudine delle stelle, * e tutte le chiama per nome.
146:5 Grande è il Signore nostro, e grande è la sua potenza; * e la sua sapienza non ha misura.
146:6 Il Signore protegge i mansueti; * ma umilia fino a terra i peccatori.
146:7 Cantate al Signore canti di grazie: * inneggiate al nostro Dio sulla cetra;
146:8 A lui, che ricopre il cielo di nubi, * e prepara alla terra la pioggia;
146:9 che produce il fieno sui monti, * e gli erbaggi per servizio dell'uomo;
146:10 che dà loro il cibo ai giumenti: * e ai piccini dei corvi che lo invocano.
146:11 Egli non si diletta della forza del cavallo: * né si compiace delle gambe dell'uomo.
146:12 Il Signore si compiace di quei che lo temono: * e di quei che sperano nella sua misericordia.
