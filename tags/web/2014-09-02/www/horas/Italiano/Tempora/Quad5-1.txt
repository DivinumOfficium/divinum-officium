[Rank]
Feria Secunda infra Hebdomadam Passionis;;Feria major;;2

[Rule]

[Lectio1]
Lettura del santo Vangelo secondo Giovanni
!Gio 7:32-39
In quell'occasione: I caporioni e i farisei mandarono degli sgherri a pigliare Gesù. Eccetera.
_
Omelia di sant'Agostino Vescovo
!Tratt. 31 su Giovanni, verso la metà
Come prenderlo s'egli ancora non voleva? Ma siccome non potevano prenderlo nolente, la loro missione non poté che testimoniare dei suoi insegnamenti. E che cosa egli insegnava? «Disse dunque Gesù: Per poco tempo ancora sono con voi» (Joann. 7,33). Quello che volete fare ora, lo farete; ma non adesso, perché adesso non voglio. Perché adesso ancora non voglio? «Perché per poco tempo ancora sono con voi, poi me ne andrò a colui che mi ha mandato». Debbo compiere la mia missione, e così giungere alla mia passione.

[Responsory1]
R. Dio mio, salvami dalla mano del peccatore: e dalla mano del violator della legge, e dell'iniquo : 
* Perché tu sei la mia aspettazione.
V. Dio mio, non allontanarti da me: Dio mio, volgiti in mio aiuto.
R. Perché tu sei la mia aspettazione.

[Lectio2]
«Mi cercherete, ma non mi troverete, e dove sono io, voi non potete venire» (Joann. 7,34). Queste parole predicono già la sua risurrezione: (i Giudei) infatti non lo vollero riconoscere allorché era presente (fra loro), e lo cercarono dopo, quando videro la moltitudine credere in lui. Difatti si operarono grandi prodigi anche al tempo della risurrezione e ascensione del Signore. I discepoli fecero allora dei grandi miracoli: ma era lui (che operava) per mezzo loro, come (ne avea operati) per se medesimo, avendo egli detto loro: «Senza di me voi non potete far nulla» (Joann. 15,5). Quando lo zoppo, che sedeva alla porta del tempio, si levò alla voce di Pietro sui suoi piedi, e camminò, tutti ne stupirono, ma allora Pietro dichiaro, ch'egli l'aveva guarito in virtù non di un suo potere, sibbene di colui che essi avevano ucciso. Molti compunti gli dissero: «Che dobbiamo fare?» (Act. 2,34).


[Responsory2]
R. Quelli che insidiavano all'anima mia sì son concertati insieme, dicendo: Dio l'ha abbandonato. 
* Inseguitelo, e afferratelo, poiché non c'è chi lo liberi: Dio mio, non allontanarti da me: Dio mio, volgiti in mio aiuto.
V. Tutti i miei nemici contro di me tramavano sciagure: una cosa iniqua hanno stabilita contro di me dicendo.
R. Inseguitelo, e afferratelo, poiché non c'è chi lo liberi: Dio mio, non allontanarti da me: Dio mio, volgiti in mio aiuto.

[Lectio3]
Essi si videro sotto il. peso d'un delitto enorme di empietà, avendo ucciso colui che avrebbero dovuto venerare e adorare: e pareva loro impossibile di poterlo espiare. Difatti era un delitto enorme, la cui vista li gettava nella disperazione: ma essi non dovevano disperare, perché il Signore sospeso alla croce s'era degnato di pregare per loro. Infatti aveva detto: «Padre, perdona loro, perché non sanno quel che fanno» (Luc. 33,34). Fra molti che gli erano estranei, (Gesù) distingueva quelli che gli appartenevano: e già domandava il perdono di quelli che ancora l'insultavano. Perché egli non considerava ch'essi lo facevano morire, bensì che egli moriva per essi.


[Responsory3]
R. Con me parlavan di pace, i miei nemici, invece, mi tormentavano con furore:
* Hai visto, Signore, non startene zitto, non allontanarti da me.
V. Io invece, quand'essi mi molestavano, mi coprivo col cilizio, ed umiliavo col digiuno l'anima mia.
R. Hai visto, Signore, non startene zitto, non allontanarti da me.
&Gloria
R. Con me parlavan di pace, i miei nemici, invece, mi tormentavano con furore: * Hai visto, Signore, non startene zitto, non allontanarti da me.

[Ant 2]
Nel gran giorno * della festa Gesù, ritto in piedi, disse ad alta voce: Se qualcuno ha sete, venga a me e beva.

[Oratio 2]
Deh!, Signore, santifica i nostri digiuni: e accordaci benigno il perdono di tutte le nostre colpe. 
$Per Dominum

[Ant 3]
Se qualcuno ha sete, * venga a me e beva: e dal seno di lui sgorgheranno fiumi d'acqua viva, dice il Signore.

[Oratio 3]
Deh! Signore, concedi al tuo popolo la salute dell'anima e del corpo: affinché perseverando nelle buone opere, meriti d'essere sempre difeso dalla tua protezione.
$Per Dominum.
