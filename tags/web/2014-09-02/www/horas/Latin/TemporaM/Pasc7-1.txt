[Rank]
Die II infra octavam Pentecostes;;Duplex I classis;;6;;ex Pasc7-0

[RankNewcal]
Feria II post Pentecostes;;Feria;;1;;

[Rule]
ex Pasc7-0;
9 lectiones
Psalmi Dominica;
Antiphonas horas
Psalm5 Vespera=116
Hymnus Tertia

[Lectio1]
De Actibus Apostolorum
!Act. 19:1-4
1 Factum est autem cum Apollo esset Corinthi ut Paulus peragratis superioribus partibus veniret Ephesum et inveniret quosdam discipulos 
2 dixitque ad eos si Spiritum Sanctum accepistis credentes at illi ad eum sed neque si Spiritus Sanctus est audivimus 
3 ille vero ait in quo ergo baptizati estis qui dixerunt in Ioannis baptismate 
4 dixit autem Paulus Ioannes baptizavit baptisma paenitentiae populum dicens in eum qui venturus esset post ipsum ut crederent hoc est in Iesum 

[Lectio2]
!Act. 19:5-8
5 His auditis baptizati sunt in nomine Domini Iesu
6 Et cum inposuisset illis manum Paulus venit Spiritus Sanctus super eos et loquebantur linguis et prophetabant 
7 Erant autem omnes viri fere duodecim 
8 Introgressus autem synagogam cum fiducia loquebatur per tres menses disputans et suadens de regno Dei 

[Lectio3]
!Act. 19:9-12
9 cum autem quidam indurarentur et non crederent maledicentes viam coram multitudine discedens ab eis segregavit discipulos cotidie disputans in scola Tyranni 
10 hoc autem factum est per biennium ita ut omnes qui habitabant in Asia audirent verbum Domini Iudaei atque gentiles
11 virtutesque non quaslibet Deus faciebat per manus Pauli 
12 ita ut etiam super languidos deferrentur a corpore eius sudaria vel semicintia et recedebant ab eis languores et spiritus nequam egrediebantur

[Lectio4]
Sermo Sancti Augustini Episcopi
!Sermo 267 in die Pentecostes cat 1 et 2
Hodierni diei solemnitas Dei magni, et magnae gratiae, que superfusa est super nos, recordationem facit. Deo enim solemnitas celebratur: ne quod semel factum est, de memoria deleatur. Solemnitas enim ab eo, quod solet in anno, nomen accipit: quomodo perennitas fluminis dicitur, quia non siccatur aetate, sed per totum annum fluit: ideo perenne, id est, per annum: sic et solemne, quod solet in anno celebrari.

[Lectio5]
Celebramus hodie adventum Spiritus Sancti: Dominus enim Spiritum de caelo misit, quem in terra promisit: et quia sic primiserant the caelo esse missurum. Non potest ille venire, ait, nisi ego abiero: dum autem abiero, mittam illum ad vos. Passus est, mortuus est, resurrexit, ascendit: restabat, ut impleret quod promisit.

[Lectio6]
Hoc expectantes discipuli eius, animae ut scriptum est, centum viginti, decuplato numero Apostolorum: dupdecim enim elegit, et in centum viginti spiritum misit. Hoc ergo promissum expectantes, in una domo erant, orabant: quia desiderabant jam ipsa fide, qod ips oratione, ipso spiritali desiderio: utres novi erant, vinum novum de caelo expectabantur, et venit. Jam enim fuerat magnus botrus ille calcatus, et glorioficatus. Legimus enim in Evangelio: Spiritus enim nondum erat datus, qui Jesus nondum fuerat glorificatus.
Jam quod respondit, audistis, magnum miraculum. Omnes, quae aderant, unum linguam dicerant. VBenit Spiritus Sanctus, impleti sunt, coepurunt loqui linguis variis omnium gentium, quas non noverant, nec didicerant; sed docebat ille, qui venerat: intravit, impleti sunt, fudit. Et tunc hoc erat signum, quicumque accipiebat Spiritum Sanctum, subito impletrus Spiritu, linguis omnium loquebatur, non illi solum centum viginti.

[Lectio7]
Lectio sancti Evangelii secundum Joannem.
!Joannes 3:16-21
In illo tempore: Dixit Jesus Nicodemo: Sic Deus dilexit mundum, ut Filium suum~
unigenitum daret: ut omnis, qui credit in eum, non pereat, sed habeat vitam~
aeternam. Et reliqua.
_
Homilia sancti Augustini Episcopi.
!Tract. 12. in Joann. sub hn.
Quantum in medico est, sanare venit aegrotum. Ipse se interimit, qui praecepta~
medici observare non vult. Venit Salvator in mundum. Quare Salvator dictus est~
mundi, nisi, ut salvet mundum, non, ut judicet mundum? Salvari non vis ab ipso:~
ex te judicaberis. Et quid dicam, judicaberis? Vide quid ait: Qui credit in eum,~
non judicatur. Qui autem non credit: quid dicturum sperabas, nisi, Judicatur?~
Quod addit: Jam, inquit. judicatus est: nondum apparuit judicium, et jam factum~
est judicium.

[Lectio8]
Novit enim Dominus, qui sunt ejus: novit qui permaneant ad coronam, qui~
permaneant ad flammam. Novit in area sua triticum, novit et paleam: novit~
segetem, novit et zizania. Jam judicatus est, qui non credit. Quare judicatus?~
Quia non credidit in nomine unigeniti Filii Dei. Hoc est autem judicium: quia~
lux venit in mundum, et dilexerunt homines magis tenebras, quam lucem: erant~
enim mala opera eorum. Fratres mei, quorum opera bona invenit Dominus? Nullorum.~
Omnia opera mala invenit. Quomodo ergo quidam fecerunt veritatem, et venerunt ad~
lucem? Et hoc enim sequitur: Qui autem facit veritatem, venit ad lucem.

[Lectio9]
Sed dilexerunt, inquit, tenebras magis quam lucem. Ibi posuit vim. Multi enim~
dilexerunt peccata sua, multi confessi sunt peccata sua: quia qui confitetur~
peccata sua, et accusat peccata sua, jam cum Deo facit Accusat Deus peccata tua:~
si et tu accusas, conjungeris Deo. Quasi duae res sunt, homo, et peccator. Quod~
audis, homo, Deus fecit: quod audis, peccator, ipse homo fecit. Dele, quod~
fecisti, ut Deus salvet, quod fecit. Oportet ut oderis in te opus tuum, et ames~
in te opus Dei. Cum autem coeperit tibi displicere quod fecisti, inde incipiunt~
bona opera tua, quia accusas mala opera tua. Initium operum bonorum, confessio~
est operum malorum.

[Ant 2]
Sic Deus dilexit mundum * ut Filium suum unigenitum daret: ut omnis, qui credit~
in ipsum, non pereat, sed habeat vitam aeternam, alleluia.

[Oratio 2]
Deus, qui Apostolis tuis sanctum dedisti Spiritum: concede plebi tuae piae~
petitionis effectum; ut quibus dedisti fidem, largiaris et pacem.
$Per Dominum eiusdem

[Ant 3]
Si quis diligit me * sermonem meum servabit: et Pater meus diliget eum, et ad~
eum veniemus, et mansionem apud eum faciemus, alleluia.

[LectioE]
v. Sequentia Sancti Evangelii secundum Joannem
!Joannes 3:16-21
3:16 Sic enim Deus dilexit mundum, ut Filium suum unigenitum daret: ut omnis qui credit in eum, non pereat, sed habeat vitam aeternam.
3:17 Non enim misit Deus Filium suum in mundum, ut judicet mundum, sed ut salvetur mundus per ipsum.
3:18 Qui credit in eum, non judicatur; qui autem non credit, jam judicatus est: quia non credit in nomine unigeniti Filii Dei.
3:19 Hoc est autem judicium: quia lux venit in mundum, et dilexerunt homines magis tenebras quam lucem: erant enim eorum mala opera.
3:20 Omnis enim qui male agit, odit lucem, et non venit ad lucem, ut non arguantur opera ejus:
3:21 qui autem facit veritatem, venit ad lucem, ut manifestentur opera ejus, quia in Deo sunt facta.
$Te decet
