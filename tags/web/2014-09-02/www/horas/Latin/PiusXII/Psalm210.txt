(Canticum Trium_puerorum * Dan 3:57-75,56)
3:57 Benedicite, omnia opera Domini, Domino; * laudate et superexaltate eum in saecula.
3:58 Benedicite, Angeli Domini, Domino; * benedicite, caeli, Domino.
3:59 Benedicite, aquae omnes quae super caelos sunt, Domino; * benedicite, omnes exercitus Domini, Domino.
3:60 Benedicite, sol et luna, Domino; * benedicite, stellae caeli, Domino.
3:61 Benedicite, omnis imber et ros, Domino; * benedicite, omnes venti, Domino.
3:62 Benedicite, ignis et aestus, Domino; * benedicite, frigus et algor, Domino.
3:63 Benedicite, rores et pluviae, Domino; * benedicite, glacies et gelu, Domino.
3:64 Benedicite, pruinae et nives, Domino; * benedicite, noctes et dies, Domino.
3:65 Benedicite, lux et tenebrae, Domino; * benedicite, fulgura et nubes, Domino.
3:66 Benedicat terra Domino, * laudet et superexaltet eum in saecula.
3:67 Benedicite, montes et colles, Domino; * benedicite, universa germinantia in terra, Domino.
3:68 Benedicite, fontes, Domino; * benedicite, maria et flumina, Domino.
3:69 Benedicite, cete, et omnia quae moventur in aquis, Domino; * benedicite, omnes volucres caeli, Domino.
3:70 Benedicite, omnes bestiae et pecora, Domino; * laudate et superexaltate eum in saecula.
3:71 Benedicite, filii hominum, Domino; * benedicite, Israel, Domino.
3:72 Benedicite, sacerdotes Domini, Domino; * benedicite, servi Domini, Domino.
3:73 Benedicite, spiritus et animae justorum, Domino; * benedicite, sancti et humiles corde, Domino.
3:74 Benedicite, Anania, Azaria, Misael, Domino; * laudate et superexaltate eum in saecula.
3:75 (Fit rever√©ntia:) Benedicamus Patrem et Filium cum Sancto Spiritu: * laudemus et superexaltemus eum in saecula.
3:56 Benedictus es, Domine, in firmamento caeli; * et laudabilis, et superexaltatus in saecula.
