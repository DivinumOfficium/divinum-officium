[Rank]
Dominica II Adventus;;Semiduplex;;5.6

[Rank1960]
Dominica II Adventus;;Semiduplex;;6

[Rule]
9 lectiones
Antiphonas horas

[Ant Vespera]
Ecce in nubibus caeli * Dominus veniet cum potestate magna, alleluia.
Urbs fortitudinis * nostrae Sion, Salvator ponetur in ea murus et antemurale: aperite portas, quia nobiscum Deus, alleluia.
Ecce apparebit * Dominus, et non mentietur: si moram fecerit, exspecta eum, quia veniet, et non tardabit, alleluia.
Montes et colles * cantabunt coram Deo laudem, et omnia ligna silvarum plaudent manibus: quoniam veniet Dominator Dominus in regnum aeternum, alleluia, alleluia.
Ecce Dominus * noster cum virtute veniet, et illuminabit oculos servorum suorum, alleluia.

[Capitulum Vespera]
!Rom 15:4
v. Fratres: Quaecumque scripta sunt, ad nostram doctrinam scripta sunt: ut per patientiam, et consolationem Scripturarum spem habeamus.
$Deo gratias

[Ant 1]
Veni Domine * visitare nos in pace, ut laetemur coram te corde perfecto.

[Oratio]
Excita, Domine, corda nostra ad praeparandas Unigeniti tui vias: ut per ejus adventum purificatis tibi mentibus servire mereamur:
$Qui tecum

[Lectio1]
De Isaia Propheta
!Isa 11:1-4
1 Et egredietur virga de radice Jesse, et flos de radice ejus ascendet.
2 Et requiescet super eum spiritus Domini: spiritus sapientiae et intellectus, spiritus consilii et fortitudinis, spiritus scientiae et pietatis;
3 et replebit eum spiritus timoris Domini. non secundum visionem oculorum judicabit, neque secundum auditum aurium arguet;
4 sed judicabit in justitia pauperes, et arguet in aequitate pro mansuetis terrae;

[Responsory1]
R. Jerusalem, cito veniet salus tua: quare maerore consumeris? numquid consiliarius non est tibi, quia innovavit te dolor?
* Salvabo te, et liberabo te, noli timere.
V. Ego enim sum Dominus Deus tuus, Sanctus Israël, Redemptor tuus.
R. Salvabo te, et liberabo te, noli timere.

[Lectio2]
!Isa 11:4-7
4 Et percutiet terram virga oris sui, et spiritu labiorum suorum interficiet impium.
5 Et erit justitia cingulum lumborum ejus, et fides cinctorium renum ejus.
6 Habitabit lupus cum agno, et pardus cum haedo accubabit; vitulus, et leo, et ovis, simul morabuntur, et puer parvulus minabit eos.
7 Vitulus et ursus pascentur, simul requiescent catuli eorum; et leo quasi bos comedet paleas.

[Responsory2]
R. Ecce Dominus veniet, et omnes Sancti ejus cum eo, et erit in die illa lux magna: et exibunt de Jerusalem sicut aqua munda: et regnabit Dominus in aeternum
* Super omnes gentes.
V. Ecce Dominus cum virtute veniet: et regnum in manu ejus, et potestas, et imperium.
R. Super omnes gentes.

[Lectio3]
!Isa 11:8-10
8 Et delectabitur infans ab ubere super foramine aspidis; et in caverna reguli qui ablactatus fuerit manum suam mittet.
9 Non nocebunt, et non occident in universo monte sancto meo, quia repleta est terra scientia Domini, sicut aquae maris operientes.
10 In die illa radix Jesse, qui stat in signum populorum, ipsum gentes deprecabuntur, et erit sepulcrum ejus gloriosum.

[Responsory3]
R. Civitas Jerusalem noli flere: quoniam doluit Dominus super te:
* Et auferet a te omnem tribulationem.
V. Ecce Dominus in fortitudine veniet: et brachium ejus dominabitur.
R. Et auferet a te omnem tribulationem.
&Gloria
R. Et auferet a te omnem tribulationem.

[Lectio4]
De Expositione sancti Hieronymi Presbyteri in Isaiam Prophetam.
!Lib. 4. in cap. 11. Isaiae.
Et egredietur virga de radice Jesse. Usque ad principium visionis, vel ponderis Babylonis, quod vidit Isaias, filius Amos, omnis haec prophetia de Christo est: quam per partes volumus explanare, ne simul proposita atque disserta lectoris confundat memoriam. Virgam et florem de radice Jesse ipsum Dominum Judaei interpretantur: quod scilicet in virga regnantis potentia, in flore pulchritudo monstretur.

[Responsory4]
R. Ecce veniet Dominus, protector noster, Sanctus Israël,
* Coronam regni habens in capite suo.
V. Et dominabitur a mari usque ad mare, et a flumine usque ad terminos orbis terrarum.
R. Coronam regni habens in capite suo.

[Lectio5]
Nos autem virgam de radice Jesse sanctam Mariam Virginem intelligamus, quae nullum habuit sibi fruticem cohaerentem, de qua et supra legimus: Ecce virgo concipiet et pariet filium. Et florem, Dominum Salvatorem, qui dicit in Cantico canticorum: Ego flos campi, et lilium convallium.

[Responsory5]
R. Sicut mater consolatur filios suos, ita consolabor vos, dicit Dominus: et de Jerusalem civitate quam elegi, veniet vobis auxilium:
* Et videbitis, et gaudebit cor vestrum.
V. Dabo in Sion salutem, et in Jerusalem gloriam meam.
R. Et videbitis, et gaudebit cor vestrum.

[Lectio6]
Super hunc igitur florem, qui de trunco et radice Jesse per Mariam Virginem repente consurget, requiescet Spiritus Domini: quia in ipso complacuit omnem plenitudinem divinitatis habitare corporaliter: nequaquam per partes, ut in ceteris Sanctis: sed juxta Evangelium eorum, quod Hebraeo sermone conscriptum legunt Nazaraei: Descendet super eum omnis fons Spiritus Sancti. Dominus autem Spiritus est; et ubi Spiritus Domini, ibi libertas.

[Responsory6]
R. Jerusalem plantabis vineam in montibus tuis: exsultabis, quoniam dies Domini veniet: surge Sion, convertere ad Dominum Deum tuum: gaude et laetare Jacob:
* Quia de medio Gentium Salvator tuus veniet.
V. Exsulta satis filia Sion: jubila filia Jerusalem.
R. Quia de medio Gentium Salvator tuus veniet.
&Gloria
R. Quia de medio Gentium Salvator tuus veniet.

[Lectio7]
Lectio sancti Evangelii secundum Matthaeum.
!Matt 11:2-10
In illo tempore: Cum audisset Joannes in vinculis opera Christi, mittens duos de discipulis suis, ait illi: Tu es qui venturus es, an alium exspectamus? Et reliqua.
_
Homilia sancti Gregorii Papae.
!Homilia 6. in Evang. post init.
Visis tot signis tantisque virtutibus, non scandalizari quisque potuit, sed admirari. Sed infidelium mens grave in illo scandalum pertulit, cum eum post tot miracula morientem vidit. Unde et Paulus dicit: Nos autem praedicamus Christum crucifixum, Judaeis quidem scandalum, Gentibus autem stultitiam. Stultum quippe hominibus visum est, ut pro hominibus Auctor vitae moreretur: et inde contra eum homo scandalum sumpsit, unde ei amplius debitor fieri debuit. Nam tanto Deus ab hominibus dignius honorandus est, quanto pro hominibus et indigna suscepit.

[Responsory7]
R. Egredietur Dominus de Samaria ad portam quae respicit ad Orientem: et veniet in Bethlehem, ambulans super aquas redemptionis Judae:
* Tunc salvus erit omnis homo: quia ecce veniet.
V. Et praeparabitur in misericordia solium ejus, et sedebit super illud in veritate.
R. Tunc salvus erit omnis homo: quia ecce veniet.

[Lectio8]
Quid est ergo dicere: Beatus qui non fuerit scandalizatus in me; nisi aperta voce abjectionem mortis suae humilitatemque signare? Ac si patenter dicat: Mira quidem facio, sed abjecta perpeti non dedignor. Quia ergo moriendo te subsequor, cavendum valde est hominibus, ne in me mortem despiciant, qui signa venerantur.

[Responsory8]
R. Festina, ne tardaveris Domine:
* Et libera populum tuum.
V. Veni Domine, et noli tardare: relaxa facinora plebi tuae.
R. Et libera populum tuum.

[Lectio9]
Sed dimissis Joannis discipulis, quid de eodem Joanne turbis dicat, audiamus. Quid existis in desertum videre? Arundinem vento agitatam? Quod videlicet non asserendo, sed negando intulit. Arundinem quippe mox ut aura contigerit, in partem alteram inflectit. Et quid per arundinem, nisi carnalis animus designatur? Qui mox ut favore vel detractione tangitur, statim in partem quamlibet inclinatur?

[Responsory9]
R. Ecce Dominus veniet cum splendore descendens, et virtus ejus cum eo,
* Visitare populum suum in pace, et constituere super eum vitam sempiternam.
V. Ecce Dominus noster cum virtute veniet
R. Visitare populum suum in pace, et constituere super eum vitam sempiternam.
&Gloria
R. Visitare populum suum in pace, et constituere super eum vitam sempiternam.

[Ant Laudes]
Ecce in nubibus caeli * Dominus veniet cum potestate magna, alleluia.
Urbs fortitudinis * nostrae Sion, Salvator ponetur in ea murus et antemurale: aperite portas, quia nobiscum Deus, alleluia.
Ecce apparebit * Dominus, et non mentietur: si moram fecerit, exspecta eum, quia veniet, et non tardabit, alleluia.
Montes et colles * cantabunt coram Deo laudem, et omnia ligna silvarum plaudent manibus: quoniam veniet Dominator Dominus in regnum aeternum, alleluia, alleluia.
Ecce Dominus * noster cum virtute veniet, et illuminabit oculos servorum suorum, alleluia.

[Capitulum Laudes]
!Rom 15:4
v. Fratres Quaecumque scripta sunt, ad nostram doctrinam scripta sunt: ut per patientiam, et consolationem Scripturarum spem habeamus.
$Deo gratias

[Ant 2]
Joannes autem * cum audisset in vinculis opera Christi, mittens duos ex discipulis suis, ait illi: Tu es qui venturus es, an alium exspectamus?

[Capitulum Tertia]
!Rom 15:4
v. Fratres Quaecumque scripta sunt, ad nostram doctrinam scripta sunt: ut per patientiam, et consolationem Scripturarum spem habeamus.
$Deo gratias

[Capitulum Sexta]
!Rom 15:5-6
v. Deus autem patientiae et solatii det vobis idipsum sapere in alterutrum secundum Jesum Christum: ut unanimes uno ore honorificetis Deum, et Patrem Domini nostri Jesu Christi.
$Deo gratias

[Capitulum Nona]
!Rom 15:13
v. Deus autem spei repleat vos omni gaudio et pace in credendo ut abundetis in spe et in virtute Spiritus Sancti.
$Deo gratias

[Ant 3]
Tu es qui venturus es, * an alium exspectamus? Dicite Joanni quae vidistis: Ad lumen redeunt caeci, mortui resurgunt, pauperes evangelizantur, alleluia.
