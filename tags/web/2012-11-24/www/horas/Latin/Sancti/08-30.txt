[Rank]
S. Rosae a Sancta Maria Limanae Virginis;;Duplex;;3;;vide C6

[RankNewcal]
S. Rosae a Sancta Maria Limanae Virginis;;Duplex optional;;2;;vide C6

[Rule]
vide C6;
9 lectiones

[Oratio]
Bonorum omnium largitor, omnipotens Deus, qui beatam Rosam, caelestis gratiae rore praeventam, virginitatis et patientiae decore Indis florescere voluisti: da nobis famulis tuis; ut in odorem suavitatis ejus currentes, Christi bonus odor effici mereamur:
$Qui tecum

[Commemoratio]
!Commemoratio Ss. Felicis etc. Mart.
@Commune/C3:Oratio proper
v. Oremus
Majestatem tuam Domine supplices exoramus ut sicut nos jugiter sanctorum
tuorum commemoratione laetificas; ita semper supplicatione defendas.
$Per Dominum

[Hymnus Matutinum]
@Commune/C6:Hymnus Matutinum 1

[Lectio4]
Primus Americae Meridionalis flos sanctitatis, virgo Rosa, christianis parentibus Limae progenita, mox ab incunabulis claruit futurae sanctimoniae indiciis. Nam vultus infantis mirabiliter in rosae effugiem transfiguratus, huic nomini occasionem dedit: cui postea Virgo Deipara cognomen adjecit, jubens vocari deinceps Rosam a sancta Maria. Quinquennis votum perpetuae virginitatis emisit. Adultior, ne a parentibus ad nuptias cogeretur, clam sibimet venustissimam capitis caesariem praescidit. Jejuniis supra humanum modum addicta, integras Quadragesimas transegit, pane abstinens, ac dietim solis quinque granulis mali citrini victitans.

[Lectio5]
Habitu tertii ordinis sancti Dominici assumpto, pristinas vitae austeritates duplicavit: oblongo asperrimoque cilicio sparsim mimisculas acus innexuit: sub velo coronam densis aculeis introrsus obarmatam interdiu noctuque gestavit. Sanctae Catharinae Senensis ardua premens vestigia, catena ferrea, triplici nexu circumducta, lumbos cinxit. Lectulum sibi e truncis nodosis composuit, horumque vacuas commissuras fragminibus testarum implevit. Cellulam sibi angustissimam struxit in extremo horti angulo, ubi caelestium contemplationi dedita, crebris disciplinis, inedia, vigiliis corpusculum extenuans, at spiritu vegetata, larvas daemonum, frequenti certamine victrix, impavide protrivit ac superavit.

[Lectio6]
Aegritudinum tormentis, domesticorum insultibus, linguarum morsibus dire agitata, nondum satis pro merito se affligi quaerebatur. Per quindecim annos ad plusculas horas desolatione spiritus et ariditate miserrime contabescens, forti animo tulit agones omni morte amariores. Exinde coepit supernis abundare deliciis, illustrari visionibus, colliquescere seraphicis ardoribus. Angelo tutelori, sanctae Catharinae Senensi, Virgini Deiparae inter assiduas apparitiones mire familiaris, a Christo has voces audire meruit: Rosa cordis mei, tu mihi sponsa esto. Denique Sponsi hujus paradiso feliciter invectam, plurimisque ante et post obitum miraculis coruscam, Clemens decimus Pontifex Maximus sanctarum Virginum catalogo ritu solemni adscripsit.

[Lectio93]
!Commemoratio Ss. Mm. Felice et Adaucto.
Felix, Diocletiano et Maximiano imperatoribus, propter susceptam Christi religionem comprehensus, in Serapidis templum adductus est. Cui sacrificare cum juberetur, os simulacri conspuit. Quo facto, statim serea statua corruit. Quod cum iterum ac tertio in sede Mercurii Dianaeque factum esset, impietatis et magicae artis accusatus, equuleo torquetur. Mox ad secundum ab Urbe lapidem via Ostiensi ducitur, ut securi feriretur. Cui inter viam oblatus quidam Christianus, cum Felicem agnoscens ad martyrium duci videret, Ego quoque, clara voce inquit, eadem, qua iste, lege vivo ego eumdem Jesum Christum colo. Itaque Felicem osculatus, cum eo securi percutitur, tertio Kalendas Septembris. Cujus nomen cum ignotum esset Christianis, is Adaucti nomine nobilitatus est, quod sancto Martyri Felici adauctus sit ad coronam
&teDeum

[Lectio94]
Primus Américæ Meridionális flos sanctitátis, virgo Rosa, christiánis paréntibus Limæ progénita, mox ab incunábulis cláruit futúræ sanctimóniæ indíciis; nam vultus infántis, mirabíliter in rosæ effígiem transfigurátus, huic nómini occasiónem dedit. Ne a paréntibus ad núptias cogerétur, clam síbimet venustíssimam comam præcidit. Singuláris fuit ejus vitæ austéritas. Assúmpto hábitu tértii órdinis sancti Domínici, sanctæ Catharínæ Senénsis árdua pressit vestígia. Per quíndecim annos, ad plúsculas horas desolatióne spíritus et ariditáte misérrime contabéscens, fórtiter tulit agónes omni morte amarióres. Angelo tutelári, sanctæ Catharínæ Senénsi, Vírgini Deíparæ inter assíduas apparitiónes mire familiáris, a Christo has voces audíre méruit: Rosa cordis mei, tu mihi sponsa esto. Plúribus ante et post mortem miráculis claram, Clemens Papa décimus eam sanctárum Vírginum catálogo adscrípsit.
&teDeum
