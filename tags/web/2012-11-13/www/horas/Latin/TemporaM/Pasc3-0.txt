[Rank]
Dominica III Post Pascha;;Semiduplex;;5;;

[Rule]
9 Lectiones
Duplex
Una Antiphona

[Capitulum Vespera]
!1 Pet 2:11
v. Carissimi obsecro tamquam advenas et peregrinos abstinere vos a carnalibus~
desideriis quae militant adversus animam
$Deo gratias
_
R.br. Surrexit Dominus vere. Alleluia, alleluia
R. Surrexit Dominus vere. Alleluia, alleluia
V. Et apparuit Simoni
R. Alleluia, alleluia
&Gloria
R. Surrexit Dominus vere * Alleluia, alleluia

[Versum 1]
V. Mane nobiscum Domine, alleluia.
R. Quoniam advesperascit, alleluia.

[Ant 1]
Modicum * et non videbitis me, dicit Dominus: iterum modicum, et videbitis' me,~
quia vado ad Patrem, alleluia, alleluia.

[Oratio]
Deus, qui errantibus, ut in viam possint redire justitiae, veritatis tuae lumen~
ostendis: da cunctis qui christiana professione censentur, et illa respuere,~
quae huic inimica sunt nomini, et ea quae sunt apta, sectari.
$Per Dominum

[Lectio1]
Incipit liber Apocalypsis beati Joannis Apostoli.
!Rev 1:1-6
1 Apocalypsis Jesu Christi, quam dedit illi Deus palam facere servis suis, quae~
oportet fieri cito: et significavit, mittens per angelum suum servo suo Joanni,
2 qui testimonium perhibuit verbo Dei, et testimonium Jesu Christi, quaecumque~
vidit.
3 Beatus qui legit, et audit verba prophetiae hujus, et servat ea, quae in ea~
scripta sunt: tempus enim prope est.
4 Joannes septem ecclesiis, quae sunt in Asia. Gratia vobis, et pax ab eo, qui~
est, et qui erat, et qui venturus est: et a septem spiritibus qui in conspectu~
throni ejus sunt:
5 et a Jesu Christo, qui est testis fidelis, primogenitus mortuorum, et princeps~
regum terrae, qui dilexit nos, et lavit nos a peccatis nostris in sanguine suo,
6 et fecit nos regnum, et sacerdotes Deo et Patri suo: ipsi gloria et imperium~
in saecula saeculorum. Amen.

[Responsory1]
R. Dignus es Domine accipere librum, et aperire signacula ejus, alleluia:~
quoniam occisus es, et redemisti nos Deo
* In sanguine tuo, alleluia.
V. Fecisti enim nos Deo nostro regnum, et sacerdotium.
R. In sanguine tuo, alleluia.

[Lectio2]
!Rev 1:7-11
7 Ecce venit cum nubibus, et videbit eum omnis oculus, et qui eum pupugerunt. Et~
plangent se super eum omnes tribus terrae. Etiam: amen.
8 Ego sum alpha et omega, principium et finis, dicit Dominus Deus: qui est, et~
qui erat, et qui venturus est, omnipotens.
9 Ego Joannes frater vester, et particeps in tribulatione, et regno, et~
patientia in Christo Jesu: fui in insula, quae appellatur Patmos, propter verbum~
Dei, et testimonium Jesu:
10 fui in spiritu in dominica die, et audivi post me vocem magnam tamquam tubae,
11 dicentis: Quod vides, scribe in libro: et mitte septem ecclesiis, quae sunt~
in Asia, Epheso, et Smyrnae, et Pergamo, et Thyatirae, et Sardis, et~
Philadelphiae, et Laodiciae.

[Responsory2]
R. Ego sicut vitis fructificavi suavitatem odoris alleluia
* Transite ad me omnes qui concupiscitis me, et a generationibus meis~
adimplemini, alleluia, alleluia.
V. In me omnis spes vitae et virtutis.
R. Transite ad me omnes qui concupiscitis me, et a generationibus meis~
adimplemini, alleluia, alleluia.

[Lectio3]
!Rev 1:12-19
12 Et conversus sum ut viderem vocem, quae loquebatur mecum: et conversus vidi~
septem candelabra aurea:
13 et in medio septem candelabrorum aureorum, similem Filio hominis vestitum~
podere, et praecinctum ad mamillas zona aurea:
14 caput autem ejus, et capilli erant candidi tamquam lana alba, et tamquam nix,~
et oculi ejus tamquam flamma ignis:
15 et pedes ejus similes auricalco, sicut in camino ardenti, et vox illius~
tamquam vox aquarum multarum:
16 et habebat in dextera sua stellas septem: et de ore ejus gladius utraque~
parte acutus exibat: et facies ejus sicut sol lucet in virtute sua.
17 Et cum vidissem eum, cecidi ad pedes ejus tamquam mortuus. Et posuit dexteram~
suam super me, dicens: Noli timere: ego sum primus, et novissimus,
18 et vivus, et fui mortuus, et ecce sum vivens in saecula saeculorum: et habeo~
claves mortis, et inferni.
19 Scribe ergo quae vidisti, et quae sunt, et quae oportet fieri post haec.

[Responsory3]
R. Audivi vocem de caelo, tamquam vocem tonitrui magni, alleluia: regnabitDeus~
noster in aeternum, alleluia:
* Quia facta est salus, et virtus, et potestas Christi ejus, alleluia, alleluia.
V. Et vox de throno exivit, dicens: Laudem dicite Deo nostro omnes sancti ejus,~
et qui timetis Deum pusilli et magni.
R. Quia facta est salus, et virtus, et potestas Christi ejus, alleluia,~
alleluia.
&Gloria
R.* Quia facta est salus, et virtus, et potestas Christi ejus, alleluia,~
alleluia.

[Lectio4]
Sermo sancti Augustini Episcopi.
!Sermo 147. de Tempore.
Diebus his sanctis resurrectioni Domini dedicatis, quantum donante ipso possumus,~
de carnis resurrectione tractemus. Haec enim est fides nostra: hoc donum in~
Domini nostri Jesu Christi nobis carne promissum est, et in ipso praecessit~
exemplum. Voluit enim nobis, quod promisit in fine, non solum praenuntiare, sed~
etiam demonstrare. Illi quidem qui tunc fuerunt, cum illum viderent, et cum~
expavescerent, et spiritum se videre crederent, soliditatem corporis tenuerunt.~
Locutus est enim non solum verbis ad aures eorum, sed etiam specie ad oculos~
eorum: parumque erat se praebere cernendum, nisi etiam offerret pertractandum,~
atque palpandum.

[Responsory4]
R. Locutus est ad me unus ex septem Angelis, dicens: Veni, ostendam tibi novam~
nuptam, sponsam Agni:
* Et vidi Jerusalem descendentem de caelo, ornatam monilibus suis, alleluia,~
alleluia, alleluia.
V. Et sustulit me in spiritu in montem magnum et altum.
R. Et vidi Jerusalem descendentem de caelo, ornatam monilibus suis, alleluia,~
alleluia, alleluia.

[Lectio5]
Ait enim: Quid turbati estis, et cogitationes ascendunt in cor vestrum?~
Putaverunt enim se spiritum videre. Quid turbati estis, inquit, et cogitationes~
ascendunt in cor vestrum? Videte manus meas, et pedes meos: palpate, et videte:~
quia spiritus ossa et carnem non habet, sicut me videtis habere. Contra istam~
evidentiam disputabant homines. Quid enim aliud facerent homines, qui ea, quae~
sunt hominum, sapiunt, quam sic disputare de Deo contra Deum? Ille enim Deus est,~
isti homines sunt. Sed Deus novit cogitationes hominum, quoniam vanae sunt.

[Responsory5]
R. Audivi vocem in caelo Angelorum multorum dicentium:
* Timete Dominum, et date claritatem illi, et adorate eum qui fecit caelum et~
terram, mare et fontes aquarum, alleluia, alleluia.
V. Vidi Angelum Dei fortem, volantem per medium caeli, voce magna clamantem et~
dicentem.
R. Timete Dominum, et date claritatem illi, et adorate eum qui fecit caelum et~
terram, mare et fontes aquarum, alleluia, alleluia.

[Lectio6]
In homine carnali tota regula intelligendi est consuetudo cernendi. Quod solent~
videre, credunt: quod non solent, non credunt. Praeter consuetudinem facit Deus~
miracula, quia Deus est. Majora quidem miracula sunt, tot quotidie homines nasci,~
qui non erant, quam paucos resurrexisse, qui erant: et tamen ista miracula non~
consideratione comprehensa sunt, sed assiduitate viluerunt. Resurrexit Christus:~
absoluta est res. Corpus erat, caro erat: pependit in cruce, emisit animam,~
posita est caro in sepulcro. Exhibuit illam vivam, qui vivebat in illa. Quare~
miramur? quare non credimus? Deus est, qui fecit.

[Responsory6]
R. Veniens a Libano quam pulchra facta est, alleluia:
* Et odor vestimentorum ejus super omnia aromata, alleluia, alleluia.
V. Favus distillans labia ejus, mel et lac sub lingua ejus.
R. Et odor vestimentorum ejus super omnia aromata, alleluia, alleluia.
&Gloria
R. Et odor vestimentorum ejus super omnia aromata, alleluia, alleluia.

[Lectio7]
Lectio sancti Evangelii secundum Joannem.
!John 16:16-22
In illo tempore: Dixit Jesus discipulis suis: Modicum, et jam non videbitis me:~
et iterum modicum, et videbitis me quia vado ad Patrem. Et reliqua.
_
Homilia sancti Augustini Episcopi.
!Tr 101 in Johann sub fine
Modicum est hoc totum spatium, quo praesens pervolat saeculum. Unde dicit idem~
ipse Evangelista in Epistola sua: Novissima hora est. Ideo namque addidit: Quia~
vado ad Patrem: quod ad priorem sententiam referendum est, ubi ait: Modicum, et~
jam non videbitis me: non ad posteriorem, ubi ait: Et iterum modicum, et~
videbitis me. Eundo quippe ad Patrem, facturus erat ut eum non viderent. Ac per~
hoc non ideo dictum est, quia fuerat moriturus, et donec resurgeret, ab eorum~
aspectibus recessurus: sed quod esset iturus ad Patrem, quod fecit posteaquam~
resurrexit, et, cum eis per quadraginta dies conversatus, ascendit in caelum.

[Responsory7]
R. Decantabat populus Israël, alleluia: et universa multitudo Jacob canebat~
legitime:
* Et David cum cantoribus citharam percutiebat in domo Domini, et laudes Deo~
canebat, alleluia, alleluia.
V. Sanctificati sunt ergo sacerdotes et levitae: et universus Israël deducebat~
arcam foederis Domini in jubilo.
R. Et David cum cantoribus citharam percutiebat in domo Domini, et laudes Deo~
canebat, alleluia, alleluia.

[Lectio8]
Quis ergo ait: Modicum, et jam non videbitis me; qui eum corporaliter tunc~
videbant: quia iturus erat ad Patrem, et eum deinceps mortalem visuri non erant,~
qualem, cum ista loqueretur, videbant. Quod vero addidit: Et iterum modicum, et~
videbitis me: universae promisit Ecclesiae, sicut universae promisit: Ecce ego~
vobiscum sum usque ad consummationem saeculi. Non tardat Dominus promissum.~
Modicum, et videbimus eum: ubi jam nihil rogemus, nihil interrogemus, quia nihil~
desiderandum remanebit, nihil quaerendum latebit.

[Responsory8]
R. Tristitia vestra, alleluia,
* Convertetur in gaudium, alleluia, alleluia.
V. Mundus autem gaudebit, vos vero contristabimini: sed tristitia vestra.
R. Convertetur in gaudium, alleluia, alleluia.
&Gloria
R. Convertetur in gaudium, alleluia, alleluia.

[Lectio9]
Hoc modicum longum nobis videtur, quoniam adhuc agitur: cum finitum fuerit, tunc~
sentiemus quam modicum fuerit. Non ergo sit gaudium nostrum quale habet mundus,~
de quo dictum est: Mundus autem gaudebit. Nec tamen in hujus desiderii~
parturitione sine gaudio tristes simus: sed, sicut ait Apostolus: Spe gaudentes:~
In tribulatione patientes: quia et ipsa parturiens, cui comparati sumus, plus~
gaudet de mox futura prole, quam tristis est de praesenti dolore. Sed hujus~
sermonis iste sit finis: habent enim quaestionem molestissimam, quae sequuntur:~
nec brevitate coarctanda sunt, ut possint commodius, si Dominus voluerit,~
explicari.

[Responsory9]
R. Vidi Jerusalem descendentem de caelo, ornatam auro mundo, et lapidibus~
pretiosis intextam:
* Alleluia, alleluia.
V. Et erat structura muri ejus ex lapide jaspide; ipsa vero aurum mundum, simile~
vitro mundo.
R. Alleluia, alleluia
&Gloria
R. Alleluia, alleluia

[Capitulum Laudes]
!1 Pet 2:11
v. Carissimi obsecro tamquam advenas et peregrinos abstinere vos a carnalibus~
desideriis quae militant adversus animam
$Deo gratias
_
R.br. Surrexit Dominus de sepulcro * Alleluia, alleluia
R. Surrexit Dominus de sepulcro: Alleluia, alleluia
V. Qui pro nobis pependit in ligno
R. Alleluia, alleluia
&Gloria
R. Surrexit Dominus de sepulcro: Alleluia, alleluia

[Versum 2]
V. In resurrectione tua Christe, alleluia.
R. Caeli et terra laetentur, alleluia.

[Ant 2]
Modicum * et non videbitis me, dicit Dominus: iterum modicum, et videbitis' me,~
quia vado ad Patrem, alleluia, alleluia.

[Capitulum Tertia]
!1 Pet 2:11
v. Carissimi obsecro tamquam advenas et peregrinos abstinere vos a carnalibus~
desideriis quae militant adversus animam
$Deo gratias

[Capitulum Sexta]
!1 Pet 2:13-14
v. Subjecti igitur estote omni humanae creaturae propter Deum: sive regi quasi~
praecellenti: sive ducibus tamquam ab eo missis ad vindictam malefactorum laudem~
vero bonorum.
$Deo gratias

[Capitulum Nona]
!1 Pet 2:18-19
v. Servi subditi estote in omni timore dominis, non tantum bonis et modestis,~
sed etiam dyscolis. Haec est enim gratia in Christo Jesu Domino nostro.
$Deo gratias

[Versum 3]
V. Mane nobiscum Domine, alleluia.
R. Quoniam advesperascit, alleluia.

[Ant 3]
Amen dico vobis, * quia plorabitis et flebitis vos: mundus autem gaudebit, vos~
vero contristabimini: sed tristitia vestra convertetur in gaudium, alleluia.

[LectioE]
v. Sequentia Sancti Evangelii secundum Johannem
!John 16:16-22
16:16 Modicum, et jam non videbitis me; et iterum modicum, et videbitis me: quia~
vado ad Patrem.
16:17 Dixerunt ergo ex discipulis ejus ad invicem: Quid est hoc quod dicit~
nobis: Modicum, et non videbitis me; et iterum modicum, et videbitis me, et quia~
vado ad Patrem?
16:18 Dicebant ergo: Quid est hoc quod dicit: Modicum? nescimus quid loquitur.
16:19 Cognovit autem Jesus, quia volebant eum interrogare, et dixit eis: De hoc~
quaeritis inter vos quia dixi: Modicum, et non videbitis me; et iterum modicum,~
et videbitis me.
16:20 Amen, amen dico vobis: quia plorabitis, et flebitis vos, mundus autem~
gaudebit; vos autem contristabimini, sed tristitia vestra vertetur in gaudium.
16:21 Mulier cum parit, tristitiam habet, quia venit hora ejus; cum autem~
pepererit puerum, jam non meminit pressurae propter gaudium, quia natus est homo~
in mundum.
16:22 Et vos igitur nunc quidem tristitiam habetis, iterum autem videbo vos, et~
gaudebit cor vestrum: et gaudium vestrum nemo tollet a vobis.
$Te decet
