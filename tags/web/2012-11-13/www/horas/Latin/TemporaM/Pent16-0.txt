[Rank]
Dominica XVI Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Tua nos, quaesumus Domine, gratia semper et praeveniat et sequatur: ac bonis~
operibus jugiter praestet esse intentos.
$Per Dominum

[Lectio7]
Lectio sancti Evangelii secundum Lucam.
!Luke 14:1-11
In illo tempore: Cum intraret Jesus in domum cujusdam principis pharisaeorum~
sabbato manducare panem, et ipsi observabant eum. Et ecce homo quidam hydropicus~
erat ante illum. Et reliqua.
_
Homilia S. Ambrosii Episcopi.
!Liber 7. in Lucae cap. 14.
Curatur hydropicus, in quo fluxus carnis exuberans animae gravabat officia,~
spiritus exstinguebat ardorem. Deinde docetur humilitas, dum in illo convivio~
nuptiali appetentia loci superioris arcetur: clementer tamen, ut persuasio~
humanitatis asperitatem coercitionis excluderet, ratio proficeret ad~
persuasionis effectum, et correctio emendaret affectum. Huic quasi proximo~
limine humanitas copulatur: quae ita Dominicae sententiae definitione~
distinguitur, si in pauperes et debiles conferatur: nam hospitalem esse~
remuneraturis, affectus avaritiae est.

[Lectio8]
Postremo jam quasi emeritae militiae viro contemnendarum stipendium~
praescribitur facultatum: quod neque ille, qui studiis intentus inferioribus~
possessiones sibi terrenas coemit, regnum caeli possit adipisci, cum Dominus~
dicat: Vende omnia tua, et sequere me: nec ille, qui emit boves: cum Eliseus~
occiderit, et populo diviserit quos habebat: et ille qui duxit uxorem, cogitet~
quae mundi sunt, non quae Dei. Non quo conjugium reprehendatur, sed quia ad~
majorem honorem vocetur integritas: quoniam mulier inmipta et vidua cogitat quae~
sunt Domini, ut sit sancta corpore et spiritu.

[Lectio9]
Sed ut in gratiam, ut supra cum viduis, ita nunc etiam cum conjugibus~
revertamur: non refugimus opinionem, quam sequuntur plerique, ut tria genera~
hominum a consortio magnae illius cenae aestimemus excludi: Gentilium,~
Judaeorum, Haereticorum. Et ideo Apostolus avaritiam dicit esse fugiendam: ne~
impediti more Gentili, iniquitate, malitia, impudicitia, avaritia, ad regnum~
Christi pervenire nequeamus. Omnis enim immundus, aut avarus, quod est idolorum~
servitus, non habet hereditatem in regno Christi et Dei.
&teDeum

[Ant 2]
Cum intraret * Jesus in domum cujusdam principis pharisaeorum sabbato manducare~
panem: ecce homo quidam hydropicus erat ante illum: ipse vero apprehensum~
sanavit eum, ac dimisit.

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 3]
Cum vocatus fueris * ad nuptias, recumbe in novissimo loco; ut dicat tibi qui te~
invitavit: Amice, ascende superius; et erit tibi gloria coram simul~
discumbentibus, alleluia.

[Versum 3]
V. Dirigatur Domine oratio mea.
R. Sicut incensum in conspectu tuo.

[LectioE]
v. Sequentia Sancti Evangelii secundum Lucam
!Luke 14:1-11
14:1 Et factum est cum intraret Jesus in domum cujusdam principis pharisaeorum sabbato manducare panem, et ipsi observabant eum.
14:2 Et ecce homo quidam hydropicus erat ante illum.
14:3 Et respondens Jesus dixit ad legisperitos et pharisaeos, dicens: Si licet sabbato curare?
14:4 At illi tacuerunt. Ipse vero apprehensum sanavit eum, ac dimisit.
14:5 Et respondens ad illos dixit: Cujus vestrum asinus, aut bos in puteum cadet, et non continuo extrahet illum die sabbati?
14:6 Et non poterant ad haec respondere illi.
14:7 Dicebat autem et ad invitatos parabolam, intendens quomodo primos accubitus eligerent, dicens ad illos:
14:8 Cum invitatus fueris ad nuptias, non discumbas in primo loco, ne forte honoratior te sit invitatus ab illo.
14:9 Et veniens is, qui te et illum vocavit, dicat tibi: Da huic locum: et tunc incipias cum rubore novissimum locum tenere.
14:10 Sed cum vocatus fueris, vade, recumbe in novissimo loco: ut, cum venerit qui te invitavit, dicat tibi: Amice, ascende superius. Tunc erit tibi gloria coram simul discumbentibus:
14:11 quia omnis, qui se exaltat, humiliabitur: et qui se humiliat, exaltabitur.
$Te decet
