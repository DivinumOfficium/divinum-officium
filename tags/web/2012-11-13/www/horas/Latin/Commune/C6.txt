[Name]
Commune Virgine

[Rule]
Psalmi Dominica
Antiphonas horas

[Ant Vespera]
Haec est Virgo sapiens, * et una de numero prudentum;;109
Haec est Virgo sapiens, * quam Dominus vigilantem invenit;;112
Haec est quae nescivit * torum in delicto: habebit fructum in respectione animarum sanctarum;;121
Veni electa mea, * et ponam in te thronum meum, alleluia;;126
Ista est speciosa * inter filias Jerusalem;;147

[Capitulum Vespera]
!2 Cor 10:17-18
v. Fratres: Qui gloriatur, in Domino glorietur. Non enim qui seipsum commendat, ille probatus est: sed quem Deus commendat.
$Deo gratias

[Hymnus Vespera]
{:H-Jesucoronavirginum:}v. Jesu, corona Virginum,
Quem Mater illa concipit,
Quae sola Virgo parturit:
Haec vota clemens accipe.
_
Qui pergis inter lilia,
Septus choreis Virginum,
Sponsus decorus gloria,
Sponsisque reddens praemia.
_
Quocumque tendis, Virgines
Sequuntur, atque laudibus
Post te canentes cursitant,
Hymnosque dulces personant.
_
Te deprecamur supplices;
Nostris ut addas sensibus,
Nescire prorsus omnia
Corruptionis vulnera.
_
* Virtus, honor, laus, gloria
Deo Patri cum Filio,
Sancto simul Paraclito,
In saeculorum saecula.
Amen.

[Versum 1]
V. Specie tua et pulchritudine tua.
R. Intende, prospere procede, et regna.

[Ant 1]
Veni Sponsa Christi: * accipe coronam, quam tibi Dominus praeparavit in aeternum.

[Invit]
Regem Virginum Dominum, * Venite, adoremus.

[Hymnus Matutinum]
{:H-Virginisproles:}v. Virginis Proles, Opifexque Matris,
Virgo quem gessit, peperitque Virgo;
Virginis partos canimus decora
Morte triumphos.
_
Haec enim palmae duplicis beata
Sorte, dum gestit fragilem domare
Corporis sexum, domuit cruentum
Caede tyrannum.
_
Unde nec mortem, nec amica mortis
Mille poenarum genera expavescens,
Sanguine effuso meruit serenum
Scandere caelum.
_
Hujus oratu Deus alme nobis
Debitas poenas scelerum remitte;
Ut tibi puro resonemus almum
Pectore carmen.
_
Sit decus Patri, genitaeque Proli,
Et tibi compar utriusque virtus
Spiritus semper, Deus unus omni
Temporis aevo. 
Amen.

[Hymnus Matutinum 1]
{:H-Virginisproles:}v. Virginis Proles, Opifexque Matris,
Virgo quem gessit, peperitque Virgo;
Virginis festum canimus beatae,
Accipe votum.
_
Hujus oratu Deus alme nobis
Debitas poenas scelerum remitte;
Ut tibi puro resonemus almum
Pectore carmen.
_
Sit decus Patri, genitaeque Proli,
Et tibi compar utriusque virtus
Spiritus semper, Deus unus omni
Temporis aevo.
Amen.

[Ant Matutinum]
O quam pulchra * est casta generatio cum claritate;;8
Ante torum * hujus Virginis frequentate nobis dulcia cantica dramatis;;18
Revertere, * revertere Sunamitis: revertere, revertere, ut intueamur te;;23
V. Specie tua et pulchritudine tua.
R. Intende, prospere procede, et regna.
Specie tua * et pulchritudine tua intende, prospere procede, et regna;;44
Adjuvabit eam * Deus vultu suo: Deus in medio ejus, non commovebitur;;45
Aquae multae * non potuerunt exstinguere caritatem;;47
V. Adjuvabit eam Deus vultu suo
R. Deus in medio ejus, non commovebitur
Nigra sum * sed formosa, filiae Jerusalem: ideo dilexit me Rex, et introduxit me in cubiculum suum;;95
Trahe me post te, * in odorem curremus unguentorum tuorum: oleum effusum nomen tuum;;96
Veni Sponsa Christi, * accipe coronam, quam tibi Dominus praeparavit in aeternum;;97
V. Elegit eam Deus et praeelegit eam.
R. In tabernaculo suo habitare facit eam

[Lectio1]
De Epistola prima beati Pauli Apostoli ad Corinthios.
!1 Cor 7:25-31
25 De virginibus praeceptum Domini non habeo: consilium autem do, tamquam misericordiam consecutus a Domino, ut sim fidelis.
26 Existimo ergo hoc bonum esse propter instantem necessitatem, quoniam bonum est homini sic esse.
27 Alligatus es uxori? noli quaerere solutionem. Solutus es ab uxore? noli quaerere uxorem.
28 Si autem acceperis uxorem, non peccasti. Et si nupserit virgo, non peccavit: Tribulationem tamen carnis habebunt hujusmodi. Ego autem vobis parco.
29 Hoc itaque dico, fratres: Tempus breve est: reliquum est, ut et qui habent uxores, tamquam non habentes sint:
30 et qui flent, tamquam non flentes: et qui gaudent, tamquam non gaudentes: et qui emunt, tamquam non possidentes:
31 et qui utuntur hoc mundo, tamquam non utantur: praeterit enim figura hujus mundi.

[Responsory10]
R. Veni Sponsa Christi, accipe coronam, quam tibi Dominus praeparavit in aeternum: pro cujus amore sanguinem tuum fudisti,
* Et cum Angelis in paradisum introisti.
V. Veni electa mea, et ponam in te thronum meum, quia concupivit Rex speciem tuam.
R. Et cum Angelis in paradisum introisti.

[Responsory1]
R. Veni electa mea, et ponam in te thronum meum:
* Quia concupivit Rex speciem tuam.
V. Specie tua et pulchritudine tua intende, prospere procede, et regna.
R. Quia concupivit Rex speciem tuam.

[Lectio2]
!1 Cor 7:32-35
32 Volo autem vos sine sollicitudine esse. Qui sine uxore est, sollicitus est quae Domini sunt, quomodo placeat Deo.
33 Qui autem cum uxore est, sollicitus est quae sunt mundi, quomodo placeat uxori, et divisus est.
34 Et mulier innupta, et virgo, cogitat quae Domini sunt, ut sit sancta corpore, et spiritu. Quae autem nupta est, cogitat quae sunt mundi, quomodo placeat viro.
35 Porro hoc ad utilitatem vestram dico: non ut laqueum vobis injiciam, sed ad id, quod honestum est, et quod facultatem praebeat sine impedimento Dominum obsecrandi.

[Responsory2]
R. Diffusa est gratia in labiis tuis:
* Propterea benedixit te Deus in aeternum.
V. Specie tua et pulchritudine tua intende, prospere procede, et regna.
R. Propterea benedixit te Deus in aeternum.

[Lectio3]
!1 Cor 7:36-40
36 Si quis autem turpem se videri existimat super virgine sua, quod sit superadulta, et ita oportet fieri: quod vult faciat: non peccat, si nubat.
37 Nam qui statuit in corde suo firmus, non habens necessitatem, potestatem autem habens suae voluntatis, et hoc judicavit in corde suo, servare virginem suam, bene facit.
38 Igitur et qui matrimonio jungit virginem suam, bene facit: et qui non jungit, melius facit.
39 Mulier alligata est legi quanto tempore vir ejus vivit. Quod si dormierit vir ejus, liberata est: cui vult nubat, tantum in Domino.
40 Beatior autem erit si sic permanserit secundum meum consilium: puto autem quod et ego Spiritum Dei habeam.

[Responsory3]
R. Specie tua et pulchritudine tua
* Intende, prospere procede, et regna.
V. Diffusa est gratia in labiis tuis, propterea benedixit te Deus in aeternum.
R. Intende, prospere procede, et regna.
&Gloria
R. Intende, prospere procede, et regna.

[Lectio4]
Sermo sancti Ambrosii Episcopi
!Lib. 1. de Virg., circa init.
Quoniam hodie natalis est Virginis, invitat nunc integritatis amor, ut aliquid de virginitate dicamus: ne veluti transitu quodam praestricta videatur, quae principalis est virtus. Non enim ideo laudabilis virginitas, quia in Martyribus reperitur: sed quia ipsa Martyres faciat. Quis autem humano eam possit ingenio comprehendere, quam nec natura suis inclusit legibus? aut quis naturali voce complecti, quod supra usum naturae sit? E caelo accersivit, quod imitaretur in terris. Nec immerito vivendi sibi usum quaesivit e caelo, quae Sponsum sibi invenit in caelo.

[Responsory4]
R. Propter veritatem, et mansuetudinem, et justitiam:
* Et deducet te mirabiliter dextera tua
V. Specie tua et pulchritudine tua intende, prospere procede, et regna.
R. Et deducet te mirabiliter dextera tua

[Lectio5]
Haec nubes, aera, Angelos, sideraque transgrediens, Verbum Dei in ipso sinu Patris invenit, et toto hausit pectore. Nam quis tantum, cum invenerit, relinquat boni? Unguentum enim exinanitum est nomen tuum: propterea adolescentulae dilexerunt te, et attraxerunt te. Postremo non meum est illud, quoniam, Quae non nubunt, neque nubentur, erunt sicut Angeli Dei in caelo. Nemo ergo miretur, si Angelis comparentur, quae Angelorum Domino copulantur.

[Responsory5]
R. Dilexisti justitiam, et odisti iniquitatem:
* Propterea unxit te Deus, Deus tuus, oleo laetitiae.
V. Propter veritatem, et mansuetudinem, et justitiam.
R. Propterea unxit te Deus, Deus tuus, oleo laetitiae.

[Lectio6]
Quis igitur neget hanc vitam fluxisse de caelo, quam non facile invenimus in terris, nisi postquam Deus in haec terreni corporis membra descendit? Tunc in utero Virgo concepit, et Verbum caro factum est, ut caro fieret Deus, Dicet aliquis: Sed etiam Elias nullius corporei coitus fuisse permixtus cupiditatibus invenitur. Ideo ergo curru raptus ad caelum: ideo cum Domino apparet in gloria, ideo Dominici venturus est praecursor adventus.

[Responsory6]
R. Afferentur Regi virgines post eam, proximae ejus.
* Afferentur tibi in laetitia et exsultatione.
V. Specie tua et pulchritudine tua intende, prospere procede, et regna.
R. Afferentur tibi in laetitia et exsultatione.
&Gloria
R. Afferentur tibi in laetitia et exsultatione.

[Lectio7]
Lectio sancti Evangelii secundum Matthaeum.
!Matt 25:1-13
In illo tempore: Dixit Jesus discipulis suis parabolam hanc: Simile erit regnum caelorum decem virginibus: quae accipientes lampades suas, exierunt obviam sponso et sponsae. Et reliqua.
_
Homilia sancti Gregorii Papae.
!Hom. 12. in Evang.
Saepe vos, fratres carissimi, admoneo prava opera fugere, mundi hujus inquinamenta devitare: sed hodierna sancti Evangelii lectione compellor dicere, ut et bona quae agitis, cum magna cautela teneatis: ne per hoc quod a vobis rectum geritur, favor aut gratia humana requiratur: ne appetitus laudis subrepat, et quod foris ostenditur, intus a mercede vacuetur. Ecce enim Redemptoris voce decem virgines et omnes dicuntur virgines, et tamen intra beatitudinis januam non omnes sunt receptae: quia earum quaedam, dum de virginitate sua gloriam foris expetunt, in vasis suis oleum habere noluerunt.

[Responsory7]
R. Haec est Virgo sapiens, quam Dominus vigilantem invenit, quae acceptis lampadibus, sumpsit secum oleum:
* Et veniente Domino, introivit cum eo ad nuptias.
V. Media nocte clamor factus est: Ecce sponsus venit, exite obviam ei.
R. Et veniente Domino, introivit cum eo ad nuptias.

[Lectio8]
Sed prius quaerendum nobis est, quid sit regnum caelorum, aut cur decem virginibus comparetur, quae etiam virgines prudentes et fatuae dicantur. Dum enim caelorum regnum constat, quia reproborum nullus ingreditur, etiam fatuis virginibus cur simile esse perhibetur? Sed sciendum nobis est, quod saepe in sacro eloquio regnum caelorum praesentis temporis Ecclesia dicitur. De quo alio in loco Dominus dicit: Mittet Filius hominis Angelos suos, et colligent de regno ejus omnia scandala. Neque enim in illo regno beatitudinis, in quo pax summa est, inveniri scandala poterunt, quae colligantur.

[Responsory8]
R. Media nocte clamor factus est:
* Ecce sponsus venit, exite obviam ei.
V. Prudentes virgines, aptate vestras lampades.
R. Ecce sponsus venit, exite obviam ei.
&Gloria
R. Ecce sponsus venit, exite obviam ei.

[Lectio9]
In quinque autem corporis sensibus unusquisque subsistit; geminatus autem quinarius denarium perficit. Et quia ex utroque sexu fidelium multitudo colligitur, sancta Ecclesia decem virginibus similis esse denuntiatur, In qua quia mali cum bonis, et reprobi cum electis admixti sunt, recte similis virginibus prudentibus et fatuis esse perhibetur. Sunt namque plerique continentes qui ab appetitu se exteriori custodiunt, et spe ad interiora rapiuntur, carnem macerant, et toto desiderio ad supernam patriam anhelant, aeterna praemia expetunt, pro laboribus suis recipere laudes humanas nolunt. Hi nimirum gloriam suam non in ore hominum ponunt, sed intra conscientiam contegunt. Et sunt plerique, qui corpus per abstinentiam affligunt, sed de ipsa sua abstinentia humanos favores expetunt.
&teDeum

[Ant Laudes]
Haec est Virgo sapiens, * et una de numero prudentum;;
Haec est Virgo sapiens, * quam Dominus vigilantem invenit;;
Haec est quae nescivit * torum in delicto: habebit fructum in respectione animarum sanctarum;;
Veni electa mea, * et ponam in te thronum meum, alleluia;;
Ista est speciosa * inter filias Jerusalem;;

[Capitulum Laudes]
!2 Cor 10:17-18
v. Fratres: Qui gloriatur, in Domino glorietur. Non enim qui seipsum commendat, ille probatus est: sed quem Deus commendat.
$Deo gratias

[Hymnus Laudes]
@Commune/C6:Hymnus Vespera

[Versum 2]
V. Diffusa est gratia in labiis tuis.
R. Propterea benedixit te Deus in aeternum.

[Ant 2]
Simile est regnum caelorum * homini negotiatori quaerenti bonas margaritas: inventa una pretiosa, dedit omnia sua, et comparavit eam.

[Oratio]
Deus, qui inter cetera potente tuae miracula etiam in sexu fragili victoriam martyrii contulisti: concede propitius; ut qui beate N. Virginis et Martyris tue natalitia colimus, per ejus ad te exempla gradiamur.
$Per Dominum

[Lectio Prima]
!Sap 4:1
v. O quam pulchra est casta generatio cum claritate! immortalis est enim memoria illius: quoniam apud Deum nota est, et apud homines.

[Capitulum Tertia]
!2 Cor 10:17-18
v. Fratres: Qui gloriatur, in Domino glorietur. Non enim qui seipsum commendat, ille probatus est: sed quem Deus commendat.
$Deo gratias

[Responsory Tertia]
R.br. Specie tua * Et pulchritudine tua.
R. Specie tua * Et pulchritudine tua.
V. Intende, prospere procede, et regna.
R. Et pulchritudine tua.
&Gloria
R. Specie tua * Et pulchritudine tua.
_
V. Adjuvabit eam Deus vultu suo.
R. Deus in medio ejus, non commovebitur.

[Capitulum Sexta]
!2 Cor 11:2
v. Aemulor enim vos Dei aemulatione. Despondi enim vos uni viro virginem castam exhibere Christo.
$Deo gratias

[Responsory Sexta]
R.br. Adjuvabit eam * Deus vultu suo.
R. Adjuvabit eam * Deus vultu suo.
V. Deus in medio ejus, non commovebitur.
R. Deus vultu suo.
&Gloria
R. Adjuvabit eam * Deus vultu suo.
_
V. Elegit eam Deus, et praeelegit eam.
R. In tabernaculo suo habitare facit eam.

[Capitulum Nona1]
!Sir 51:13-14
v. Domine Deus meus, exaltasti super terram habitationem meam, et pro morte defluente deprecata sum. Invocavi Dominum Patrem Domini mei, ut non derelinquat me in die tribulationis meae, et in tempore superborum sine adjutorio.
$Deo gratias

[Capitulum Nona]
!Sap 4:1
v. O quam pulchra est casta generatio cum claritate! immortalis est enim memoria illius: quoniam apud Deum nota est, et apud homines.
$Deo gratias

[Responsory Nona]
R.br. Elegit eam Deus, * Et praeelegit eam.
R. Elegit eam Deus, * Et praeelegit eam.
V. In tabernaculo suo habitare facit eam.
R. Et praeelegit eam.
&Gloria
R. Elegit eam Deus, * Et praeelegit eam.
_
V. Diffusa est gratia in labiis tuis.
R. Propterea benedixit te Deus in aeternum.

[Versum 3]
V. Diffusa est gratia in labiis tuis.
R. Propterea benedixit te Deus in aeternum.

[Ant 3]
Veni Sponsa Christi: * accipe coronam, quam tibi Dominus praeparavit in aeternum.

[Lectio11]
De libro Ecclesiastici
!Sir 51:1-7
1 Confitebor tibi, Domine Rex, et collaudabo te Deum Salvatorem meum.
2 Confitebor nomini tuo, quoniam adjutor et protector factus es mihi,
3 et liberasti corpus meum a perditione: a laqueo linguae iniquae, et a labiis operantium mendacium: et in conspectu astantium factus es mihi adjutor.
4 Et liberasti me, secundum multitudinem misericordiae nominis tui, a rugientibus praeparatis ad escam:
5 de manibus quaerentium animam meam, et de portis tribulationum quae circumdederunt me;
6 a pressura flammae quae circumdedit me, et in medio ignis non sum aestuata;
7 de altitudine ventris inferi, et a lingua coinquinata, et a verbo mendacii, a rege iniquo, et a lingua injusta.

[Lectio21]
!Sir 51:8-12
8 Laudabit usque ad mortem anima mea Dominum,
9 et vita mea appropinquans erat in inferno deorsum.
10 Circumdederunt me undique, et non erat qui adjuvaret: Respiciens eram ad adjutorium hominum, et non erat.
11 Memorata sum misericordiae tuae Domine, et operationis tuae, quae a saeculo sunt:
12 quoniam eruis sustinentes te, Domine, et liberas eos de manibus gentium.

[Lectio31]
!Sir 51:13-17
13 Exaltasti super terram habitationem meam, et pro morte defluente deprecata sum.
14 Invocavi Dominum Patrem Domini mei, ut non derelinquat me in die tribulationis meae, et in tempore superborum, sine adjutorio.
15 Laudabo nomen tuum assidue, et collaudabo illud in confessione: et exaudita est oratio mea,
16 Et liberasti me de perditione, et eripuisti me de tempore iniquo.
17 Propterea confitebor, et laudem dicam tibi, et benedicam nomini Domini.
