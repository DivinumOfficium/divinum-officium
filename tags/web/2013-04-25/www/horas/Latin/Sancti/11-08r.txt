[Rank]
Ss. Quatuor Coronatorum Martyrum;;Simplex;;1.1;;vide C3

[Rule]
vide C3;

[Oratio]
Praesta, quaesumus omnipotens Deus: ut, qui gloriosus Martyres fortes in sua~
confessione cognovimus, pios apud te in nostra intercessione sentiamus.
$Per Dominum

[Lectio93]
Severus, Severianus, Carpophorus et Victorinus fratres, in persecutione~
Diocletiani deorum cultum libere detestantes, plumeatis caesi, in verberibus~
vitam pro Christi nomine profuderunt. Quorum corpora canibus objecta, cum ab~
illis intacta diu fuissent, sublata a Christianis, via Lavicana, tertio ab Urbe~
lapide, in arenaria sepeliuntur prope sepulchrum sanctorum Martyrum Claudii,~
Nicostrati, Symphoriani, Castorii et Simplicii, qui eodem imperatore passi~
erant: quod, cum essent summi sculptores, nullo modo adduci potuerant ut~
idolorum statuas facerent; et ad Solis simulacrum ducti, ut illud venerarentur,~
numquam commissuros se dixerunt, ut adorarent opera manuum hominum. Quamobrem in~
carcerem conjecti, cum ibi multos dies in eodem proposito perstitissent, primum~
scorpionibus caesi, deinde vivi plumbeis loculis inclusi in flumen dejiciuntur.~
Exstat in Urbe ecclesia sub nomine sanctorum Quatuor Coronatorum, quorum diu~
ignota nomina, divinitus postea patefacta sunt: ubi non solum illorum quatuor,~
sed etiam horum quinque Martyrum corpora honorifice sepulta sunt, et eorum~
festivitas sexto Idus Novembris celebratur.
&teDeum
