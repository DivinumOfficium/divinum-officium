93:1 Isten a boszúállás Ura, a boszúállás Istene szabadon cselekszik. 
93:2 Emelkedjél föl, ki a földet itéled; fizesd meg a díjt a kevélyeknek. 
93:3 Meddig fognak, Uram, a bûnösök, meddig fognak a bûnösök örvendezni, 
93:4 beszélni és gonoszságot szólani, szólani mind, kik igaztalanságot mívelnek? 
93:5 A te népedet, Uram, megalázzák, és örökségedet nyomorgatják; 
93:6 az özvegyet és jövevényt megölik, és az árvákat meggyilkolják, 
93:7 és azt mondják: Nem látja az Úr, és nem veszi észre Jákob Istene. 
93:8 Értsétek meg, esztelenek, a nép között, és bolondok, valahára okúljatok. 
93:9 Ki a fület plántálta, nem hall-e? vagy ki a szemet alkotta, nem lát-e? 
93:10 Ki megdorgálja a népeket, nem fedd-e meg? ki tudományra tanítja az embert? 
93:11 Az Úr tudja az emberek gondolatait, hogy hiábavalók. 
93:12 Boldog ember az, kit te oktatsz, Uram! és törvényedre tanítasz. 
93:13 Hogy megnyugtasd õt a rosz napokon, míg a bûnösnek verem ásatik. 
93:14 Mert az Úr nem veti meg népét, és örökségét nem hagyja el, 
93:15 mignem az igazság itéletté változik, és mellette lesznek mind, kik igaz szívûek. 
93:16 Ki kel föl érettem a gonoszok ellen? vagy ki áll mellém a gonosztevõk ellen? 
93:17 Ha akkor az Úr nem segít engem, csakhamar pokolban lakott volna az én lelkem. 
93:18 Ha mondottam: Lábam ingadoz, a te irgalmasságod, Uram, megsegített engem. 
93:19 Szivem fájdalmainak sokasága között a te vigasztalásaid örvendeztették az én lelkemet. 
93:20 Vajjon a gonoszság székével tartasz-e? s a törvény örve alatt nyomorgatás-e a te szándékod? 
93:21 Ôk kapkodnak az igaz lelkén, és az ártatlan vért elkárhoztatják; 
93:22 de az Úr nekem oltalmam lett, és az én Istenem reményem segítsége; 
93:23 és megfizeti nekik gonoszságukat, és roszaságukban elveszti õket, elveszti õket a mi Urunk Istenünk. 
