61:1 (A karvezetõnek, Jedutun szerint - Dávid zsoltára.)
61:2 Lelkem Istenben lel nyugalmat, segítség csak tõle jön.
61:3 Egyedül õ a sziklám és az üdvösségem, õ az én váram, nem rendülök meg.
61:4 Meddig fenyegetitek még ti mind az egyet, hogy ledöntitek, mint az omlott falat, mint a düledezõ várfalat?
61:5 Csupán csalást eszelnek ki, akiknek hazugság az örömük. Hazugság van a szájukban, s kívánják az áldást, bár szívükben átkot hordoznak.
61:6 Istenben keress, lelkem, nyugalmat, segítség csak tõle jön!
61:7 Egyedül õ a sziklám és az üdvösségem, õ a váram, nem rendülök meg.
61:8 Üdvöm és dicsõségem Istentõl várom, õ az én erõs sziklám, igen, Isten a menedékem.
61:9 Népem, remélj benne minden idõben! Öntsétek ki elõtte szíveteket, hiszen Isten a mi menedékünk!
61:10 Ádám gyermekei olyanok, mint a fuvallat, az emberek fiai csalfák. A mérlegen gyorsan emelkednek, együtt is könnyebbek, mint a fuvallat.
61:11 Ne bizakodjatok a hatalomban, ne dicsekedjetek rablással, s ha javaitok gyarapodnak, a szívetek ne tapadjon hozzá!
61:12 Egyet szólt az Isten, két dolgot értettem belõle:
61:13 Istené a hatalom és tiéd, ó Uram, a kegyelem. Te megfizetsz mindenkinek tettei szerint.
