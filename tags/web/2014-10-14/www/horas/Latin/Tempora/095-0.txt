[Ant 1]
Domine Rex omnipotens, * in dicione tua cuncta sunt posita, et non est qui possit tuae resistere voluntati.

[Versum 1]
V. Vespertina oratio ascendat ad te, Domine.
R. Et descendat super nos misericordia tua.

[Lectio1]
Incipit liber Esther
!Esth 1:1-4
1 In diebus Assueri, qui regnavit ab India usque Æthiopiam super centum viginti septem provincias,
2 quando sedit in solio regni sui, Susan civitas regni ejus exordium fuit.
3 Tertio igitur anno imperii sui fecit grande convivium cunctis principibus et pueris suis, fortissimis Persarum, et Medorum inclytis, et praefectis provinciarum coram se,
4 ut ostenderet divitias gloriae regni sui, ac magnitudinem atque jactantiam potentiae suae, multo tempore, centum videlicet et octoginta diebus.

[Responsory1]
R. Domine mi Rex omnipotens, in dicione tua cuncta sunt posita, et non est qui possit resistere voluntati tuae:
* Libera nos propter nomen tuum.
V. Exaudi orationem nostram, et converte luctum nostrum in gaudium.
R. Libera nos propter nomen tuum.

[Lectio2]
!Esth 1:5-6
5 Cumque implerentur dies convivii, invitavit omnem populum, qui inventus est in Susan, a maximo usque ad minimum: et jussit septem diebus convivium praeparari in vestibulo horti, et nemoris quod regio cultu et manu consitum erat.
6 Et pendebant ex omni parte tentoria aerii coloris et carbasini ac hyacinthini, sustentata funibus byssinis atque purpureis, qui eburneis circulis inserti erant, et columnis marmoreis fulciebantur. Lectuli quoque aurei et argentei, super pavimentum smaragdino et pario stratum lapide, dispositi erant: quod mira varietate pictura decorabat.

[Responsory2]
@Tempora/094-0:Responsory7

[Lectio3]
!Esth 1:7-9
7 Bibebant autem qui invitati erant aureis poculis, et aliis atque aliis vasis cibi inferebantur. Vinum quoque, ut magnificentia regia dignum erat, abundans, et praecipuum ponebatur.
8 Nec erat qui nolentes cogeret ad bibendum, sed sicut rex statuerat, praeponens mensis singulos de principibus suis ut sumeret unusquisque quod vellet.
9 Vasthi quoque regina fecit convivium feminarum in palatio, ubi rex Assuerus manere consueverat.

[Responsory3]
R. Spem in alium numquam habui, praeterquam in te Deus Israël:
* Qui irasceris, et propitius eris: et omnia peccata hominum in tribulatione dimittis.
V. Domine Deus Creator caeli et terrae, respice ad humilitatem nostram.
R. Qui irasceris, et propitius eris: et omnia peccata hominum in tribulatione dimittis.
&Gloria
R. Qui irasceris, et propitius eris: et omnia peccata hominum in tribulatione dimittis.

[Lectio4]
Ex libro Officiorum sancti Ambrosii Episcopi.
!Lectio iv. Lib. 3. Cap. 15.
Quid Esther regina, nonne ut populum suum periculo erueret (quod erat decorum atque honestum) morti se obtulit, nec immitis regis trepidavit furorem? Ipse quoque rex Persarum ferox atque tumido corde, tamen decorum judicavit, indici insidiarum, quae sibi paratae forent, gratiam repraesentare populumque liberum a servitute eripere, eruere neci, nec parcere neci ejus, qui tam indecora suasisset. Denique quem secundum a se, ac praecipuum inter omnes amicos haberet, cruci tradidit, quod dehonestatum se ejus fraudulentis consiliis animadvertisset.

[Responsory4]
R. Memento mei Domine Deus in bonum:
* Et ne deleas miserationes meas, quas feci in domo Dei mei, et in caeremoniis ejus.
V. Recordare mei, Domine Deus meus.
R. Et ne deleas miserationes meas, quas feci in domo Dei mei, et in caeremoniis ejus.

[Lectio5]
!Cap. 16.
Ea enim amicitia probabilis, quae honestatem tuetur, praeferenda sane opibus, honoribus, potestatibus; honestati vero praeferri non solet, sed honestatem sequi. Qualis fuit Jonathae, qui pro pietate nec offensam patris, nec salutis periculum refugiebat. Qualis fuit Achimelech, qui pro hospitalis gratiae officiis necem potius sibi, quam proditionem fugientis amici subeundam arbitrabatur. Nihil igitur praeferendum honestati: quae tamen ne amicitiae studio praetereatur, etiam hoc Scriptura admonet.

[Responsory5]
@Tempora/093-0:Responsory7

[Lectio6]
Sunt enim pleraeque philosophorum quaestiones: Utrum amici causa quisquam contra patriam sentire, necne, debeat, ut amico obediat: Utrum oporteat ut fidem deserat, dum indulget atque intendit amici commoditatibus. Et Scriptura quidem ait: Clava, et gladius, et sagitta ferrata: sic homo est testimonium dans falsum adversus amicum suum. Sed considera quid astruat. Non testimonium reprehendit dictum in amicum, sed falsum testimonium. Quid enim si Dei causa, quid si patriae, cogatur aliquis dicere testimonium? Numquid praeponderare debet amicitia religioni, praeponderare caritati vitium?

[Responsory6]
@Tempora/094-0:Responsory3

[Responsory7]
@Tempora/094-0:Responsory4

[Responsory8]
@Tempora/Pent01-0:Responsory8
