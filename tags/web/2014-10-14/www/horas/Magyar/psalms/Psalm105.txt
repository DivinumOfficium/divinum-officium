105:1 (Alleluja!) Magasztaljátok az Urat, mert jó: irgalma örökké megmarad.
105:2 Ki sorolhatja el az Úr hatalmas tetteit? Ki hirdetheti minden dicsõségét?
105:3 Boldogok, kik szem elõtt tartják parancsait, és az igazsághoz szabják tetteiket minden idõben.
105:4 Emlékezzél meg rólam, Uram, emlékezzél meg jóságosan népedrõl, segítségeddel siess hozzám!
105:5 Hogy felüdítsen választottaid boldogsága, hogy örüljek néped örömének, és együtt dicsekedjem örökségeddel.
105:6 Vétkeztünk, ahogy atyáink is, szembeszegültünk és gonoszat mûveltünk.
105:7 Egyiptom földjén atyáink nem becsülték meg csodáidat, nem gondoltak mérhetetlen irgalmadra; a Vörös-tengernél a Fölséges ellen lázadtak,
105:8 mégis megmentette õket neve miatt, hogy kinyilvánítsa hatalmát.
105:9 Parancsot adott a Vörös-tengernek, s az szárazzá vált; úgy vezette át õket az áron, mint a pusztán.
105:10 Gyûlölõik hatalmából kimentette õket, s kiszabadította az ellenség kezébõl.
105:11 Ellenségüket elborította a víz, egy sem maradt életben közülük.
105:12 Erre hittek szavának és zengték dicséretét.
105:13 Ám hamar elfeledték, amit tett, és nem akartak bízni a szavában.
105:14 A pusztában saját vágyukat követték, a kietlen földön kísértették az Istent.
105:15 Megadta nekik, amit követeltek, de hagyta, hogy a betegség kikezdje õket.
105:16 A táborban irigykedtek Mózesre, s féltékenyek lettek Áronra, az Úr szentjére.
105:17 Erre megnyílt a föld és elnyelte Dátánt, eltemette Abiron hadát.
105:18 Lobogó láng csapott fel seregeik ellen, és megemésztette a vétkeseket.
105:19 A Hórebnél borjút formáltak maguknak, leborultak az arany képmás elõtt.
105:20 Dicsõségét fölcserélték a bika képével, amely szénával táplálkozik.
105:21 Elfeledték Istent, aki megmentette õket, s aki nagy dolgokat mûvelt Egyiptomban.
105:22 Csodadolgokat Kám földjén, félelmetes tetteket a Vörös-tengernél.
105:23 Már arra gondolt, hogy eltörli õket, ha nem lett volna Mózes, akit kiválasztott. O eléje lépett, hogy fékezze haragját, és ne hozzon pusztulást rájuk.
105:24 Ócsárolták az ígéret földjét, nem bíztak meg ígéretében.
105:25 Sátraikban pártütés támadt, és nem hallgattak az Úr szavára.
105:26 Erre fölemelt kézzel megesküdött nekik, hogy eltiporja õket a pusztában.
105:27 Szétszórja nemzetségüket a pogányok között, elszéleszti õket messze országokba.
105:28 Meghajoltak Baal-Peor elõtt, és ettek a halotti áldozatból.
105:29 Gonosz tetteikkel haragra ingerelték, ezért súlyos csapás érte õket.
105:30 De fölkelt Pinchász és ítélkezett, erre megszûnt a csapás.
105:31 Ez érdemül számított neki, nemzedékeken át mindörökre.
105:32 Majd ismét megharagították Meriba vizénél, miattuk kellett Mózesnek is lakolnia.
105:33 Mert megkeserítették a lelkét, meggondolatlanul szólt az ajka.
105:34 Nem irtották ki a népeket, amelyeket az Úr megnevezett.
105:35 Összeadták magukat a pogányokkal, és utánozták tetteiket.
105:36 Az õ isteneiknek szolgáltak, és ez lett a vesztük.
105:37 Saját fiaikat áldozatul adták, és leányaikat a démonoknak.
105:38 Ártatlan vért ontottak, fiaik és leányaik vérét Kánaán isteneinek vitték áldozatul. Így vérrel szennyezték be földjüket,
105:39 tetteikkel megfertõzték magukat, gonoszságuk miatt hûtlenek lettek.
105:40 Az Úr haragja újra fellángolt népe ellen, öröksége iszonyat tárgya lett számára.
105:41 A pogányok kezébe adta õket, s gyûlölõik uralkodtak rajtuk.
105:42 Ellenségeik elnyomták õket, öklük lesújtott rájuk.
105:43 Majd újra meg újra megmentette õket, de álnokságukkal ingerelték, és visszaestek vétkeikbe.
105:44 Ám ismét rátekintett nyomorúságukra, mihelyt meghallotta könyörgésüket.
105:45 Szövetségére gondolt és irgalmas lett, nagy irgalmában megváltoztatta szándékát.
105:46 Engedte, hogy részvétet találjanak azoknál, akik õket fogságba hurcolták.
105:47 Ments meg minket, Urunk, mi Istenünk, és vezess haza a pogány népek közül! Hogy magasztaljuk szent nevedet, és téged dicsérve dicsekedhessünk.
105:48 Áldott legyen az Úr, Izrael Istene mindörökké! Mondja az egész nép: Úgy legyen!
