137:1 (Dávidtól.) Szívem mélyébõl áldalak, Uram, mert meghallgattad ajkam könyörgését. Az angyalok színe elõtt énekelek neked,
137:2 s leborulok szent templomod elõtt. Áldom szent nevedet, jóságodért és hûségedért, mert ígéreted túlszárnyalta dicsõségedet.
137:3 Amely napon hozzád kiáltottam, meghallgattál, gyarapítottad a lelkem erejét.
137:4 A föld minden királya dicsõítsen téged, amikor meghallja ajkad szózatát.
137:5 Az Úr útjairól énekelnek majd: Nagy az Úr dicsõsége!
137:6 Valóban, fölséges az Úr, irgalommal tekint a gyöngére, a kevélyt messzirõl felismeri.
137:7 Ha bajok közt vergõdöm is, megõrzöd életem. Fölemeled kezed ellenségem haragja ellen, és megmentesz engem. Jobbod
137:8 teszi ezt velem Uram, jóságod mindörökké megmarad. Kezed mûvétõl ne fordulj el!
