31 Ottobre
_
Vigilia di tutti i Santi.
A Roma i santi Ampliato, Urbano e Narcisso, dei quali fa menzione san Pàolo, scrivendo ai Romani: essi, per il Vangelo di Cristo, furono uccisi dai Giudei e dai pagani.
A Costantinopoli santo Stache Vescovo, il quale dal beato Andréa Apostolo fu ordinato primo Vescovo di quella città.
A Vermand, in Frància, san Quintino, cittadino Romano dell'ordine Senatorio, il quale patì il martirio sotto l'Imperatore Massimiàno.
Il suo corpo dopo cinquantacinque anni, per angelica rivelazione, fu trovato incorrotto.
A Milàno sant'Antonino, Vescovo e Confessore.
A Ratisbóna, in Bavièra, san Volfàngo Vescovo.
A Palma, nell'isola di Maiorca, sant'Alfonso Rodriguez, coadiutore temporale formato della Compagnia di Gesù e Confessore, insigne per l'umiltà e pel continuo amore della mortificazione, dal Sommo Pontefice Leone decimoterzo ascritto nel catalogo dei Santi.
A Roma la Traslazione del beato Nemèsio Diacono e della figlia Lucilla Vergine, i quali furono decapitati il venticinque Agosto.