[Rank]
Feria Secunda infra Hebdomadam I post Octavam Pentecostes;;Feria;;1

[Rule]
Initia cum responsory

[Lectio1]
Incomincia il primo libro dei Re
!1 Sam 1:1-3
1 Vi fu un uomo di Ramatami Sofim del monte di Efraim, che si chiamava Elcana, figlio di Jeroam, Figlio di Eliu, figlio di Tou, figlio di Suf, Efrateo. 
2 Ed ebbe due mogli, una chiamata Anna e l'altra Fenenna. Fenenna poi ebbe dei figli, ma Anna non ne aveva. 
3 Or quest'uomo nei giorni stabiliti, dalla sua città saliva a Silo per adorare e sacrificare al Signore degli eserciti. E là c'erano i due figliuoli di Eli, Ofni e Finees sacerdoti del Signore.

[Responsory1]
R. Preparate i vostri cuori al Signore, e servite a lui solo; 
* Ed egli vi libererà dalle mani dei vostri nemici.
V. Convertitevi a lui con tutto il vostro cuore, e togliete di mezzo a voi gli dèi stranieri.
R. Ed egli vi libererà dalle mani dei vostri nemici.

[Lectio2]
!1 Sam 1:4-8
4 Venne dunque il suo giorno, ed Elcana offri un sacrifizio, e ne fece parte a Fenenna sua moglie e a tutti i figli e figlie di lei; 
5 ma ad Anna ne diede una sola parte, afflitto, perché l'amava; il Signore l'avea fatta sterile. 
6 E di più la sua rivale l'affliggeva e tormentava fino a rinfacciarle la sterilità che il Signore le aveva mandata. 
7 E faceva così tutti gli anni, allorché, ritornato il tempo, salivano al tempio del Signore, e così la provocava. Ed ella piangeva e non prendeva cibo. 
8 Onde Elcana suo marito le disse; Anna, perché piangi? perché non mangi? e perché è afflitto il tuo cuore? Non ti son io qualcosa di meglio di dieci figliuoli?

[Responsory2]
R. Iddio ascolta tutti; egli mandò il suo Angelo, e mi tolse dalle pecore di mio padre; 
* E mi unse coll'unzione della sua misericordia.
V. Il Signore, che mi strappò dalla bocca del leone, mi liberò anche dagli artigli della bestia. 
R. E mi unse coll'unzione della sua misericordia.

[Lectio3]
!1 Sam 1:9-11
9 Or Anna, dopo aver mangiato e bevuto in Silo, si alzò, mentre il sacerdote Eli se ne stava seduto sulla sedia davanti alla porta del tempio del Signore. 
10 Anna, avendo il cuore amareggiato, pregò il Signore piangendo dirottamente, 
11 e fece voto, dicendo; Signore degli eserciti, se ti volgerai a mirare l'afflizione della tua serva, e ti ricorderai di me, e non ti dimenticherai della tua serva, ma darai ad essa tua serva un figlio maschio, io lo consacrerò al Signore per tutti i giorni della sua vita, e il rasoio non toccherà la sua testa.

[Responsory3]
R. Il Signore, che mi strappò dalla bocca del leone e mi liberò dagli artigli della bestia, 
* Egli mi strapperà pure dalle mani dei miei nemici.
V. Iddio mandò la sua misericordia e la sua verità; strappò l'anima mia di mezzo ai giovani leoni.
R. Egli mi strapperà pure dalle mani dei miei nemici.
&Gloria
R. Egli mi strapperà pure dalle mani dei miei nemici.

[Oratio]
O Dio, fortezza di quelli che sperano in te, ascolta propizio le nostre preghiere: e siccome senza di te nulla può l'umana debolezza, concedici l'aiuto della tua grazia; affinché nell'eseguire i tuoi comandamenti, ti piacciamo e colla volontà e coll'opera.
$Per Dominum
