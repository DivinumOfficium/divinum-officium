[Rank]
S. Vincentii Ferrerii Confessoris;;Duplex;;3;;vide C5

[RankNewcal]
S. Vincentii Ferrerii Confessoris;;Duplex optional;;2;;vide C5

[Rule]
vide C5;
9 lectiones

[Oratio]
O Dio, che ti sei degnato d'illustrare la tua Chiesa coi meriti e colla predicazione del tuo beato Confessore Vincenzo: concedi a noi tuoi servi, di essere e ammaestrati dai suoi esempi, e per il suo patrocinio liberati da tutte le avversità. 
$Per Dominum

[Lectio4]
Vincenzo, nato a Valenza nella Spagna da onesta famiglia, mostrò fin dai primi anni maturità d'un vecchio. Dopo aver considerato, secondo la capacità del suo ingegno, la fragilità di questo secolo tenebroso, ricevé a diciott'anni l'abito religioso nell'ordine dei Predicatori ; e dopo aver fatta la professione solenne, si applicò con assiduità alle sacre lettere e ottenne con somma lode la laurea in teologia. Avuta subito licenza dai superiori di predicare la parola di Dio, cominciò a confondere la perfidia dei Giudei, a confutare gli errori dei Saraceni con tanta forza ed efficacia, che ricondusse alla fede di Cristo una ingente moltitudine di questi infedeli, e richiamò molte migliaia di Cristiani dai peccati alla penitenza, dai vizi alla virtù. Scelto infatti da Dio per diffondere gli insegnamenti della salvezza in mezzo a tutte le nazioni, tribù e lingue, col mostrare approssimarsi il giorno dell'estremo e tremendo giudizio, incuteva terrore negli animi di tutti gli uditori, li distaccava dagli affetti terreni e li eccitava all'amore di Dio.

[Lectio5]
E nell'esercizio di questo apostolico ministero, ecco quale fu il suo costante tenore di vita : Ogni giorno, di gran mattino, celebrava una Messa cantata; ogni giorno faceva un discorso al popolo; osservava sempre un digiuno inviolabile, purché non ci fosse urgente necessità; non rifiutò a nessuno consigli santi ed equi; non mangiò mai carne, né indossò biancheria di lino. Sedò le contese dei popoli, e ristabilì la pace fra regni divisi; e allorquando la tunica inconsutile della Chiesa era scissa da doloroso scisma, si adoperò molto per ricondurre e mantenere la unione. Risplende di ogni virtù, e, camminando con semplicità e umiltà, accolse con bontà ed abbracciò i suoi detrattori e persecutori.

[Lectio6]
Per suo mezzo la potenza divina operò molti prodigi e miracoli a conferma della sua vita e predicazione. Infatti spessissimo per l'imposizione delle sue mani, gli infermi ricuperarono la sanità; scacciò dai corpi gli spiriti immondi; restituì l'udito ai sordi, la favella ai muti, la vista ai ciechi ; guarì i lebbrosi; risuscitò i morti. Infine consunto dagli anni e dalle malattie, l'infaticabile banditore del Vangelo, dopo aver percorso con immenso frutto delle anime moltissime regioni di Europa, terminò felicemente il corso della sua predicazione e della sua vita a Vanne nella Brettagna, nell'anno della salute 1419. Callisto III l'inserì nel novero dei Santi.

[Lectio94]
Vincenzo, nato a Valenza nella Spagna da onesta famiglia, indossò a diciott'anni l'abito religioso nell'ordine dei Predicatori; in cui si applicò con assiduità alle sacre lettere e ottenne con somma lode la laurea in teologia.  Subito cominciò a predicare la parola di Dio con tanta forza ed efficacia, che condusse alla fede di Cristo una ingente moltitudine di infedeli, e richiamò molte migliaia di Cristiani dai peccati alla penitenza, Ogni giorno celebrava una Messa cantata; ogni giorno faceva un discorso al popolo; non mangiò mai carne, sedò le contese dei popoli; e allorquando la tunica inconsutile della Chiesa era scissa da doloroso scisma, si adoperò molto per ricondurre e mantenere la unione.  Infine consunto dagli anni e dalle malattie, famoso specialmente per i miracoli, morì santissimamente a  Vanne nella Brettagna. Callisto III l'inserì nel novero dei Santi. 
&teDeum
