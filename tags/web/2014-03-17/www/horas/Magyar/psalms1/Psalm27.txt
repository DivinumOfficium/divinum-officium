27:1 Hozzád kiáltok, Uram, én Istenem! ne légy hallgatag irántam; netalán, ha hallgatsz, hasonló legyek a sírgödörbe lemenõkhöz. 
27:2 Hallgasd meg, Uram! könyörgésem szavát, mikor imádkozom tehozzád; mikor kezeimet fölemelem a te szent templomodhoz. 
27:3 Ne ragadj el engem együtt a bûnösökkel, és a gonosztevõkkel ne veszíts el engem, 
27:4 kik békeséget szólanak felebarátjokkal, szivökben pedig gonosz vagyon. 
27:5 Fizess meg nekik cselekedeteik szerint, és találmányaik gonoszsága szerint. 
27:6 Kezeik cselekedetei szerint fizess nekik, add vissza nekik a kölcsönt. 
27:7 Mert nem ismerték az Úr cselekedeteit, és az õ kezei munkáit; lerontod õket, és nem építed föl õket. 
27:8 Áldott legyen az Úr, mert meghallgatta könyörgésem szavát. 
27:9 Az Úr az én segítõm és oltalmazóm; benne bizott szivem, és megsegíttettem.
27:10 És testem újra virágzó lett; és készakaratommal adok hálát neki. 
27:11 Az Úr népének erõssége, és oltalmazója az õ fölkentje üdvének. 
27:12 Tartsd meg, Uram! a te népedet, és áldd meg örökségedet; és igazgasd õket és magasztald fel õket mindörökké. 
