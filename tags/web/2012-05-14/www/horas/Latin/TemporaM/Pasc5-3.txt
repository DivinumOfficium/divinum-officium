[Rank]
Feria Quarta in Rogationibus Vigilia ascensionis;;Feria;;2

[Rank1960]
Vigilia ascensionis;;Feria;;5

[Rule]
Oratio Dominica
Una Antiphona
Feria Te Deum
Laudes Litania
Doxology=Pasc

[Lectio1]
Lectio sancti Evangelii secundum Joannem.
!John 17:1-11
In illo tempore: Sublevatis Jesus oculis in caelum, dixit: Pater, venit hora,~
clarifica Filium tuum. Et reliqua.
_
Homilia sancti Augustini Episcopi.
!Tractatus 104 in Iohanni sub med
Poterat Dominus noster, unigenitus et coaeternus Patri, in forma servi, et ex~
forma servi, si hoc opus esset, orare silentio: sed ita se Patri exhibere voluit~
precatorem, ut meminisset nostrum se esse doctorem. Proinde eam, quam fecit~
orationem pro nobis, notam fecit et nobis: quoniam tanti magistri non solum ad~
ipsos sermocinatio, sed etiam pro ipsis ad Patrem oratio discipulorum est~
aedificatio: et si illorum, qui haec dicta aderant audituri, profecto et nostra,~
qui fueramus conscripta lecturi.

[Responsory1]
R. Deus canticum novum cantabo tibi, alleluia:
* In psalterio decem chordarum psallam tibi, alleluia, alleluia.
V. Deus meus es tu, et confitebor tibi: Deus meus es tu, et exaltabo te.
R. In psalterio decem chordarum psallam tibi, alleluia, alleluia.

[Lectio2]
Quapropter hoc quod ait: Pater, venit hora, clarifica Filium tuum: ostendit,~
omne tempus, et quid, quando faceret, vel fieri sineret, ab illo esse dispositum,~
qui tempori subditus non est: quoniam quae futura erant per singula tempora, in~
Dei sapientia causas efficientes habent, in qua nulla sunt tempora. Non ergo~
credatur haec hora fato urgente venisse, sed Deo potius ordinante. Nec siderea~
necessitas Christi connexuit passionem: absit enim ut sidera mori cogerent~
siderum conditorem.

[Responsory2]
R. Bonum est confiteri Domino, alleluia:
* Et psallere, alleluia.
V. In decachordo psalterio, cum cantico et cithara.
R. Et psallere, alleluia.
&Gloria
R. Et psallere, alleluia.

[Lectio3]
Clarificatum a Patre Filium nonnulli accipiunt in hoc quod ei non pepercit,~
sed pro nobis omnibus tradidit eum. Sed si passione clarificatus dicitur, quanto~
magis resurrectione? Nam in passione magis ejus humilitas, quam claritas~
commendatur, Apostolo teste, qui dicit: Humiliavit semetipsum, factus obediens~
usque ad mortem, mortem autem crucis. Deinde sequitur, et de ejus clarificatione~
jam dicit: Propter quod et Deus illum exaltavit, et donavit ei nomen, quod est~
super omne nomen: ut in nomine Jesu omne genu flectatur, caelestium, terrestrium,~
et infernorum. Et omnis lingua confiteatur, quia Dominus Jesus Christus in~
gloria est Dei Patris. Haec est clarificatio Domini nostri Jesu Christi, quae ab~
ejus resurrectione sumpsit exordium.

[Responsory3]
R. Dicant nunc, qui redempti sunt, alleluia,
* A Domino, alleluia, alleluia.
V. Quos redemit de manu inimici, et de regionibus congregavit eos.
R. A Domino, alleluia, alleluia.
&Gloria
R. A Domino, alleluia, alleluia.

[Ant 2]
Pater, venit hora, * clarifica Filium tuum claritate quam habui, priusquam~
mundus esset, apud te, alleluia.

[Oratio 2]
Deus, a quo bona cuncta procedunt, largire supplicibus tuis: ut cogitamus te~
inspirante, quae recta sunt; et te gubernante, eadem faciamus.
$Per Dominum.

[LectioE]
v. Sequentia Sancti Evangelii secundum Joannem
!John 17:1-11
17:1 Haec locutus est Jesus: et sublevatis oculis in caelum, dixit: Pater, venit hora: clarifica Filium tuum, ut Filius tuus clarificet te:
17:2 sicut dedisti ei potestatem omnis carnis, ut omne, quod dedisti ei, det eis vitam aeternam.
17:3 Haec est autem vita aeterna: ut cognoscant te, solum Deum verum, et quem misisti Jesum Christum.
17:4 Ego te clarificavi super terram: opus consummavi, quod dedisti mihi ut faciam:
17:5 et nunc clarifica me tu, Pater, apud temetipsum, claritate quam habui, priusquam mundus esset, apud te.
17:6 Manifestavi nomen tuum hominibus, quos dedisti mihi de mundo: tui erant, et mihi eos dedisti: et sermonem tuum servaverunt.
17:7 Nunc cognoverunt quia omnia quae dedisti mihi, abs te sunt:
17:8 quia verba quae dedisti mihi, dedi eis: et ipsi acceperunt, et cognoverunt vere quia a te exivi, et crediderunt quia tu me misisti.
17:9 Ego pro eis rogo; non pro mundo rogo, sed pro his quos dedisti mihi: quia tui sunt:
17:10 et mea omnia tua sunt, et tua mea sunt: et clarificatus sum in eis.
17:11 Et jam non sum in mundo, et hi in mundo sunt, et ego ad te venio. Pater sancte, serva eos in nomine tuo, quos dedisti mihi: ut sint unum, sicut et nos.
$Te decet
