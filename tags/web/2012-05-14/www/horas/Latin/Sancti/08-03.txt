[Rank]
De Inventione S. Stephani Protomartyris;;Semiduplex;;2;;vide C2

[Rule]
vide C2;
9 lectiones

[Ant Vespera]
Lapidaverunt Stephanum, * et ipse invocabat Dominum, dicens Ne statuas illis hoc peccatum;;109
Lapides torrentis * illi dulces fuerunt: ipsum sequuntur omnes animae justae;;110
Adhaesit anima mea * post te, quia caro mea lapidata est pro te, Deus meus;;111
Stephanus vidit caelos apertos, * vidit, et introivit: beatus homo, cui caeli patebant;;112
Ecce video * caelos apertos, et Jesum stantem a dextris virtutis Dei;;116

[Capitulum Vespera]
!Act 6:8
v. Stephanus autem, plenus gratia et fortitudine, faciebat prodigia et signa magna in populo.
$Deo gratias

[Ant 1]
Stephanus autem * plenus gratia et fortitudine, faciebat signa magna in populo.

[Versum 1]
V. Gloria et honore coronasti eum Domine.
R. Et constituisti eum super opera manuum tuarum.

[Oratio]
Da nobis, quaesumus Domine, imitari quod colimus, ut discamus et inimicos diligere: quia ejus Inventionem celebramus, qui novit etiam pro persecutoribus exorare Dominum nostrum Jesum Christum Filium tuum:
$Qui tecum

[Lectio1]
De Actibus Apostolorum.
!Acts 7:51-54
51 Dura cervice, et incircumcisis cordibus et auribus, vos semper Spiritui Sancto resistitis: sicut patres vestri, ita et vos.
52 Quem prophetarum non sunt persecuti patres vestri? Et occiderunt eos qui praenuntiabant de adventu Justi, cujus vos nunc proditores et homicidae fuistis:
53 qui accepistis legem in dispositione Angelorum, et non custodistis.
54 Audientes autem haec, dissecabantur cordibus suis, et stridebant dentibus in eum.

[Responsory1]
R. Stephanus autem plenus gratia et fortitudine,
* Faciebat prodigia et signa magna in populo.
V. Surrexerunt quidam de synagoga disputantes cum Stephano, et non poterant resistere sapientiae, et Spiritui qui loquebatur.
R. Faciebat prodigia et signa magna in populo.

[Lectio2]
!Acts 7:55-58
55 Cum autem esset plenus Spiritu Sancto, intendens in caelum, vidit gloriam Dei, et Jesum stantem a dextris Dei. Et ait: Ecce video caelos apertos, et Filium hominis stantem a dextris Dei.
56 Exclamantes autem voce magna continuerunt aures suas, et impetum fecerunt unanimiter in eum.
57 Et ejicientes eum extra civitatem, lapidabant: et testes deposuerunt vestimenta sua secus pedes adolescentis qui vocabatur Saulus.
58 Et lapidabant Stephanum invocantem, et dicentem: Domine Jesu, suscipe spiritum meum.

[Responsory2]
R. Videbant omnes Stephanum qui erant in concilio:
* Et intuebantur vultum ejus tamquam vultum Angeli stantis inter illos.
V. Plenus gratia et fortitudine, faciebat prodigia et signa magna in populo.
R. Et intuebantur vultum ejus tamquam vultum Angeli stantis inter illos.

[Lectio3]
!Acts 7:59; 8:1-2
59 Positis autem genibus, clamavit voce magna, dicens: Domine, ne statuas illis hoc peccatum. Et cum hoc dixisset, obdormivit in Domino. Saulus autem erat consentiens neci ejus.
1 Facta est autem in illa die persecutio magna in ecclesia quae erat Jerosolymis, et omnes dispersi sunt per regiones Judaeae et Samariae praeter Apostolos.
2 Curaverunt autem Stephanum viri timorati, et fecerunt planctum magnum super eum.

[Responsory3]
R. Intuens in caelum beatus Stephanus, vidit gloriam Dei, et ait:
* Ecce video caelos apertos, et Filium hominis stantem a dextris virtutis Dei.
V. Cum autem esset Stephanus plenus Spiritu Sancto, intendens in caelum, vidit gloriam Dei, et ait.
R. Ecce video caelos apertos, et Filium hominis stantem a dextris virtutis Dei.
&Gloria.
R. Ecce video caelos apertos, et Filium hominis stantem a dextris virtutis Dei.

[Lectio4]
Sanctorum corpora Stephani Protomartyris, Gamalielis, Nicodemi et Abibonis, quae diu in obscuro ac sordido loco jacuerant, Honorio imperatore, Luciano presbytero divinitus admonito, inventa sunt prope Jerosolymam. Cui Gamaliel cum in somnis apparuisset, gravi quadam et praeclara senis specie, locum jacentium corporum commonstravit, imperans, ut Joannem Jerosolymitanum antistitem adiret, ageretque cum eo, ut honestius illa corpora sepelirentur.

[Responsory4]
R. Lapidabant Stephanum invocantem et dicentem:
* Domine Jesu Christe, accipe spiritum meum: et ne statuas illis hoc peccatum.
V. Positis autem genibus clamavit voce magna, dicens.
R. Domine Jesu Christe, accipe spiritum meum: et ne statuas illis hoc peccatum.

[Lectio5]
Quibus auditis Jerosolymorum antistes, finitimarum urbium episcopis presbyterisque convocatis, ad locum pergit: defossos loculos invenit, unde suavissimus odor efflabatur. Cujus rei fama commota, magna hominum multitudo eo convenit, multique ex variis morbis aegroti ac debiles, sani et integri domum redierunt. Sacrum autem sancti Stephani corpus, quod summa tunc celebritate in sanctam ecclesiam Sion illatum est, sub Theodosio juniore Constantinopolim, inde Romam Pelagio primo summo Pontifice translatum, in agro Verano in sepulcro sancti Laurentii Martyris collocatum est.

[Responsory5]
R. Impetum fecerunt unanimiter in eum, et ejecerunt eum extra civitatem, invocantem et dicentem
* Domine Jesu, accipe spiritum meum.
V. Et testes deposuerunt vestimenta sua secus pedes adolescentis, qui vocabatur Saulus: et lapidabant Stephanum invocantem et dicentem.
R. Domine Jesu, accipe spiritum meum.

[Lectio6]
Ex libro sancti Augustini Episcopi de Civitate Dei.
!Lib. 22. Gap. 8. circa med.
Ad aquas Tibilitanas episcopo afferente Projecto reliquias Martyris gloriosissimi Stephani, ad ejus memoriam veniebat magnae multitudinis concursus et occursus. Ibi caeca mulier, ut ad episcopum portantem pignora sacra duceretur, oravit: flores, quos ferebat, dedit: recepit, oculis admovit, protinus vidit. Stupentibus qui aderant, praeibat exsultans, viam carpens, et viae ducem ulterius non requirens. Memorati memoriam Martyris, quae posita est in castello Synicensi quod Hipponensi coloniae vicinum est, eiusdem loci Lucillus episcopus, populo praecedente atque sequente, portabat; fistula, cujus molestia jamdiu laboraverat, et familiarissimi sui medici, qui eam secaret, operiebatur manus, illius piae sarcinae vectatione repente sanata est.

[Responsory6]
R. Impii super justum jacturam fecerunt, ut eum morti traderent:
* At ille gaudens suscepit lapides, ut mereretur accipere coronam gloriae.
V. Continuerunt aures suas, et impetum fecerunt unanimiter in eum.
R. At ille gaudens suscepit lapides, ut mereretur accipere coronam gloriae.
&Gloria
R. At ille gaudens suscepit lapides, ut mereretur accipere coronam gloriae.

[Lectio7]
Lectio sancti Evangelii secundum Matthaeum.
!Matt 23:34-39
In illo tempore: Dicebat Jesus scribis et pharisaeis: Ecce ego mitto ad vos prophetas, et sapientes, et scribas: et ex illis occidetis, et crucifigetis. Et reliqua.
_
Homilia sancti Hieronymi Presbyteri.
!Lib. 4. Comm. in cap. 23. Matth.
Hoc quod antea dixeramus: Implete mensuram patrum vestrorum; ad personam Domini pertinere, eo quod occidendus esset ab eis: potest et ad discipulos ejus referri, de quibus nunc dicit: Ecce ego mitto ad vos prophetas, et sapientes, et scribas. Simulque observa, juxta Apostolum scribentem ad Corinthios, varia esse dona discipulorum Christi: alios prophetas, qui ventura praedicent: alios sapientes, qui noverunt quando debeant proferre sermonem: alios scribas in lege doctissimos, ex quibus lapidatus est Stephanus, Paulus occisus, crucifixus Petrus, flagellati in Actibus Apostolorum discipuli.

[Responsory7]
R. Stephanus servus Dei, quem lapidabant Judaei, vidit caelos apertos: vidit, et introivit:
* Beatus homo cui caeli patebant.
V. Cum igitur saxorum crepitantium turbine quateretur, inter aethereos aulae caelestis sinus divina ei claritas fulsit.
R. Beatus homo cui caeli patebant.

[Lectio8]
Quaerimus, quis iste sit Zacharias filius Barachiae, quia multos legimus Zacharias. Et ne libera nobis tribueretur erroris facultas, additum est: Quem occidistis inter templum et altare. In diversis diversa legi: et debeo singulorum opiniones ponere. Alii Zachariam filium Barachiae dicunt, qui in duodecim prophetis undecimus est: patrisque in eo nomen consentit; sed ubi occisus sit inter templum et altare, Scriptura non loquitur: maxime cum temporibus ejus vix ruinae templi fuerint. Alii Zachariam patrem Joannis intelligi volunt, ex quibusdam apocryphorum somniis approbantes, quod propterea occisus sit, quia Salvatoris praedicaverit adventum.

[Responsory8]
R. Patefactae sunt januae caeli Christi Martyri beato Stephano, qui in numero Martyrum inventus est primus:
* Et ideo triumphat in caelis coronatus.
V. Mortem enim, quam Salvator noster dignatus est pro nobis pati, hanc ille primus reddidit Salvatori.
R. Et ideo triumphat in caelis coronatus.
&Gloria
R. Et ideo triumphat in caelis coronatus.

[Lectio9]
Alii istum volunt esse Zachariam qui occisus est a Joas rege Judae, inter templum et altare, sicut Regum narrat historia. Sed observandum, quod ille Zacharias non sit filius Barachiae, sed filius Joiadae sacerdotis: unde et Scriptura refert: Non fuit recordatus Joas patris ejus Joiadae, quia sibi fecisset bona. Cum ergo et Zachariam teneamus et occisionis consentiat locus: quaerimus, quare Barachiae dicatur filius, et non Joiadae? Barachia lingua nostra Benedictus Domini dicitur, et sacerdotis Joiadae justitia Hebraeo nomine demonstratur. In Evangelio quo utuntur Nazareni, pro filio Barachiae, filium Joiadae reperimus scriptum.
&teDeum

[Ant Laudes]
Lapidaverunt Stephanum, * et ipse invocabat Dominum, dicens Ne statuas illis hoc peccatum
Lapides torrentis * illi dulces fuerunt: ipsum sequuntur omnes animae justae
Adhaesit anima mea * post te, quia caro mea lapidata est pro te, Deus meus
Stephanus vidit * caelos apertos, vidit, et introivit: beatus homo, cui caeli patebant
Ecce video * caelos apertos, et Jesum stantem a dextris virtutis Dei

[Capitulum Laudes]
!Act 6:8
v. Stephanus autem, plenus gratia et fortitudine, faciebat prodigia et signa magna in populo.
$Deo gratias

[Versum 2]
V. Sepelierunt Stephanum viri timorati.
R. Et fecerunt planctum magnum super eum.

[Ant 2]
Stephanus autem * plenus gratia et fortitudine, faciebat signa magna in populo.

[Lectio Prima]
!Acts 7:59
v. Positis autem genibus, clamavit voce magna, dicens: Domine ne statuas illis hoc peccatum. Et cum hoc dixisset, obdormivit in Domino.

[Capitulum Tertia]
!Act 6:8
v. Stephanus autem, plenus gratia et fortitudine, faciebat prodigia et signa magna in populo.
$Deo gratias

[Responsory Tertia]
R.br. Gloria et honore * Coronasti eum Domine.
R. Gloria et honore * Coronasti eum Domine.
V. Et constituisti eum super opera manuum tuarum.
R. Coronasti eum Domine.
&Gloria
R. Gloria et honore * Coronasti eum Domine.
_
V. Posuisti Domine super caput ejus.
R. Coronam de lapide pretioso.

[Capitulum Sexta]
!Acts 6:9-10
v. Surrexerunt autem quidam de synagoga, quae appellatur Libertinorum, et Cyrenensium, et Alexandrinorum, et eorum qui erant a Cilicia et Asia, disputantes cum Stephano: et non poterant resistere sapientiae et Spiritui qui loquebatur.
$Deo gratias

[Responsory Sexta]
R.br. Posuisti Domine * Super caput ejus.
R. Posuisti Domine * Super caput ejus.
V. Coronam de lapide pretioso.
R. Super caput ejus.
&Gloria
R. Posuisti Domine * Super caput ejus.
_
V. Magna est gloria ejus in salutari tuo.
R. Gloriam et magnum decorem impones super eum.

[Capitulum Nona]
!Acts 7:59
v. Positis autem genibus, clamavit voce magna, dicens: Domine ne statuas illis hoc peccatum. Et cum hoc dixisset, obdormivit in Domino.
$Deo gratias

[Responsory Nona]
R.br. Magna est gloria ejus * In salutari tuo.
R. Magna est gloria ejus * In salutari tuo.
V. Gloriam et magnum decorem impones super eum.
R. In salutari tuo.
&Gloria
R. Magna est gloria ejus * In salutari tuo.
_
V. Justus ut palma florebit.
R. Sicut cedrus Libani multiplicabitur.

[Versum 3]
V. Stephanus vidit caelos apertos.
R. Vidit, et introivit: beatus homo, cui caeli patebant.

[Ant 3]
Sepelierunt * Stephanum viri timorati, et fecerunt planctum magnum super eum.

[Lectio94]
Sanctórum córpora Stéphani Protomártyris, Gamaliélis, Nicodémi et Abibónis, suavíssimum odórem manántia, a Joánne Jerosolymitárum antístite, invénta sunt prope Jerosólymam. Cujus rei fama commóta, magna hóminum multitúdo eo convénit, multíque ex váriis morbis ægróti ac débiles, sani et íntegri domum rediérunt. Sacrum autem sancti Stéphani corpus, quod summa tunc celebritáte in sanctam ecclésiam Sion illátum est, sub Theodósio junióre Constantinópolim, inde Romam, Pelágio primo summo Pontífice, translátum, in agro Veráno in sepúlcro sancti Lauréntii Mártyris collocátum est.
&teDeum
