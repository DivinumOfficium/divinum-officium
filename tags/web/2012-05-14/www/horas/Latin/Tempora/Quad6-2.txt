[Rank]
Feria Tertia Majoris Hebdomadæ;;Feria privilegiata;;6

[Rank] (rubrica 1955 aut rubrica 1960)
Feria Tertia Hebdomadæ Sanctæ;;Feria privilegiata;;6

[Rule]
Antiphonas horas

[Lectio1]
De Jeremia Propheta.
!Jer 11:15-20
15 Quid est, quod dilectus meus in domo mea fecit scelera multa? numquid carnes sanctae auferent a te malitias tuas, in quibus gloriata es?
16 Olivam uberem, pulchram, fructiferam, speciosam, vocavit Dominus nomen tuum: ad vocem loquelae, grandis exarsit ignis in ea, et combusta sunt fruteta ejus.
17 Et Dominus exercituum, qui plantavit te, locutus est super te malum, pro malis domus Israël, et domus Juda, quae fecerunt sibi ad irritandum me, libantes Baalim.
18 Tu autem, Domine, demonstrasti mihi, et cognovi: tunc ostendisti mihi studia eorum.
19 Et ego quasi agnus mansuetus, qui portatur ad victimam: et non cognovi quia cogitaverunt super me consilia, dicentes: Mittamus lignum in panem ejus, et eradamus eum de terra viventium, et nomen ejus non memoretur amplius.
20 Tu autem, Domine Sabaoth, qui judicas juste, et probas renes et corda, videam ultionem tuam ex eis: tibi enim revelavi causam meam.

[Responsory1]
R. Contumelias et terrores passus sum ab eis, qui erant pacifici mei, et custodientes latus meum, dicentes: Decipiamus eum, et praevaleamus illi: sed tu Domine mecum es tamquam bellator fortis.
* Cadant in opprobrium sempiternum, ut videam vindictam in eis, quia tibi revelavi causam meam.
V. Judica Domine causam animae meae, defensor vitae meae.
R. Cadant in opprobrium sempiternum, ut videam vindictam in eis, quia tibi revelavi causam meam.

[Lectio2]
!Jer 12:1-4
1 Justus quidem tu es, Domine, si disputem tecum: verumtamen justa loquar ad te: Quare via impiorum prosperatur; bene est omnibus qui praevaricantur et inique agunt?
2 Plantasti eos, et radicem miserunt: proficiunt, et faciunt fructum: prope es tu ori eorum, et longe a renibus eorum.
3 Et tu, Domine, nosti me, vidisti me, et probasti cor meum tecum. Congrega eos quasi gregem ad victimam, et sanctifica eos in die occisionis.
4 Usquequo lugebit terra, et herba omnis regionis siccabitur, propter malitiam habitantium in ea? Consumptum est animal, et volucre, quoniam dixerunt: Non videbit novissima nostra.

[Responsory2]
R. Deus Israël, propter te sustinui improperium, operuit reverentia faciem meam, extraneus factus sum fratribus meis, et hospes filiis matris meae:
* Quoniam zelus domus tuae comedit me.
V. Intende animae meae, et libera eam, propter inimicos meos eripe me.
R. Quoniam zelus domus tuae comedit me.

[Lectio3]
!Jer 12:7-11
7 Reliqui domum meam; dimisi hereditatem meam: dedi dilectam animam meam in manu inimicorum ejus.
8 Facta est mihi hereditas mea quasi leo in silva: dedit contra me vocem, ideo odivi eam.
9 Numquid avis discolor hereditas mea mihi? numquid avis tincta per totum? Venite, congregamini, omnes bestiae terrae: properate ad devorandum.
10 Pastores multi demoliti sunt vineam meam, conculcaverunt partem meam, dederunt portionem meam desiderabilem in desertum solitudinis.
11 Posuerunt eam in dissipationem, luxitque super me: desolatione desolata est omnis terra, quia nullus est qui recogitet corde.

[Responsory3]
R. Synagoga populorum circumdederunt me: et non reddidi retribuentibus mihi mala.
* Consumetur Domine nequitia peccatorum, et diriges justum.
V. Judica me Domine secundum justitiam meam, et secundum innocentiam meam super me.
R. Consumetur Domine nequitia peccatorum, et diriges justum.
&Gloria
R. Synagoga populorum circumdederunt me: et non reddidi retribuentibus mihi mala. * Consumetur Domine nequitia peccatorum, et diriges justum

[Ant Laudes]
Vide Domine, * et considera, quoniam tribulor: velociter exaudi me.
Discerne causam meam * Domine: ab homine iniquo et doloso eripe me.
Dum tribularer, * clamavi ad Dominum de ventre inferi, et exaudivit me.
Domine vim patior, * responde pro me: quia nescio quid dicam inimicis meis.
Dixerunt impii: * Opprimamus virum justum, quoniam contrarius est operibus nostris.

[Ant 2]
Ante diem festum * Paschae sciens Jesus quia venit hora ejus, cum dilexisset suos, in finem dilexit eos.

[Oratio 2]
Omnipotens sempiterne Deus, da nobis ita Dominicae passionis sacramenta peragere: ut indulgentiam percipere mereamur.
$Per eumdem

[Ant 3]
Potestatem habeo * ponendi animam meam, et iterum sumendi eam.

[Oratio 3]
Tua nos misericordia Deus, et ab omni subreptione vetustatis expurget: et capaces sanctae novitatis efficiat.
$Per Dominum.
