(Jezus Sirak_fia_eneke * Eccli 36:1-16)
1 Irgalmazz, ó Uram, irgalmazz nekünk, te, aki a mindenség uralkodó Istene vagy, tekints le ránk, ültesd félelmedet minden pogány népbe!
2 Az idegen népek ellen emeld föl kezedet, hogy õk is lássák hatalmas tetteidet.
3 Ahogy irányunkban szentnek mutatkoztál elõttük, mutatkozz most nagynak elõttünk velük szemben,
4 hogy õk is megtudják, amit mi már tudunk: nincsen más Isten, Urunk, rajtad kívül.
5 Újítsd meg jeleid, ismételd csodáid, dicsõítsd meg kezedet és erõs karodat.
6 Szítsd fel haragodat, engedj szabad folyást indulatodnak, alázd meg, s pusztítsd el ellenségeinket.
7 Siettesd az idõt, és gondolj a végükre, hogy megemlegessék csodás tetteidet.
8 Tûz eméssze meg az élve maradtakat, s néped elnyomóit érje utol a vég.
9 Üsd le az idegen fejedelmek fejét, akik így beszélnek: Nincs más rajtunk kívül.
10 Gyûjtsd egybe Jákobnak valamennyi törzsét, s oszd ki örökségük, mint a régmúlt idõkben.
11 Irgalmazz a népnek, Uram, amely nevedet viseli, Izraelnek, amely elsõszülötted lett.
12 Légy könyörülettel szent városod iránt, Jeruzsálem iránt, hol a hajlékod van.
13 Töltsd be Sion hegyét dicséreteddel és dicsõségeddel a templomodat.
14 Tanúskodjál elsõ teremtményed mellett, biztosítsd a jövõt, amit a nevedben elõre hirdettek.
15 Jutalmazd meg azokat, akik benned bíznak, bizonyítsd be, hogy igaz prófétáid szava.
16 Hallgasd meg, Uram, szolgáid esdeklõ imáját, Áron áldására, mit népedre adott.
