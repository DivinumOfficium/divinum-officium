[Rank]
Ss. Quadraginta Martyrum;;Semiduplex;;2.1;;vide C3

[Rule]
vide C3;
9 lectiones;

[Oratio]
Praesta, quaesumus, omnipotens Deus: ut qui gloriosos Martyres fortes in sua~
confessione cognovimus, pios apud te in nostra intercessione sentiamus.
$Per Dominum

[Lectio4]
Licinio imperatore, et Agricolao praeside, ad Sebasten Armeniae urbem,~
quadraginta militum fides in Jesum Christum, et fortitudo in cruciatibus~
perferendis enituit. Qui saepius in horribilem carcerem detrusi, vinculisque~
constricti, cum ora ipsorum lapidibus contusa fuissent, hiemis tempore~
frigidissimo nudi sub aperto aere supra stagnum rigens pernoctare jussi sunt,~
ut frigore congelati necarentur. Una autem erat omnium oratio: Quadraginta in~
stadium ingressi sumus, quadraginta item Domine corona donemur, ne una quidem~
huic numero desit. Est in honore hic numerus, quem tu quadraginta dierum~
jejunio decorasti, per quem divina lex ingressa est in orbem terrarum. Elias~
quadraginta dierum jejunio Deum quaerens, ejus visionem consecutus est. Et haec~
quidem illorum erat oratio.

[Lectio5]
Ceteris autem custodibus somno deditis, solus vigilabat janitor, qui et illos~
orantes, et luce circumfusos, et quosdam e coelo descendentes Angelos tamquam a~
Rege missos, qui coronas triginta novem militibus distribuerent intuens ita~
secum loquebatur: Quadraginta hi sunt: quadragesimi corona ubi est? Quae dum~
cogitaret, unus ex illo numero, cui animus ad frigus ferendum defecerat in~
proximum tepefactum balneum desiliens, sanctos illos summo dolore affecit. Verum~
Deus illorum preces irritas esse non est passus: nam rei eventum admiratus~
janitor, mox custodibus e somno excitatis, detractisque sibi vestibus, ac se~
Christianum esse clara voce professus, Martyribus se adjunxit. Cum vero~
praesidis satellites janitorem quoque Christianum esse cognovissent bacillis~
comminuta omnium eorum crura fregerunt.

[Lectio6]
In eo supplicio mortui sunt omnes, praeter Melithonem natu minimum. Quem cum~
praesens mater ejus, fractis cruribus, adhuc viventem vidisset, sic cohortata~
est: Fili, paulisper sustine; ecce Christus ad januam stat adjuvans te. Cum vero~
reliquorum corpora plaustris imponi cerneret, ut in rogum inferrentur, ac filium~
suum relinqui, quod speraret impia turba puerum, si vixisset, ad idolorum cultum~
revocari posse; ipso in humeros sublato, sancta mater vehicula Martyrum~
corporibus onusta strenue prosequebatur: in cujus amplexu Melithon spiritum Deo~
reddidit, ejusque corpus in eumdem illum ceterorum Martyrum rogum pia mater~
injecit: ut qui fide et virtute conjunctissimi fuerant, funeris etiam societate~
copulati, una in caelum pervenirent. Combustis illis, eorum reliquiae projectae~
in profluentem, cum mirabiliter in unum confluxissent locum, salvae et integrae~
repertae, honorifico sepulchro conditae sunt.

[Lectio7]
@Commune/C3:Lectio71

[Lectio8]
@Commune/C3:Lectio81

[Lectio9]
@Commune/C3:Lectio91
