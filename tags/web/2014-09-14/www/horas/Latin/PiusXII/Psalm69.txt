69:1 Placeat tibi, Deus, ut eripias me; * Domine, ad adiuvandum me festina.
69:2 Confundantur, et erubescant, * qui quaerunt vitam meam.
69:3 Cedant retrorsum, et pudore afficiantur, * qui delectantur malis meis.
69:4 Recedant confusione operti, * qui dicunt mihi: Vah, Vah!
69:5 Exsultent et laetentur de te omnes qui quaerunt te; * et dicant semper: Magnificetur Deus, qui desiderant auxilium tuum.
69:6 Ego autem miser sum et pauper, * Deus, succurre mihi!
69:7 Adiutor meus et liberator meus es tu: * Domine, ne tardaveris.
