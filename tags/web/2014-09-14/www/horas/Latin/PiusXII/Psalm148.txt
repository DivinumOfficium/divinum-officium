148:1 Laudate Domino de caelis, * laudate eum in excelsis.
148:2 Laudate eum, omnes Angeli eius, * laudate eum, omnes exercitus eius.
148:3 Laudate eum, sol et luna, * laudate eum, omnes stellae lucentes.
148:4 Laudate eum, caeli caelorum, * et aquae quae super caelos sunt:
148:5 Laudent nomen Domini, * nam ipse iussit et creata sunt,
148:6 Et statuit ea in aeternum, in saeculum: * praeceptum dedit, quod non transibit.
148:7 Laudate Dominum de terra, * cete et omnia profunda maris,
148:8 Ignis et grando, nix et nebula, * ventus procellae, qui facit verbum eius,
148:9 Montes et omnes colles, * arbores frugiferae et omnes cedri,
148:10 Ferae et omnia iumenta, * reptilia et volucres pennatae,
148:11 Reges terrae et omnes populi, * principes et omnes iudices terrae,
148:12 Iuvenes et etiam virgines, senes, una cum pueris: laudent nomen Domini, * quia excelsum est nomen eius solius;
148:13 Maiestas eius superat terram et caelum, * et altum tribuit cornu populo suo.
148:14 Laus est omnibus sanctis eius, * filiis Israel, populo qui propinquus est ei.
