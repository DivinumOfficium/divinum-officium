[Lectio1]
Dal libro di Tobia
!Tob 2:1-4
1 Ora dopo tali cose essendo un giorno di festa del Signore, ed essendo preparato in casa di Tobia un pranzo, 
2 egli disse a suo figlio: Va' e conduci alcuni della nostra tribù, timorati di Dio, a far banchetto con noi. 
3 E quegli andato, gli riferì, al ritorno, come uno dei figli d'Israele giaceva scannato sulla piazza. Ed egli alzatosi all'istante da mensa e lasciato il pranzo, si portò digiuno dov'era il cadavere, 
4 e, presolo, lo portò di nascosto in casa sua, per seppellirlo poi cautamente dopo il tramonto del sole.

[Responsory1]
@TemporaM/093-0:Responsory1

[Lectio2]
!Tob 2:8-12
8 Pertanto tutti i suoi parenti lo sgridavano dicendo: Già per questa ragione fu dato ordine di farti morire e a mala pena ti sottraesti agli artigli della morte; e ora di nuovo seppellisci i morti? 
9 Ma Tobia temendo più Dio che il re, trafugava i corpi degli uccisi e li nascondeva in casa sua e nel cuore della notte li seppelliva. 
10 Or avvenne un giorno, che tornato stanco dal seppellire, giunto a casa sua si sdraiò vicino al muro e si addormentò, 
11 e mentre dormiva da un nido di rondini, gli cadde sugli occhi dello sterco caldo, onde rimase cieco. 
12 E il Signore permise che gli venisse questa prova, affinché í posteri avessero un esempio della sua pazienza simile a quella del santo Giobbe.

[Responsory2]
@TemporaM/093-0:Responsory2

[Lectio3]
!Tob 2:13-18
13 Infatti avendo egli sempre, fin dalla sua infanzia, temuto Dio e osservato i suoi comandamenti, non si querelò di Dio per la tribolazione della cecità venutagli; 
14 ma si mantenne saldo nel timor di Dio, rendendo a Dio grazie in tutti i giorni della sua vita. 
15 E come i re schernivano il beato Giobbe, così i parenti e i congiunti di lui si burlavano della sua condotta, dicendo: 
16 Dov'è la tua speranza per cui facevi elemosine e seppellivi? 
17 Ma Tobia sgridava dicendo: Non parlate cosi; 
18 perché noi siamo figli di santi e aspettiamo quella vita che Dio darà a quelli che non perdono mai la loro fede in lui.

[Responsory3]
@TemporaM/093-0:Responsory6
