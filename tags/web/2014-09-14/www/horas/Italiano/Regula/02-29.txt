02-29# Regola di S. Benedetto. Capitolo 23: La scomunica per le colpe
_
Se qualche fratello si dimostrerà ribelle o disobbediente o superbo o mormoratore, o assumerà un atteggiamento di ostilità e di disprezzo nei confronti di qualche punto della santa Regola o degli ordini dei superiori, questi lo rimproverino una prima e una seconda volta in segreto, secondo il precetto del Signore.  Se non si migliorerà, venga ripreso pubblicamente di fronte a tutti.  Ma nel caso che anche questo provvedimento si dimostri inefficace, sia scomunicato, purché sia in grado di valutare la portata di una tale punizione.  Se invece difetta di una sufficiente sensibilità, sia sottoposto al castigo corporale.
