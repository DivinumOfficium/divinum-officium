[Rank]
Feria V infra Hebdomadam I Adventus;;Feria major;;2

[Rule]
Oratio Dominica

[Lectio1]
De Isaia Propheta
!Isa 4:1-3
1 Et apprehendent septem mulieres virum unum in die illa, dicentes: Panem nostrum comedemus, et vestimentis nostris operiemur: tantummodo invocetur nomen tuum super nos; aufer opprobrium nostrum.
2 In die illa, erit germen Domini in magnificentia et gloria, et fructus terrae sublimis, et exsultatio his qui salvati fuerint de Israël.
3 Et erit: Omnis qui relictus fuerit in Sion, et residuus in Jerusalem, sanctus vocabitur, omnis qui scriptus est in vita in Jerusalem.

[Responsory1]
@Tempora/Adv1-1:Responsory1

[Lectio2]
!Isa 5:1-4
1 Cantabo dilecto meo canticum patruelis mei vineae suae. Vinea facta est dilecto meo in cornu filio olei.
2 Et sepivit eam, et lapides elegit ex illa, et plantavit eam electam; et aedificavit turrim in medio ejus, et torcular exstruxit in ea; et exspectavit ut faceret uvas, et fecit labruscas.
3 Nunc ergo, habitatores Jerusalem et viri Juda, judicate inter me et vineam meam.
4 Quid est quod debui ultra facere vineae meae, et non feci ei? An quod exspectavi ut faceret uvas, et fecit labruscas?

[Responsory2]
@Tempora/Adv1-0:Responsory2

[Lectio3]
!Isa 5:5-7
5 Et nunc ostendam vobis quid ego faciam vineae meae: auferam sepem ejus, et erit in direptionem; diruam maceriam ejus, et erit in conculcationem.
6 Et ponam eam desertam; non putabitur et non fodietur: et ascendent vepres et spinae, et nubibus mandabo ne pluant super eam imbrem.
7 Vinea enim Domini exercituum domus Israël est; et vir Juda germen ejus delectabile: et exspectavi ut faceret judicium, et ecce iniquitas; et justitiam, et ecce clamor.

[Responsory3]
@Tempora/Adv1-0:Responsory3

[Ant 2]
Benedicta * tu in mulieribus, et benedictus fructus ventris tui.

[Ant 3]
Exspectabo * Dominum Salvatorem meum, et praestolabor eum dum prope est, alleluia.
