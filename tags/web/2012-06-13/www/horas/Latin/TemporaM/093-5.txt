[Rank]
Feria Sexta Quattuor Temporum Septembris;;Feria major;;2

[Rank1960]
Feria Sexta Quattuor Temporum Septembris;;Feria major;;5

[Rule]
Preces feriales

[Lectio1]
Lectio sancti Evangelii secundum Lucam.
!Luke 7:36-50
In illo tempore: Rogabat Jesum quidam de pharisaeis, ut manducaret cum illo. Et~
ingressus domum pharisaei discubuit. Et reliqua. Homilia sancti Gregorii Papae.
!Homil. 33. in Evang., post init.
Quuem pharisaeus de falsa justitia praesumens, nisi Judaicum populum; quem~
peccatrix mulier ad vestigia Domini veniens et plorans, nisi conversam~
Gentilitatem designat? Quae cum alabastro venit, unguentum fudit, retro secus~
pedes Domini stetit, lacrimis pedes rigavit, capillis tersit, eosdemque quos~
infundebat et tergebat pedes osculari non desiit. Nos ergo, nos illa mulier~
expressit, si toto corde ad Dominum post peccata redeamus, si ejus poenitentiae~
luctus imitemur. Quid namque unguento, nisi bonae odor opinionis exprimitur?~
Unde et Paulus dicit: Christi bonus odor sumus Deo in omni loco.

[Responsory1]
@TemporaM/093-0:Responsory4

[Lectio2]
Si ergo recta opera agimus, quibus opinionis bonae odore Ecclesiam respergamus,~
quid in Domini corpore, nisi unguentum fundimus? Sed secus pedes Jesu mulier~
stetit: contra pedes enim Domini stetimus, cum in peccatis positi ejus~
itineribus renitebamur. Sed si ad veram poenitentiam post peccata convertimur,~
jam retro secus pedes stamus: quia ejus vestigia sequimur, quem impugnabamus.~
Lacrimis mulier pedes ejus rigat: quod nos quoque veraciter agimus, si~
quibuslibet ultimis membris Domini per compassionis affectum inclinamur, si~
sanctis ejus in tribulatione compatimur, si eorum tristitiam, nostram putamus.

[Responsory2]
@TemporaM/093-0:Responsory5

[Lectio3]
Capillis ergo pedes Domini tergimus, quando sanctis ejus, quibus ex caritate~
compatimur, etiam ex his quae nobis superfluunt, miseremur: quatenus sic mens~
per compassionem doleat, ut etiam larga manus affectum doloris ostendat. Eligat~
namque lacrimis Redemptoris pedes, sed capillis suis non tergit, qui utcumque~
proximorum dolori compatitur, sed tamen eis ex his, quae sibi superfluunt, non~
miseretur. Plorat, et non tergit, qui verba quidem doloris tribuit, sed non~
ministrando quae desunt, vim doloris minime abscindit. Osculatur mulier pedes,~
quos tergit: quod nos quoque plene agimus, si studiose diligimus, quos ex~
largitate continemus: ne gravis nobis sit necessitas proximi; ne ipsa nobis ejus~
indigentia, quae sustentatur, fiat onerosa: et cum manus necessaria tribuit,~
animus a dilectione torpescat.

[Responsory3]
@TemporaM/093-0:Responsory6

[Ant 2]
Mulier * quae erat in civitate peccatrix, stans retro secus pedes Domini,~
lacrimis coepit rigare pedes ejus, et capillis capitis sui tergebat, et~
deosculabatur pedes ejus et unguento ungebat.

[Versum 2]
V. Repleti sumus mane misericordia tua.
R. Exsultavimus, et delectati sumus.

[Oratio]
Praesta, quaesumus omnipotens Deus: ut observationes sacras annua devotione~
recolentes, et corpore tibi placeamus, et mente
$Per Dominum

[LectioE]
v. Sequentia Sancti Evangelii secundum Lucam
!Luke 7:36-50
7:36 Rogabat autem illum quidam de pharisaeis ut manducaret cum illo. Et ingressus domum pharisaei discubuit.
7:37 Et ecce mulier, quae erat in civitate peccatrix, ut cognovit quod accubuisset in domo pharisaei, attulit alabastrum unguenti:
7:38 et stans retro secus pedes ejus, lacrimis cœpit rigare pedes ejus, et capillis capitis sui tergebat, et osculabatur pedes ejus, et unguento ungebat.
7:39 Videns autem pharisaeus, qui vocaverat eum, ait intra se dicens: Hic si esset propheta, sciret utique quae et qualis est mulier, quae tangit eum: quia peccatrix est.
7:40 Et respondens Jesus, dixit ad illum: Simon, habeo tibi aliquid dicere. At ille ait: Magister, dic.
7:41 Duo debitores erant cuidam fœneratori: unus debebat denarios quingentos, et alius quinquaginta.
7:42 Non habentibus illis unde redderent, donavit utrisque. Quis ergo eum plus diligit?
7:43 Respondens Simon dixit: Æstimo quia is cui plus donavit. At ille dixit ei: Recte judicasti.
7:44 Et conversus ad mulierem, dixit Simoni: Vides hanc mulierem? Intravi in domum tuam, aquam pedibus meis non dedisti: haec autem lacrimis rigavit pedes meos, et capillis suis tersit.
7:45 Osculum mihi non dedisti: haec autem ex quo intravit, non cessavit osculari pedes meos.
7:46 Oleo caput meum non unxisti: haec autem unguento unxit pedes meos.
7:47 Propter quod dico tibi: remittuntur ei peccata multa, quoniam dilexit multum. Cui autem minus dimittitur, minus diligit.
7:48 Dixit autem ad illam: Remittuntur tibi peccata.
7:49 Et cœperunt qui simul accumbebant, dicere intra se: Quis est hic qui etiam peccata dimittit?
7:50 Dixit autem ad mulierem: Fides tua te salvam fecit: vade in pace.
$Te decet
