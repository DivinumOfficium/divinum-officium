[Rank]
S. Julianae de Falconeriis Virginis;;Duplex;;3;;vide C6

[Rule]
vide C6;
9 lectiones

[Capitulum Vespera]
!2 Cor 10:17-18
v. Fratres: Qui gloriatur, in Domino glorietur. Non enim qui seipsum commendat, ille probatus est: sed quem Deus commendat
$Deo gratias

[Hymnus Vespera]
v. Caelestis Agni nuptias
O Juliana, dum petis,
Domum paternam deseris,
Chorumque ducis Virginum.
_
Sponsumque suffixum cruci
Noctes, diesque dum gemis,
Doloris icta cuspide,
Sponsi refers imaginem.
_
Quin septiformi vulnere
Fles ad genu Deiparae:
Sed crescit infusa fletu,
Flammasque tollit caritas.
_
Hinc morte fessam proxima
Non usitato te modo
Solatur, et nutrit Deus,
Dapem supernam porrigens.
_
* Aeterne rerum Conditor,
Aeterne Fili par Patri,
Et par utrique Spiritus,
Soli tibi sit gloria.
Amen.

[Versum 1]
V. Specie tua et pulchritudine tua.
R. Intende, prospere procede et regna.

[Ant 1]
Veni, Sponsa Christi * accipe coronam, quam tibi Dominus praeparavit in aeternum.

[Oratio]
Deus, qui beatam Julianam Virginem tuam extremo morbo laborantem pretioso Filii tui corpore mirabiliter recreare dignatus es: concede quaesumus; ut ejus intercedentibus meritis, nos quoque eodem in mortis agone refecti ac roborati, ad caelestem patriam perducamur.
$Per eumdem

[Commemoratio 1]
!Commemoratio Ss. Gervasii et Protasii Mart.
Ant. Istorum est enim regnum caelorum, qui contempserunt vitam mundi, et pervenerunt ad praemia regni, et laverunt stolas suas in sanguine Agni.
_
V. Laetamini in Domino, et exsultate justi.
R. Et gloriamini omnes recti corde.
_
v. Oremus. 
Deus, qui nos annua sanctorum Martyrum tuorum Gervasii et Protasii solemnitate laetificas: concede propitius: ut quorum gaudemus meritis, accendamur exemplis.
$Per Dominum.

[Hymnus Matutinum]
@Sancti/06-19:Hymnus Vespera

[Lectio4]
Juliana ex nobili Falconeria familia, Clarissimo patre, qui templum Deiparae ab Angelo salutatae aere suo magnifice a fundamentis Florentiae, ut nunc visitur, erexit, matre Reguardata, ambobus jam senescentibus ac ad id tempus sterilibus, nata est anno millesimo ducentesimo septuagesimo. Ab incunabulis non exiguum futurae sanctitatis specimen dedit: vagientibus quippe labris, suavissima Jesu et Mariae nomina ultro proferre audita est. Pueritiam postmodum ingressa, totam se christianis virtutibus mancipavit, in quibus adeo excelluit, ut beatus Alexius patruus, cujus institutis ac exemplis instruebatur, matri dicere non dubitaverit, ipsam non feminam peperisse, sed angelum; Nam ita modesto vultu animoque ab omni, vel levissima erroris macula pura fuit, ut oculos numquam in toto vitae cursu ad hominis faciem intuendam erexerit, auditque peccati vocabulo contremuerit; imo sceleris narratione perculsa, illico prope exanimis corruierit. Expleto nondum decimo quinto aetatis suae anno, re familiari, licet opulenta, terrenisque posthabitis nuptiis, Deo virginitatem in manibus divi Philippi Benitii solemniter vovit, ab eoque omnium prima religiosum Mantellatarum habitum, ut dicunt, sumpsit.

[Lectio5]
Julianae exemplum secutae sunt plurimae ex nobilioribus familiis feminae, ac mater ipsa filiae sese religiose instituendam dedit, ita ut, aucto paulatim numero, ordinem Mantellatarum instituerit, ac illi pie vivendi leges summa prudentia ac sanctitate tradiderit. Ejus virtutes cum optime perspectas divus Benitius haberet, morti proximus, nulli melius, quam Julianae, non feminas tantum, sed et totum Servorum ordinem, cujus propagator, et moderator exstiterat, commendatum voluit. Verum ipsa demisse semper de se cogitabat; et cum ceterarum esset magistra, in re quaque domestica, licet vili, sororibus famulabatur. Assiduitate orandi integras insumebat dies, in extasim saepissime rapta, et si reliquum, in sedandis civium dissidiis, criminosis a via iniquitatis retrahendis, ac inserviendis impendebat aegrotis, quorum quandoque saniem ex ulceribus manantem, admoto ore, lambens, eos sanitati restituebat. Corpus suum flagris, nodosis funiculis, ferreis cingulis, vigiliis, humi nudae cubando, terere solita fuit. Parcissimo cibo, et hoc vili, quatuor hebdomadae diebus, et reliquis duobus solo Angelorum pane contenta, excepto die sabbati, quo pane solo et aqua nutriebatur.

[Lectio6]
Dura hujusmodi vivendi ratione in stomachi morbum incidit, quo ingravescente, cum septuagesimum aetatis annum ageret, ad extremum vitae spatium redacta est Diuturnae valetudinis incommoda hilari vultu constantique animo pertulit: de uno tantum conqueri audita est, quod cum cibum capere ac retinere nullo modo posset, ab Eucharistica mensa ob sacramenti reverentiam arceretur. Verum his in angustiis constituta, sacerdotem rogavit, ut allatum divinum Panem, quem ore sumere nequibat, pectori saltem exterius admoveret. Precibus illius morem gessit sacerdos: et mirum! eodem temporis momento, divinus Panis disparuit, et Juliana sereno ac ridenti vultu exspiravit. Res supra fidem tamdiu fuit, donec virgineum de more curaretur corpus: inventa enim est circa sinistrum pectoris latus carni veluti sigillo impressa forma hostiae, quae Christi crucifixi effigiem repraesentabat. Hujus prodigii fama ceterorumque miraculorum non Florentiae tantum, sed totius christiani orbis venerationem illi conciliavit. ac per quatuor prope integra saecula adeo aucta est, ut tandem Benedictus Papa decimus tertius in ejus celebritate Officium proprium recitari ab universo ordine beatae Mariae Virginis Servorum jusserit. Clemens vero duodecimus, munificentissimus eiusdem ordinis protector, novis in dies miraculis coruscantem, sanctarum Virginum catalogo adscripsit.

[Lectio93]
!Commemoratio Pro Ss. Gervasio et Protasio Mart.
Gervasius et Protasius, Vitalis et Valeriae filii, quorum pater Ravennae, mater Mediolani pro Christi Domini fide martyrium subierunt, distributo pauperibus patrimonio, domesticos servos libertate donarunt. Quo facto Gentilium sacerdotes immane in illos conceptum odium habebant. Quare cum Astasius comes in bellum proficisci vellet, hanc occasionem perdendi pios fratres se nactos esse putaverunt. Itaque Astasio persuadent se a diis admonitos esse, nullo modo eum in bello victorem futurum, nisi Gervasio et Protasio coactis Christum negare, eosdem ad sacra diis facienda compelleret. Quod cum illi detestarentur, Astasius imperavit, Gervasium tamdiu caedi dum inter verbera exspiraret: Protasium fustibus contusum securi percuti jubet. Quorum corpora Philippus Christi servus clam sustulit, et in suis aedibus sepelivit: quae postea sanctus Ambrosius, Dei monitu inventa, in loco sacro et insigni collocanda curavit. Passi sunt Mediolani decimo tertio Kalendas Julii.
&teDeum

[Commemoratio 2]
!Commemoratio Ss. Gervasii et Protasii Mart.
Ant. Vestri capilli capitis omnes numerati sunt: nolite timere: multis passeribus meliores estis vos.
_
V. Exsultabunt Sancti in gloria.
R. Laetabuntur in cubilibus suis.
_
v. Oremus. 
Deus, qui nos annua sanctorum Martyrum tuorum Gervasii et Protasii solemnitate laetificas: concede propitius: ut quorum gaudemus meritis, accendamur exemplis.
$Per Dominum.

[Lectio94]
Juliána, ex nóbili Falconéria família, ab incunábulis, vagiéntibus lábiis suavíssima Jesu et Maríæ nómina ultro proférre audíta est. Expléto nondum décimo quinto ætátis anno, re familiári, licet opulénta, terrenísque núptiis posthábitis, Deo virginitátem in mánibus dívi Philíppi Benítii solémniter vovit, et ab eo ómnium prima religiósum Mantellatárum, quas vocant, hábitum sumpsit. Cum vero ejus exémplum plúrimæ ex nobilióribus féminis sequeréntur, et mater fíliæ sese instituéndam dedísset, Juliána órdinem Mantellatárum instítuit. Mira humilitáte, assíduo oratiónis stúdio, singulári abstinéntia excélluit. Cum ob advérsam valetúdinem cibum cápere ac retinére nullo modo posset, ideóque ab Eucharística mensa arcerétur, sacerdótem rogávit, ut allátum divínum Panem, quem ore súmere nequíbat, péctori saltem extérius admovéret. Quod cum sacérdos præstitísset, íllico divínus Panis dispáruit, et Juliána ridénti vultu exspirávit.
&teDeum
