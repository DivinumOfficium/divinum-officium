[Rank]
Die II infra octavam Pentecostes;;Duplex I classis;;6;;ex Pasc7-0

[RankNewcal]
Feria II post Pentecostes;;Feria;;1;;

[Rule]
ex Pasc7-0;
1 nocturn;
Psalmi Dominica;
Antiphonas horas
Hymnus Tertia
No commemoration

[Ant Matutinum]
Factus est * repente de caelo sonus advenientis spiritus vehementis, alleluia, alleluia.;;47
Confirma hoc Deus, * quod operatus es in nobis: a templo sancto tuo, quod est in Jerusalem, alleluia, alleluia.;;67
Emitte Spiritum tuum, * et creabuntur: et renovabis faciem terrae, alleluia, alleluia.;;103
V. Spiritus Domini replevit orbem terrarum, alleluia.
R. Et hoc quod continet omnia, scientiam habet vocis, alleluia.

[Lectio1]
Lectio sancti Evangelii secundum Joannem.
!John 3:16-21
In illo tempore: Dixit Jesus Nicodemo: Sic Deus dilexit mundum, ut Filium suum unigenitum daret: ut omnis, qui credit in eum, non pereat, sed habeat vitam aeternam. Et reliqua.
_
Homilia sancti Augustini Episcopi.
!Tract. 12. in Joann. sub hn.
Quantum in medico est, sanare venit aegrotum. Ipse se interimit, qui praecepta medici observare non vult. Venit Salvator in mundum. Quare Salvator dictus est mundi, nisi, ut salvet mundum, non, ut judicet mundum? Salvari non vis ab ipso: ex te judicaberis. Et quid dicam, Judicaberis? Vide quid ait: Qui credit in eum, non judicatur. Qui autem non credit: quid dicturum sperabas, nisi, Judicatur? Quod addit: Jam, inquit, judicatus est: nondum apparuit judicium, et jam factum est judicium.

[Responsory1]
R. Jam non dicam vos servos, sed amicos meos; quia omnia cognovistis, quae operatus sum in medio vestri, alleluia:
* Accipite Spiritum Sanctum in vobis Paraclitum: ille est, quem Pater mittet vobis, alleluia.
V. Vos amici mei estis, si feceritis quae ego praecipio vobis.
R. Accipite Spiritum Sanctum in vobis Paraclitum: ille est, quem Pater mittet vobis, alleluia.

[Lectio2]
Novit enim Dominus, qui sunt ejus: novit qui permaneant ad coronam, qui permaneant ad flammam. Novit in area sua triticum, novit et paleam: novit segetem, novit et zizania. Jam judicatus est, qui non credit. Quare judicatus? Quia non credidit in nomine unigeniti Filii Dei. Hoc est autem judicium: quia lux venit in mundum, et dilexerunt homines magis tenebras, quam lucem: erant enim mala opera eorum. Fratres mei, quorum opera bona invenit Dominus? Nullorum. Omnia opera mala invenit. Quomodo ergo quidam fecerunt veritatem, et venerunt ad lucem? Et hoc enim sequitur: Qui autem facit veritatem, venit ad lucem.

[Responsory2]
R. Spiritus Sanctus procedens a throno, Apostolorum pectora invisibiliter penetravit novo sanctificationis signo:
* Ut in ore eorum omnium genera nascerentur linguarum, alleluia.
V. Advenit ignis divinus, non comburens, sed illuminans, et tribuit eis charismatum dona.
R. Ut in ore eorum omnium genera nascerentur linguarum, alleluia.
&Gloria
R. Ut in ore eorum omnium genera nascerentur linguarum, alleluia.

[Lectio3]
Sed dilexerunt, inquit, tenebras magis quam lucem. Ibi posuit vim. Multi enim dilexerunt peccata sua, multi confessi sunt peccata sua: quia qui confitetur peccata sua, et accusat peccata sua, jam cum Deo facit. Accusat Deus peccata tua: si et tu accusas, conjungeris Deo. Quasi duae res sunt, homo, et peccator. Quod audis, homo, Deus fecit: quod audis, peccator, ipse homo fecit. Dele, quod fecisti, ut Deus salvet, quod fecit. Oportet ut oderis in te opus tuum, et ames in te opus Dei. Cum autem coeperit tibi displicere quod fecisti, inde incipiunt bona opera tua, quia accusas mala opera tua. Initium operum bonorum, confessio est operum malorum.
&teDeum

[Ant 2]
Sic Deus * dilexit mundum ut Filium suum unigenitum daret: ut omnis, qui credit in ipsum, non pereat, sed habeat vitam aeternam, alleluia.

[Oratio]
Deus, qui Apostolis tuis Sanctum dedisti Spiritum: concede plebi tuae piae petitionis effectum; ut quibus dedisti fidem, largiaris et pacem.
$Per Dominum eiusdem

[Ant 3]
Si quis diligit me * sermonem meum servabit: et Pater meus diliget eum, et ad eum veniemus, et mansionem apud eum faciemus, alleluia.
