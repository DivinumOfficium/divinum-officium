129:1 De profundis clamo ad te, Domine, * Domine, audi vocem meam!
129:2 Fiant aures tuae intentae * ad vocem obsecrationis meae.
129:3 Si delictorum memoriam servaveris, Domine, * Domine, quis sustinebit?
129:4 Sed penes te est peccatorum venia, * ut cum reverentia serviatur tibi.
129:5 Spero in Dominum, sperat anima mea in verbum eius; * exspectat anima mea Dominum,
129:6 Magis quam custodes auroram, * exspectet Israel Dominum,
129:7 Qui penes Dominum misericordia * et copiosa penes eum redemptio:
129:8 Et ipse redimet Israel * ex omnibus iniquitatibus eius.
