[Rank]
Feria Tertia infra Hebdomadam II in Quadragesima;;Feria major;;2

[Rule]

[Lectio1]
Lectio sancti Evangelii secundum Matthaeum
!Matt 23:1-12
In illo tempore: Locutus est Jesus ad turbas, et ad discipulos suos, dicens:~
Super cathedram Moysi sederunt scribae et pharisaei. Omnia ergo quaecumque~
dixerint vobis, servate, et facite: secundum opera vero eorum nolite facere. Et~
reliqua.
_
Homilia sancti Hieronymi presbyteri 
!Lib. 4. Comment. in cap. 23. Matthaei. 
Quid mansuetius, quid benignius Domino? Tentatur a pharisaeis, confringuntur insidiae~
eorum, et secundum Psalmistam: Sagittae parvulorum factae sunt plagae eorum: et~
nihilominus propter sacerdotii et nominis dignitatem hortatur populos, ut~
subjiciantur eis, non opera, sed doctrinam considerantes. Quod autem ait, Super~
cathedram Moysi sederunt scribae et pharisaei: per cathedram, doctrinam legis~
ostendit. Ergo et illud quod dicitur in Psalmo: In cathedra pestilentiae non~
sedit: et, Cathedras vendentium columbas evertit: doctrinam debemus accipere.

[Responsory1]
@TemporaM/Quad2-0:Responsory4

[Lectio2]
Alligant enim onera gravia et importabilia, et imponunt in humeros hominum,~
digito autem suo nolunt ea movere. Hoc generaliter adversus omnes magistros, qui~
gravia jubent, et minora non faciunt. Notandum autem, quod et humeri, et digitus,~
et onera, et vincula quibus alligantur onera, spiritualiter intelligenda sunt.~
Omnia vero opera sua faciunt, ut videantur ab hominibus. Quicumque igitur ita~
facit quodlibet, ut videatur ab hominibus, scriba et pharisaeus est.

[Responsory2]
@TemporaM/Quad2-0:Responsory5

[Lectio3]
Dilatant enim phylacteria sua, et magnificant fimbrias. Amant quoque primos~
recubitus in coenis, et primas cathedras in synagogis. et salutationes in foro,~
et vocari ab hominibus Rabbi. Vae nobis miseris, ad quos pharisaeorum vitia~
transierunt. Dominus cum dedisset mandata legis per Moysen, ad extremum intulit:~
Ligabis ea in manu tua, et erunt immota ante oculos tuos. Et est sensus:~
Praecepta mea sint in manu tua, ut opere compleantur: sint ante oculos tuos, ut~
die ac nocte mediteris in eis. Hoc pharisaei male interpretantes, scribebant in~
membranis decalogum Moysi, id est, decem verba legis, complicentes ea et~
ligantes in fronte, et quasi coronam capiti facientes: ut semper ante oculos~
moverentur.

[Responsory3]
@TemporaM/Quad2-0:Responsory6

[Ant 2]
Unus est * enim magister vester, qui in caelis est; Christus Dominus

[Oratio 2]
Perfice quaesumus Domine benignus in nobis observantiae sanctae subsidium: ut~
quae te auctore facienda cognovimus, te operante impleamus
$Per Dominum

[Ant 3]
Omnes autem * vos fratres estis: et patrem nolite vocare vobis super terram unus~
est enim Pater vester, qui in caelis est: nec vocemini magistri, quia magister~
vester unus est Christus

[Oratio 3]
Propitiare Domine supplicationibus nostris, et animarum nostrarum medere~
languoribus; ut remissione percepta, in tua semper benedictione laetemur.
$Per Dominum

[LectioE]
v. Sequentia Sancti Evangelii secundum Matthaeum
!Matt 23:1-12
23:1 Tunc Jesus locutus est ad turbas, et ad discipulos suos,
23:2 dicens: Super cathedram Moysi sederunt scribae et pharisaei.
23:3 Omnia ergo quaecumque dixerint vobis, servate, et facite: secundum opera~
vero eorum nolite facere: dicunt enim, et non faciunt.
23:4 Alligant enim onera gravia, et importabilia, et imponunt in humeros~
hominum: digito autem suo nolunt ea movere.
23:5 Omnia vero opera sua faciunt ut videantur ab hominibus: dilatant enim~
phylacteria sua, et magnificant fimbrias.
23:6 Amant autem primos recubitus in cœnis, et primas cathedras in synagogis,
23:7 et salutationes in foro, et vocari ab hominibus Rabbi.
23:8 Vos autem nolite vocari Rabbi: unus est enim magister vester, omnes autem~
vos fratres estis.
23:9 Et patrem nolite vocare vobis super terram: unus est enim pater vester qui~
in caelis est.
23:10 Nec vocemini magistri: quia magister vester unus est, Christus.
23:11 Qui major est vestrum, erit minister vester.
23:12 Qui autem se exaltaverit, humiliabitur: et qui se humiliaverit,~
exaltabitur.
$Te decet
