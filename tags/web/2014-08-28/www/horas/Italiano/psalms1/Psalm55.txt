55:1 Abbi pietà di me, o Dio, perché l' uomo mi conculca; * assalendomi tutto il giorno mi tormenta.
55:2 Tutti i giorni i miei nemici mi conculcano; * perché sono molti che combattono contro di me.
55:3 Nel pieno giorno sarò in timore: * ma io spererò in te.
55:4 In Dio loderò i discorsi a me fatti, in Dio ho posta la mia speranza: * non temerò quel che mi possa far la carne.
55:5 Tutto il giorno esecravano le mie parole: * tutti i loro pensieri erano rivolti contro di me al male.
55:6 Si uniranno insieme, e si nasconderanno: * spieranno i miei passi.
55:7 Come hanno sperato di togliermi la vita, tu per niun modo li salverai: * nella tua ira tu disperderai i popoli, o Dio.
55:8 Ti ho esposta la mia vita: * tu hai raccolto le mie lagrime al tuo cospetto,
55:9 come anche nella tua promessa. * Allora i miei nemici volteranno indietro:
55:10 In qualunque giorno io t'invochi, * ecco io conosco che tu sei il mio Dio.
55:11 In Dio loderò la parola, nel Signore loderò la promessa * in Dio ho posta la mia speranza, non temerò quel che possa farmi un uomo.
55:12 Son presso di me, o Dio, i voti che ti ho fatto, * le lodi che io ti scioglierò:
55:13 Perché hai salvato l'anima mia dalla morte, e i miei piedi dalla caduta: * affinché io sia accetto dinanzi a Dio nella luce dei vivi.
