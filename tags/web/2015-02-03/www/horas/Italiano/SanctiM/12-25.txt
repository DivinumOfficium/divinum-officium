[Rank]
In Nativitate Domini;;Duplex I Classis;;7

[Rule]
9 lectiones
Psalmi Dominica
Antiphonas Horas
Psalm5 Vespera=116
Doxology=Nat
Special Evangelii Benedictio

[Ant Vespera]
Il Re pacifico * s'è mostrato magnifico; il suo volto tutta la terra desidera di vedere.
S'è mostrato magnifico *il Re pacifico su tutti i re di tutta quanta la terra.
Sappiate * che il regno di Dio è vicino: in verità vi dico che non tarderà.
Alzate le vostre teste; * ecco che s'avvicina la vostra redenzione.

[Capitulum Vespera]
!Titus 3:4-5
v. È apparsa la bontà e l'amore per l'uomo di Dio nostro Salvatore; non per le opere di giustizia fatte da noi, ma per sua misericordia egli ci ha salvati.
$Deo gratias
_
R.br. Oggi conoscerete * Che verrà il Signore.
R. Oggi conoscerete * Che verrà il Signore.
V. E domattina vedrete la sua gloria.
R. Che verrà il Signore.
&Gloria
R. Oggi conoscerete * Che verrà il Signore.

[Hymnus Vespera]
v. Gesù Redentore di tutti, 
che, prima che fosse fatta la luce 
il Padre supremo generò 
pari a sé: nella gloria.
_
Tu luce e splendore del Padre, 
tu eterna speranza di tutti, 
ascolta le preghiere che per tutto il mondo 
t'innalzano i servi tuoi.
_
Ricordati, Creatore delle cose, 
che un giorno nascendo 
dal seno purissimo d'una Vergine 
prendesti un corpo simile al nostro.
_
Questo attesta il presente giorno, 
che ricorre nel giro d'un anno, 
che solo dal seno del Padre 
sei venuto salute del mondo.
_
Questo giorno gli astri, la terra, il mare, 
questo tutto ch'è sotto i cieli, 
autore di nuova salute 
salutano con nuovo cantico.
_
Anche noi, che siamo stati lavati 
nell'onda beata del sangue divino, 
nel giorno del tuo Natale 
sciogliamo il tributo di quest'inno.
_
O Gesù, sia gloria a te, 
che sei nato dalla Vergine, 
insieme col Padre e collo Spirito Santo, 
per i secoli eterni.
Amen.

[HymnusM Vespera]
O Cristo, redentore di tutti,
nato dal Padre, suo Unigenito
il solo nato in modo inspiegabile,
prima dell'inizio.
_
O Cristo, redentore di tutti,
nato dal Padre, suo Unigenito
il solo nato in modo inspiegabile,
prima dell'inizio.
_
Artefice della salvezza, ricordati
che un tempo, hai assunto
la forma del nostro corpo,
nascendo dalla Vergine inviolata.
_
Questo giorno presente,
ripresentandosi nel giro dell'anno,
attesta che tu solo sei venuto dalla sede
del Padre quale salvezza del mondo.
_
Il cielo la terra e il mare,
e tutto ciò che è in essi
glorificano con un inno di esultanza 
l'Autore della tua venuta.
_
Noi pure, che siamo stati redenti
dal tuo sacro sangue,
per il giorno della tua nascita
cantiamo un inno nuovo.
_
A te, Gesù, sia gloria,
nato dalla Vergine,
al Padre e al Santo Spirito
nei secoli eterni.
Amen

[Versum 1]
V. Domani sarà cancellata l'iniquità della terra.
R. E regnerà su di noi il Salvatore del mondo.

[Ant 1]
Quando il sole sorgerà in cielo, vedrete il Re dei re che procede dal Padre, come uno sposo che esce dalla sua stanza nuziale.

[Oratio]
Deh concedi, Dio onnipotente, che la nuova Natività secondo la carne del tuo Unigenito, ci liberi dall'antica servitù, che ci tiene sotto il giogo del peccato. 
$Per eumdem

[Invit]
Cristo è nato per noi: * Venite, adoriamolo.

[Hymnus Matutinum]
@SanctiM/12-25:Hymnus Vespera

[Ant Matutinum]
Il Signore disse * a me Tu sei mio Figlio, oggi io t'ho generato.;;2
Come sposo * è il Signore ch'esce dalla sua camera nuziale.;;18
Alzatevi voi, o porte eterne; * ed entrerà il Re della gloria.;;23
La grazia è cosparsa * sulle tue labbra, perciò Iddio ti ha benedetto in eterno.;;44
Abbiamo ricevuto, * o Dio, la tua misericordia nel mezzo del tuo tempio.;;47
Spunterà * nei giorni del Signore abbondanza di pace, ed egli dominerà.;;71
V. Come sposo.
R. E’ il Signore ch'esce dalla sua camera nuziale.
La verità è spuntata * sulla terra, e la giustizia ci ha mirati dal cielo.;;84
Egli invocherà,* alleluia: Padre mio tu sei, alleluia.;;88
Si rallegrino i cieli, * ed esulti la terra al cospetto del Signore, perché viene.;;95
In principio * e prima dei secoli il Verbo era Dio: egli è nato per noi il Salvatore del mondo.;;96
Ha fatto conoscere, * il Signore, alleluia, la sua salvezza, alleluia.;;97
Nato il Signore, * il coro degli Angeli cantava, dicendo: Salute al nostro Dio, alleluia.;;98
V. Bello tu sei d'aspetto più dei figli degli uomini.
R. La grazia è cosparsa sulle tue labbra.
Un piccolo Figlio * oggi è nato per noi: e si chiamerà Dio, Forte. Alleluia, alleluia.;;263;264;265
V. Egli mi invocherà, alleluia.
R. Padre mio tu sei, alleluia.

[Lectio1]
!Isa 9:1-6
1 Dapprima fu meno colpita la terra di Zabulon e la terra di Neftali; e poi fu gravemente percossa la regione lungo il mare al di là del Giordano, la Galilea delle Genti. 
2 Il popolo che camminava nelle tenebre vide una gran luce: la luce si levò per quelli che abitavano nell'oscura regione di morte. 
3 Hai moltiplicato la gente, ma non hai accresciuto la letizia. Essi si rallegreranno dinanzi a te come quei che si rallegrano sulla messe, come esultano i vincitori sulla preda catturata, allorché si dividon le spoglie. 
4 Infatti del suo giogo pesante, della verga che agitavan sul suo dorso, e dello scettro del suo tiranno, tu hai trionfato come nella giornata di Madian. 
5 Poiché ogni saccheggio violento sarà con tumulto, e la veste intrisa di sangue sarà arsa, cibo del fuoco. 
6 Dacché ci è nato un Pargoletto, e ci è stato dato un figlio, che porta sulla sua spalla il distintivo del suo principato: e si chiamerà col nome di Ammirabile, Consigliere, Dio, Forte, Padre del secolo futuro, Principe della pace.

[Responsory1]
R. Oggi il Re dei cieli s'è degnato di nascere per noi da una Vergine per richiamare al regno celeste l'uomo perduto: 
* Gioisce l'esercito degli Angeli: perché la salute eterna è apparsa al genere umano.
V. Gloria a Dio nel più alto dei cieli, e pace in terra agli uomini di buona volontà. 
R. Gioisce l'esercito degli Angeli: perché la salute eterna è apparsa al genere umano.
ad coelestia regna revocaret:
&Gloria
R. Gioisce l'esercito degli Angeli: perché la salute eterna è apparsa al genere umano.

[Lectio2]
!Isa 40:1-8
1 Consolatevi, consolatevi, popolo mio, dice il Signore Dio vostro. 
2 Parlate al cuore di Gerusalemme, e richiamatela: perché è finito il suo male, è stata perdonata la sua iniquità ella ha ricevuto dalla mano del Signore il doppio per tutti i suoi peccati. 
3 Voce d'uno che grida nel deserto: Preparate la via del-Signore, raddrizzate nella solitudine i sentieri del nostro Dio. 
4 Ogni valle sarà colmata, e ogni monte e ogni colle sarà abbassato, e le vie storte diventeranno diritte, e le scabre, piane. 
5 (Perché) si manifesterà la gloria del Signore: e ogni uomo vedrà quello che la bocca del Signore ha annunziato. 
6 Voce di uno che dice: Grida. Ed io dissi: Che ho da gridare? Ogni uomo è come il fieno, e tutta la sua gloria è come il fiore del campo. 
7 Il fieno si secca, e cade il fiore ogni volta che il soffio del Signore lo investe. Veramente fieno è il popolo: 
8 il fieno si secca, e il fiore cade: ma il Verbo del Signore nostro resta in eterno.

[Responsory2]
R. Oggi ci è discesa dal cielo la vera pace: 
* Oggi i cieli per tutto il mondo son diventati melliflui.
V. Oggi rifulse per noi il giorno della nuova redenzione, dell'antica riparazione, della felicità eterna. 
R. Oggi i cieli per tutto il mondo son diventati melliflui.

[Lectio3]
!Isa 52:1-6
1 Sorgi, sorgi, rivestiti della tua forza, o Sion, indossa le vesti della tua gloria, o Gerusalemme, città del santo; perché non seguiterà più a passare in mezzo a te l'incirconciso e l'immondo. 
2 Scuotiti dalla polvere, sorgi, mettiti a sedere, o Gerusalemme: sciogli le catene del tuo collo, o schiava figlia di Sion. 
3 Perché così dice il Signore: Per nulla siete stati venduti, e senza denaro sarete ricomprati. 
4 Perché così dice il Signore Dio: Il mio popolo in principio discese in Egitto per istarvi come forestiere ed Assur lo maltrattò senza motivo. 
5 Ed ora che sto a fare qui, dice il Signore, dacché il mio popolo è stato menato via senza ragione? I suoi dominatori lo trattano iniquamente, dice il Signore: e di continuo tutto il giorno il mio nome è bestemmiato. 
6 Perciò il mio popolo conoscerà in quel giorno il mio nome perché io stesso che parlavo, eccomi, sono presente.

[Responsory3]
R. Chi avete visto, pastori? dite, annunziatecelo, chi è apparso sulla terra? 
* Il Bambino abbiam visto, e schiere di Angeli che lodavano in coro il Signore.
V. Dite, che avete visto? e annunziate la nascita di Cristo.
R. Il Bambino abbiam visto, e schiere di Angeli che lodavano in coro il Signore.
&Gloria
R. Il Bambino abbiam visto, e schiere di Angeli che lodavano in coro il Signore.

[Lectio4]
Sermone di san Leone Papa
!Sermone 1 sulla Natività del Signore
O dilettissimi, è nato il nostro Salvatore esultiamo. Poiché non può esser luogo a tristezza allorché nasce la vita: la quale, dissipando il timore della morte, ci riempie di gioia per la promessa dell'eternità. Nessuno è escluso di partecipare a tanta allegrezza. Tutti hanno lo stesso motivo di letizia: perché nostro Signore, distruttore del peccato e della morte, siccome non trovò nessuno libero da reato, così è venuto per liberar tutti. Esulti il giusto, perché è vicino alla palma: gioisca il peccatore, perché è invitato al perdono: prenda animo il Gentile, perché è chiamato alla vita. Infatti il Figlio di Dio nella pienezza dei tempi fissata dalla imperscrutabile profondità del divino consiglio, assunse la natura umana per riconciliarla col suo autore, affinché l'inventore della morte, il diavolo, fosse vinto con quella stessa natura onde aveva vinto.

[Responsory4]
R. O grande mistero, e meraviglioso prodigio, che degli animali abbiano visto il neonato Signore giacere in una mangiatoia 
* Beata la Vergine, il cui seno meritò di portare Cristo Signore.
V. Salve, o Maria, piena di grazia; il Signore è con te.
R. Beata la Vergine, il cui seno meritò di portare Cristo Signore.

[Lectio5]
In questo conflitto impegnatosi per noi, si combatté con grande e ammirabile lealtà, poiché l'onnipotente Signore combatté contro il crudelissimo nemico non nella sua maestà, ma nella nostra infermità: opponendogli la stessa forma e la stessa natura soggetta sì, alla nostra mortalità, ma scevra d'ogni peccato. Giacché è alieno da questa natività ciò che si legge di tutti gli uomini: «Nessuno è senza macchia, neppure il bambino, la cui vita sulla terra è appena di un giorno» (Job. 14,4). Nulla dunque della concupiscenza della carne entrò in questa natura singolare, niente ci s'infiltrò della legge del peccato. Viene scelta una Vergine regale, della stirpe di David, la quale dovendo portare nel seno il sacro rampollo, prima che corporalmente concepisse l'Uomo-Dio spiritualmente. E affinché, ignara del disegno celeste, non si spaventasse a sì inusitato annunzio, apprende mediante colloquio angelico quel che lo Spirito Santo doveva operare in lei: così ella che presto diverrà Madre di Dio, non teme più alcun danno per il suo pudore.

[Responsory5]
R. Beata è Maria Madre di Dio, il cui seno rimane intatto: 
* Oggi ella generò il Salvatore del mondo. 
V. Beata lei che credé: poiché s'è adempito quanto le fu predetto dal Signore.
R. Oggi ella generò il Salvatore del mondo. 

[Lectio6]
Rendiamo dunque grazia, o dilettissimi, a Dio Padre per il suo Figlio, nello Spirito Santo: poiché «per l'infinita sua carità onde ci amò, ebbe pietà di noi» (Ephes. 2,4): e «mentre eravamo morti per i peccati, ci ha reso la vita in Cristo» (Coloss. 3,9), perché noi fossimo in lui nuova creatura e nuova opera. «Deponiamo dunque l'uomo vecchio colle sue azioni» (Coloss. 3,9); e fatti partecipi della nascita di Cristo, rinunziamo alle opere della carne. Riconosci, o Cristiano, la tua dignità: e, «divenuto partecipe della divina natura» (2 Petri 1,4), non volere con una indegna condotta ritornare all'antica abbiezione. Ricorda di qual capo e di qual corpo sei membro. Rifletti, che «strappato alla potestà delle tenebre» (Coloss. 1,13), sei stato trasferito nella luce e nel regno di Dio.

[Responsory6]
R. Santa ed immacolata verginità, con quali lodi esaltarti non so 
* Poiché colui che i cieli contenere non possono tu lo portasti nel tuo seno.
V. La benedetta tu (sei) fra le donne, e benedetto il frutto dei tuo seno.
R. Poiché colui che i cieli contenere non possono tu lo portasti nel tuo seno.
&Gloria
R. Poiché colui che i cieli contenere non possono tu lo portasti nel tuo seno.

[Benedictio3]
Il Signore onnipotente e misericordioso ci sciolga dal legame dei nostri peccati. Amen.
Dègnati, o padre, di benedirmi.
La lettura del Vangelo ci sia di salvezza e protezione. Amen.
Per le parole del Vangelo siano cancellati i nostri peccati. Amen.
Le parole del santo Vangelo ci spieghi Cristo Figlio di Dio. Amen.

[Lectio7]
Lettura del santo Vangelo secondo Luca
!Luc 2:1-14
In quell'occasione: Uscì un editto di Cesare Augusto, che si facesse il censimento di tutto l'impero. Eccetera.
_
Omelia di san Gregorio Papa
!Omelia 8 sul Vangelo
Poiché per grazia del Signore oggi abbiamo a celebrare tre Messe solenni, non possiamo discorrere a lungo della lettura del Vangelo; però che ne diciamo qualche cosa, sia pur brevemente, ce l'obbliga la stessa Natività del nostro Redentore. Perché dunque alla nascita del Signore si fa il censimento dell'impero, se non per far comprendere che appariva nella carne colui che dovea registrare i suoi eletti nell'eternità? D'altra parte, per mezzo del Profeta, dice dei reprobi: «Siano cancellati dal libro dei viventi, e non siano iscritti coi giusti» (Ps. 68,29). Egli poi opportunamente nasce in Betlemme, dacché Betlemme vuol dire casa del pane. Difatti lui stesso dice: «Io sono il pane vivo che son disceso dal cielo» (Joann. 6,51). Pertanto il luogo dove nasce il Signore fu chiamato innanzi casa del pane; perché là doveva certamente apparire nella natura umana colui che doveva ristorare internamente le anime dei suoi eletti. Egli nasce non in casa del suoi parenti, ma in viaggio: affin di mostrarci senza dubbio che per la sua umanità assunta nasceva quasi in luogo straniero.

[Responsory7]
R. Beato il seno di Maria Vergine che portò il Figlio dell'eterno Padre: e beato il petto che allattò Cristo Signore: 
* Il quale oggi per la salute del mondo si degnò nascere dalla Vergine.
V. Un giorno santo è spuntato per noi: venite, o Genti, ed adorate il Signore.
R. Il quale oggi per la salute del mondo si degnò nascere dalla Vergine.

[Lectio8]
Lettura del santo Vangelo secondo Luca
!Luc 2:15-20 
In quell'occasione: I pastori presero a dire fra loro: Andiamo a Betlemme a vedere quello ch'è accaduto, come il Signore ci ha manifestato. Eccetera.
_
Omelia di sant'Ambrogio Vescovo
!Libro 2 al cap. 2 di Luca, verso la metà
Considerate gl'inizi della Chiesa nascente: Cristo nasce, e i pastori già vegliano, come per raccogliere nell'ovile del Signore i greggi delle nazioni che sino allora vivevano come pecore, affin di preservarle, nelle profonde tenebre della notte, dagli assalti di bestie spirituali. E giustamente i pastori vegliano seguendo l'esempio del buon pastore. Così il gregge è il popolo, la notte è il mondo, i pastori sono i sacerdoti. Senza dubbio anche quegli è pastore cui è detto: «Sta vigilante e conferma gli altri» (Apoc. 3,2). E il Signore non solo ha stabilito i vescovi per difendere il gregge, ma ha destinato anche gli Angeli.

[Responsory8]
R. In principio era il Verbo, e il Verbo era presso Dio,  e il Verbo era Dio.  
* Egli era in principio presso Dio.
V. Tutto è stato fatto per mezzo di Lui,  e senza di Lui nulla è stato fatto.
R. Egli era in principio presso Dio.
&Gloria
R. Egli era in principio presso Dio.

[Lectio9]
Lettura del santo Vangelo secondo Giovanni
!Joannes 1:1-14
Nel principio c'era il Verbo, e il Verbo era presso Dio, e il Verbo era Dio. Eccetera.
_
Omelia di sant'Agostino Vescovo
!Trattato 1 su Giovanni, verso la metà
Affinché tu non abbia del Verbo un'idea bassa, come se si trattasse di parole umane, ascolta ciò che devi pensarne: «Dio era il Verbo» (Joann, 1,1). Ora venga fuori non so quale infedele Ariano a dirci che il Verbo di Dio fu fatto. Come può essere che il Verbo di Dio sia stato fatto, quando Dio per mezzo del Verbo ha fatto tutte le cose? Se esso Verbo di Dio fu fatto, per qual altro verbo fu egli fatto? Se tu dici che esso è stato fatto da un verbo del Verbo, allora io rispondo che esso è l'unico Figlio di Dio. Se poi non ammetti un verbo del Verbo, concedi allora che non è stato fatto quegli per il quale tutto fu fatto. Perché non poté fare se stesso colui per il quale tutto fu fatto. Credi dunque all'Evangelista.

[Responsory9]
R. Il Verbo s'è fatto uomo, ed abitò tra noi: 
* E noi ne abbiam visto la gloria, quella gloria propria dell' Unigenito del Padre, pieno di grazia e di verità.
V Tutte le cose sono state fatte per mezzo di lui, e nulla è stato fatto senza di lui. 
R. E noi ne abbiam visto la gloria, quella gloria propria dell' Unigenito del Padre, pieno di grazia e di verità.
&Gloria
R. E noi ne abbiam visto la gloria, quella gloria propria dell' Unigenito del Padre, pieno di grazia e di verità.

[Ant Laudes]
Chi avete visto, e pastori? dite, annunziatecelo, chi è apparso sulla terra? Il Bambino abbiamo visto, e schiere d'Angeli che lodavano in coro il Signore, alleluia, alleluia.
Una giovane madre * ha dato alla luce il Re, il cui nome è eterno, unendo alle gioie della maternità l'onore della verginità né prima né dopo se n'è vista a lei simile, alleluia.
L'Angelo disse ai pastori * Vi annunzio una gran gioia: che oggi vi è nato il Salvatore del mondo, alleluia.
Si unì coll'Angelo * una moltitudine dell'esercito celeste, lodando Dio e dicendo: Gloria a Dio nel più alto dei cieli, e pace in terra agli uomini di buona volontà, alleluia.
Un Pargoletto ci è nato quest'oggi: e si chiamerà Dio, Forte, alleluia, alleluia.

[Capitulum Laudes]
!Heb 1:1-2
v. Iddio, che molte volte e in molte guise parlò un tempo ai padri per mezzo dei profeti: in questi ultimi tempi ha parlato a noi per mezzo del Figlio, che costituì erede di ogni cosa, per cui creò anche i secoli.
$Deo gratias
_
R.br. Il Verbo s'è fatto uomo, * Alleluia, alleluia.
R. Il Verbo s'è fatto uomo, * Alleluia, alleluia.
V. Ed abitò tra noi.        
R. Alleluia, alleluia.
&Gloria
R. Il Verbo s'è fatto uomo, * Alleluia, alleluia.

[Hymnus Laudes]
v. Dai confini dell'oriente 
fino all' estremo occidente, 
cantiamo Cristo Principe 
nato da Maria Vergine.
_
Il beato autore dei secoli 
in servil corpo si ascose, 
per liberare, uomo, l'uomo, 
e per non perdere quelli che ha creato.
_
Nel seno di casta Madre 
entra la grazia celeste: 
ed il seno d'una Vergine 
porta segreti ch'ella non conosceva.
_
La dimora d'un seno purissimo 
all'istante diviene tempio di Dio: 
intatta, senza conoscere uomo, 
concepì nel seno un figlio.
_
La giovane madre dà alla luce 
colui che Gabriel avea predetto: 
colui che, ancor chiuso nel sen della Madre,
il Battista con giubilo avea sentito.
_
Soffrì giacere su fieno, 
non abborrì il presepio: 
di poco latte si nutrì 
lui che sazia ancor gli uccelli.
_
Gioisce il coro dei celesti, 
e gli Angeli cantano a Dio; 
e si rivela ai pastori, lui. 
Pastore e Creatore di tutti.
_
O Gesù, sia gloria a te, 
che sei nato dalla Vergine, 
insiem col Padre e collo Spirito Santo, 
per i secoli eterni.
Amen.

[Versum 2]
V. Ha fatto conoscere il. Signore, alleluia.
R. La sua salvezza, alleluia.

[Ant 2]
Gloria a Dio nel più alto dei cieli, * e pace in terra agli uomini di buona volontà, alleluia, alleluia.

[Lectio Prima]
!Heb 1:11-12
v. Essi (gli esseri) periranno, ma tu rimarrai; e tutti invecchieranno come un vestito e come una veste li rivolterai, e saranno mutati: ma tu sei sempre lo stesso, e i tuoi anni non finiranno mai.

[Capitulum Tertia]
!Heb 1:1-2
v. Iddio, che molte volte e in molte guise parlò un tempo ai padri per mezzo dei profeti: in questi ultimi tempi ha parlato a noi per mezzo del Figlio, che costituì erede di ogni cosa, per cui creò anche i secoli.
$Deo gratias

[Responsory Tertia]
V. Il Verbo s'è fatto uomo, alleluia.
R. E abitò tra noi, alleluia.

[Capitulum Sexta]
!Heb 1:10
v. E (sta scritto): Tu, Signore, in principio hai fondato la terra: ed opera delle tue mani sono i cieli.
$Deo gratias

[Responsory Sexta]
V. Egli m'invocherà, alleluia.
R. Padre mio tu sei, alleluia.

[Capitulum Nona]
!Heb 1:11-12
v. Essi (gli esseri) periranno, ma tu rimarrai; e tutti invecchieranno come un vestito e come una veste li rivolterai, e saranno mutati: ma tu sei sempre lo stesso, e i tuoi anni non finiranno mai.
$Deo gratias

[Responsory Nona]
V. Han visto tutti i confini della terra, alleluia.
R. La salvezza del nostro alleluia.

[Ant Vespera 3]
Con te è il principato * dal giorno della tua potenza tra gli splendori dei santi, dal mio seno io t'ho generato prima della stella del mattino.;;109
A redimere * ha mandato, il Signore, il suo popolo: ha proclamato eterna la sua alleanza.;;110
È spuntata * di tra le tenebre una luce per i retti di cuore: benigno, misericordioso e giusto è il Signore.;;111
Presso il Signore * è la misericordia, e redenzione copiosa presso di lui.;;129

[Capitulum Vespera 3]
!Heb 1:1-2
v. Iddio, che molte volte e in molte guise parlò un tempo ai padri per mezzo dei profeti: in questi ultimi tempi ha parlato a noi per mezzo del Figlio, che costituì erede di ogni cosa, per cui creò anche i secoli.
$Deo gratias
_
R.br. Il Verbo s'è fatto uomo, * Alleluia, alleluia.
R. Il Verbo s'è fatto uomo, * Alleluia, alleluia.
V. Ed abitò tra noi.
R. Alleluia, alleluia.
&Gloria
R. Il Verbo s'è fatto uomo, * Alleluia, alleluia.

[Versum 3]
V. Ha fatto conoscere il Signore, alleluia.
R. La sua salvezza, alleluia.

[Ant 3]
Oggi * è nato il Cristo: oggi è apparso il Salvatore: oggi in terra cantano gli Angeli, si rallegrano gli Arcangeli: oggi esultano i giusti dicendo: Gloria a Dio nel più alto dei cieli, alleluia.

[LectioE]
v. Iniizio del Santo Vangelo secondo Matteo.
!Matt 1:1-16
1:1 Libro della generazione di Gesù Cristo, figlio di David, figlio di Abramo. 
1:2 Abramo generò Isacco : Isacco generò Giacobbe : Giacobbe generò Giuda e i suoi fratelli.
1:3 Giuda generò da Tamar Fares e Zara : Fares generò Esron : Esron generò Aram.
1:4 Aram generò Aminadab : Aminadab eenerò Naasson : Naasson generò Salmon :
1:5 Salmon generò Booz da Raab : Booz generò Obed da Ruth : Obed generò Jesse : e Jesse generò David re. 
1:6 David re generò Salomone da quella, che era stata (moglie) d'Uria.
1:7 Salomone generò Roboamo : Roboamo generò Abia : Abia generò Asa.
1:8 Asa generò Giosafat : Giosafat generò Joram : Joram generò Ozia.
1:9 Ozia generò Joatam : Joatam generò Achaz : Achaz generò Ezechia :
1:10 Ezechia generò Manasse : Manasse generò Amon : Amon generò Giosia.
1:11 Giosia generò Gieconia e i suoi fratelli, al tempo della trasmigrazione in Babilonia. 
1:12 E dopo la trasmigrazione in Babilonia Gieconia generò Salatiel : Salatiel generò Zorobabel.
1:13 Zorobabel generò Abiud : Abiud generò Eliacim : Eliacim generò Azor.
1:14 Azor generò Sadoc : Sadoc generò Achim : Achim generò Eliud.
1:15 Eliud generò Eleazar : Eleazar generò Matan : Matan generò Giacobbe. 
1:16 Giacobbe generò Giuseppe sposo di Maria, dalla quale nacque Gesù chiamato il Cristo. 
$Te decet
