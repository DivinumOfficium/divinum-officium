28 Marzo
_
San Giovànni da Capistràno, Sacerdote dell'Ordine dei Minori e Confessore, di cui si fa memoria il ventitre Ottobre.
A Cesarèa, nella Palestina, il natale dei santi Martiri Prisco, Malco ed Alessandro. Questi tre, nella persecuzione di Valeriàno, abitando in un campicelio nei sobborghi di detta città, perchè si offrivano in essa celesti corone di martirio, accesi da divino ardore di fede, si presentano spontaneamente al Giudice e lo rimproverano perchè tanto incrudeliva contro il sangue dei cristiani, ed egli, subito, per il nome di Cristo, li diede in pasto alle fiere.
A Tarso, nella Cilicia, i santi Martiri Castore e Dorotéo.
In Africa i santi Martiri Rogàto, Succèsso ed altri sedici.
Presso Norcia santo Speranza Abate, uomo di meravigliosa pazienza, la cui anima (come racconta san Gregorio Papa), quando passò da questa vita, fu vista da tutti i fratelli salire al cielo in forma di colomba.
A Chàlons, in Frància, la deposizione di san Guntrànno, Re dei Franchi, il quale talmente si dedicò alle opere spirituali, che, lasciate le pompe del secolo, distribuì largamente i suoi tesori alle chiese ed ai poveri.
