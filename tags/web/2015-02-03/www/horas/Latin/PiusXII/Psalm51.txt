51:1 Quid gloriaris in malitia, * Praepotens infamis?
51:2 Omni tempore meditaris perniciem, * lingua tua est velut novacula acuta, patrator doli.
51:3 Diligis malum magis quam bonum, * mendacium magis quam loqui iusta.
51:4 Diligis omnes sermones perniciosos, * lingua dolosa!
51:5 Ideo Deus destruet te, in sempiternum te removebit, * extrahet te de tentorio et eradicabit te de terra viventium.
51:6 Videbunt iusti et timebunt et de illo ridebunt: * ecce homo qui non statuit Deum praesidium suum,
51:7 Sed speravit in multitudine divitiarum suarum, * invaluit sceleribus suis.
51:8 Ego autem sicut oliva virens in domo Dei; * confido in misericordia Dei in sempiternum.
51:9 Celebrabo te in saeculum, quia egisti, * et praedicabo nomen tuum, quia bonum est, in conspectu sanctorum tuorum.
