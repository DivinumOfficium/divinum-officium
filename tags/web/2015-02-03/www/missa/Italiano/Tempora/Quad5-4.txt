[Rank]
Feria Quinta infra Hebdomadam Passionis;;Feria major;;2

[Rule]
no Gloria
Suffragium=Ecclesiae,Papa;;
Prefatio=Quad5
Super popul

[Introitus]
!Dan 3:31
v. Tutto quanto, Signore, ci hai fatto, l'hai compiuto con retta giustizia: perché contro te abbiamo peccato, non abbiamo osservato le tue leggi. Ma ora da' gloria al tuo Nomee trattaci secondo il tuo amore.
!Ps 118:1
Beato chi è perfetto nel suo cammino, chi procede secondo la legge di Dio.
v. Tutto quanto, Signore, ci hai fatto, l'hai compiuto con retta giustizia: perché contro te abbiamo peccato, non abbiamo osservato le tue leggi. Ma ora da' gloria al tuo Nome e trattaci secondo il tuo amore.

[Oratio]
O Dio onnipotente, fa' che la dignità della natura umana, deturpata dall'in temperanza, sia ristabilita con l'esercizio di una salutare astinenza.
$Per Dominum

[Lectio]
Dal libro del profeta Daniele.
!Dan 3:25, 34-45
In quei giorni Azaria pregò il Signore: «Signore Dio nostro, deh! non ci abbandonare per sempre, te ne scongiuriamo per amor del tuo nome, non distruggere la tua Alleanza; non ritirare da noi la tua misericordia, per amore di Abramo tuo amico, di Isacco tuo servo, di Israele tuo santo, ai quali parlasti, promettendo di moltiplicare la loro stirpe come le stelle del cielo, come l'arena che è sulla spiaggia del mare. Ed ora invece, o Signore, noi siam divenuti più piccoli di qualunque altra nazione, ora siamo umiliati per tutta la terra a causa dei nostri peccati. Ora non abbiamo più né principe, né capo, né profeta, né olocausto, né sacrificio, né ablazione, né incenso, né luogo per presentarti le primizie e ottenere la tua misericordia. Ma accoglici ora con l'offerta di un cuore contrito e di uno spirito umiliato, come quando ci ricevevi con l'olocausto di arieti e di tori; come col sacrificio di mille pingui agnelli. Cosi sia il nostro sacrificio oggi al tuo cospetto, che ti sia accetto poiché non possono restar confusi quelli che in te confidano. Ora noi ti seguiamo con tutto il cuore, ti temiamo e cerchiamo il tuo favore. Fa' che non restiamo confusi; trattaci secondo la tua benignità, secondo la grandezza della tua misericordia; salvaci coi tuoi prodigi e da' gloria, o Signore, al tuo nome. Siano confusi tutti coloro che minacciano i tuoi servi, sian confusi da tutta la tua potenza; sia annientata la loro fortezza, e conoscano che tu sei il Signore, il solo Dio, il glorioso sopra tutta la terra, o Signore Dio nostro».

[Graduale]
!Ps 95:8-9
Portate offerte ed entrate negli atrii suoi; adorate il Signore nel suo Santuario.
!Ps 28:9
La voce del Signore spoglia le selve e nel suo tempio è tutto un dire: Gloria!

[Evangelium]
Seguito ++ del Santo Vangelo secondo Luca.
!Luc 7:36-50
In quel tempo uno dei Farisei lo pregò di andare a desinare da lui. Ed entrato in casa del Fariseo, si mise a tavola. Ed ecco una donna, che era peccatrice in quella città, appena seppe che egli era a mangiare in casa del Fariseo, portò un alabastro pieno di profumo; e stando ai piedi di lui, con le lacrime incominciò a bagnarne i piedi, e coi capelli del suo capo li asciugava, li baciava e li ungeva di unguento. Vedendo ciò il Fariseo che l'aveva invitato, prese a dire dentro di sé: «Costui, se fosse un profeta, certo saprebbe che donna è costei che lo tocca, e com'è peccatrice». E Gesù, rivolgendosi a lui, disse: «Simone, ho da dirti una cosa». Ed egli: «Maestro, di' pure!». «Un creditore aveva due debitori: uno gli doveva cinquecento danari, e l'altro cinquanta. Or non avendo quelli da poter restituite, condonò il debito a tutti e due: chi dunque di loro amerà di più?». Simone rispose: «Secondo me, colui al quale ha condonato di più». Gesù replicò: «Hai giudicato rettamente». Poi, rivolto alla donna, disse a Simone: «Vedi questa donna? Sono entrato in casa tua, tu non mi hai dato acqua ai piedi, ma essa li ha bagnati colle lacrime e rasciugati con i suoi capelli. Tu non mi hai dato il bacio; ma lei da che è venuta non ha smesso di baciarmi i piedi. Tu non hai unto di olio il mio capo, ma essa con l'unguento ha unto i miei piedi. Per questo ti dico: “le sono perdonati molti peccati, perché molto ha amato". Invece quello a cui poco si perdona, poco ama». E disse a lei: «Ti son perdonati i peccati». E i convitati cominciarono a dire dentro di sé: «Chi è costui che perdona anche i peccati?». Ma Gesù disse alla donna: «La tua fede ti ha salvata; va in pace».

[Offertorium]
!Ps 136:1
Sulle rive dei fiumi di Babilonia noi ci sedevamo e piangevamo, perché ci ricordavamo di Sion.

[Secreta]
O Signore Dio nostro, che ci hai ordinato di scegliere le cose create per la sussistenza della nostra fragile natura per offrirle in sacrificio al tuo santo nome; concedici, te ne supplichiamo, che questi stessi doni ci siano di soccorso nella vita presente e di pegno per la futura.
$Per Dominum

[Communio]
!Ps 118:49-50
Al tuo servo ricorda la tua parola: in questa mi fai sperare, Signore, ed essa nella mia miseria mi conforta.

[Postcommunio]
Concedici, o Signore, che il sacramento ricevuto con la bocca, lo accogliamo pure con cuore mondo, e il dono temporale diventi per noi rimedio eterno.
$Per Dominum

[Super populum]
!Orazione sul popolo
v. Preghiamo.
v Inchinatevi davanti a Dio.
v. Sii propizio verso il tuo popolo, o Signore; affinché esso disdegni quello che a te spiace e sempre più trovi gioia nei tuoi precetti.
$Per Dominum

