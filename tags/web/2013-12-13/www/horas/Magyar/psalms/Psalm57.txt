57:1 (A karvezetõnek a Ne töröld el szerint - miktam Dávidtól.)
57:2 Ti istenek, az igazság szerint beszéltek? Emberek fiai, igazságosak az ítéleteitek?
57:3 Nem, szívetekben gonoszság rejtõzik, kezetek igazságtalanságot oszt az országnak.
57:4 A gonoszok már anyjuk ölétõl eltávolodtak, a hazugok már az anyaméhtõl téves úton járnak.
57:5 Mérgük, mint a kígyó mérge, mint a süket vipera mérge, amely a fülét bezárja.
57:6 Nem hallja meg a varázsló hangját, a kígyóbûvölõ hangját, aki jól ért a bûvöléshez.
57:7 Istenem, zúzd össze szájukban fogukat, Uram, törd össze az oroszlánok állkapcsát!
57:8 Hadd folyjanak szét, mint a kiömlött víz, hervadjanak el, mint a letiport fû.
57:9 Múljanak el, ahogy elmúlik a csiga, s mint az asszony elvetélt magzata, amely a napot nem látja meg soha!
57:10 Mielõtt még tövist hajtanak, mint a tüskebozót, - zölden vagy száradtan - hordja el õket a haragos szél!
57:11 Örüljön az igaz, ha látja a megtorlást, lábát fürössze a gonoszok vérében!
57:12 S az emberek majd mondogatják: Valóban, az igazra mégis jutalom vár, van még Isten, aki ítél a földön!
