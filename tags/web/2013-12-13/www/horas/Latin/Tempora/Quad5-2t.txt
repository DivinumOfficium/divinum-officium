[Rank]
Feria Tertia infra Hebdomadam Passionis;;Feria major;;2

[Rule]

[Lectio1]
Lectio sancti Evangelii secundum Joannem.
!John 7:1-13
In illo tempore: Ambulabat Jesus in Galilaeam: non enim volebat in Judaeam ambulare, quia quaerebant eum Judaei interficere. Et reliqua.
_
Homilia sancti Augustini Episcopi.
!Tractatus 28. in Joannem.
In isto Evangelii capitulo, fratres, Dominus noster Jesus Christus secundum hominem se plurimum commendavit fidei nostrae. Etenim semper hoc egit dictis et factis suis, ut Deus credatur et homo: Deus qui nos fecit, homo qui nos quaesivit: Deus cum Patre semper, homo nobiscum ex tempore. Non enim quaereret quem fecerat, nisi fieret ipse quod fecerat. Verum hoc mementote, et de cordibus vestris nolite dimittere: sic esse Christum hominem factum, ut non destiterit Deus esse. Manens Deus accepit hominem, qui fecit hominem. Quando ergo latuit ut homo, non potentiam perdidisse putandus est, sed exemplum infirmitati praebuisse. Ille enim quando voluit, detentus est: quando voluit, occisus est. Sed quoniam futura erant membra ejus, id est, fideles ejus, qui non haberent illam potestatem, quam habebat ipse Deus noster: quod latebat, quod se tamquam ne occideretur, occultabat, hoc indicabat factura esse membra sua, in quibus utique membris suis ipse erat.


[Responsory1]
R. Adjutor et susceptor meus es tu Domine: et in verbum tuum speravi:
* Declinate a me maligni: et scrutabor mandata Dei mei.
V. Iniquos odio habui: et legem tuam dilexi.
R. Declinate a me maligni: et scrutabor mandata Dei mei.

[Lectio2]
Non enim Christus in capite, et non in corpore: sed Christus totus in capite, et in corpore. Quod ergo membra ejus, ipse: quod autem ipse, non continuo membra ejus. Nam si non ipsi essent membra ejus, non diceret Saulo: Quid me persequeris? Non enim Saulus ipsum, sed membra ejus, id est, fideles ejus, in terra persequebatur. Noluit tamen dicere sanctos meos servos meos, postremo honorabilius, fratres meos: sed me, hoc est membra mea, quibus ego sum caput. His praedictis puto nos in hoc capitulo, quod modo lectum es, non esse laboraturos. Sæpe enim significatum est in capite, quod futurum est in corpore.

[Responsory2]
R. Docebo iniquos vias tuas: et impii ad te convertentur:
* Libera me de sanguinibus, Deus Deus salutis meae.
V. Domine labia mea aperies: et os meum annuntiabit laudem tuam.
R. Libera me de sanguinibus, Deus Deus salutis meae.

[Lectio3]
Post hæc, inquit, ambulabat Iesus in Galilæam non eim uolebat in Iudæam ambulare, quæ quærebant eum Iudæi interficere.Hoc est quod dixi, infirmitati nostræ præbebat exemplum: non ipse perdiderat potestatem sed nostram consolabatur fragilitatem. Futurum enim erat, ut dixi, ut aliquis fidelis ejus abscondere se, ne a persecutoribus inveniretur: et ne illi pro crimine obiiceretur: latibulum præcessit in capite, quod in membro confirmaretur. Sic enim dictum est: Nolebat ambulare in Iudæam, quia quærebant eum Iudæi interficere: quasi non posset Christus et ambulare inter Iudæos, et non occidi a Iudæis. Hanc enim potentiam quando uoluit demonstrauit.

[Responsory3]
R. Ne perdas cum impiis Deus animam meam, et cum viris sanguinum vitam meam:
* Redime me Domine.
V. Eripe me Domine ab homine malo, a viro iniquo libera me.
R. Redime me Domine.
&Gloria
R. Ne perdas cum impiis Deus animam meam, et cum viris sanguinum vitam meam: * Redime me Domine.

[Ant 2]
Tempus meum * nondum advenit, tempus autem vestrum semper est paratum.

[Oratio 2]
Nostra tibi, Domine quaesumus, sint accepta jejunia: quae nos et expiando, gratia tua dignos efficiant, et ad remedia perducant aeterna.
$Per Dominum

[Ant 3]
Vos ascendite * ad diem festum hunc: ego autem non ascendam, quia tempus meum nondum advenit.

[Oratio 3]
Da nobis, quaesumus Domine, perseverantem in tua voluntate famulatum: ut in diebus nostris et merito et numero populus tibi serviens augeatur.
$Per Dominum
