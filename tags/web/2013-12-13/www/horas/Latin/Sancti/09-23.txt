[Rank]
S. Lini Papae et Martyris;;Semiduplex;;2.1;;vide C2

[Rule]
vide C2;
9 lectiones
OPapaM=Linum;

[Oratio]
Deus, qui nos beati Lini Martyris tui atque Pontificis annua solemnitate~
laetificas: concede propitius; ut cujus natalitia colimus, de eiusdem etiam~
protectione gaudeamus.
$Per Dominum

[Commemoratio]
!Commemoratio S. Theclae Virginis et Martyris
@Commune/C6:Oratio proper
v. Oremus.
Da, quaesumus, omnipotens Deus: ut qui beatae Theclae Virginis et Martyris tuae~
natalitia colimus, et annua solemnitate laetemur, et tantae fidei proficiamus~
exemplo.
$Per Dominum

[Lectio4]
Linus Pontifex, Volaterris in Etruria natus, primus post Petrum gubernavit~
Ecclesiam. Cujus tanta fides et sanctitas fuit, ut non solum daemones ejiceret,~
sed etiam mortuos revocaret ad vitam. Scripsit res gestas beati Petri, et ea~
maxime quae ab illo acta sunt contra Simonem magum. Sancivit, ne qua mulier,~
nisi velato capite in ecclesiam introiret. Huic Pontifici caput amputatum est ob~
constantiam christianae fidei, jussu Saturnini impii et ingratissimi consularis,~
cujus filiam a daemonum vexatione liberaverat. Sepultus est in Vaticano prope~
sepulchrum principis Apostolorum, nono Kalendas Octobris. Sedit annos undecim,~
menses duos, dies viginti tres, creatis bis mense Decembri episcopis quindecim,~
presbyteris decem et octo.

[Lectio5]
De Expositione sancti Ambrosii Episcopi in psalmum centesimum decimum octavum.
!Sermone 21.
Principes persecuti sunt me gratis: et a verbis tuis trepidavit cor meum. Bene~
hoc Martyr dicit, quod injuste persecutionum tormenta sustineat: qui nihil~
rapuerit, nullum violentus oppresserit, nullius sanguinem fuderit, nullius torum~
putaverit esse violandum: qui nihil legibus debeat, et graviora latronum~
sustinere cogatur supplicia: qui loquatur juste, et non audiatur: qui loquatur~
plena salutis, et impugnetur: ut possit dicere, Cum loquebar illis, impugnabant~
me gratis. Gratis igitur persecutionem patitur, qui impugnatur sine crimine:~
impugnatur ut noxius, cum sit in tali confessione laudabilis: impugnatur quasi~
veneficus, qui in nomine Domini gloriatur, cum pietas virtutum omnium~
fundamentum sit.

[Lectio6]
Vere frustra impugnatur, qui apud impios et infidos impietatis arcessitur, cum~
fidei sit magister. Verum qui gratis impugnatur, fortis debet esse et constans.~
Quomodo ergo subtexuit: Et a verbis tuis- trepidavit cor meum? Trepidare~
infirmitatis est, timoris atque formidinis. Sed est etiam infirmitas ad salutem,~
est etiam timor sanctorum. Timete Dominum, omnes sancti ejus: et, Beatus vir,~
qui timet Dominum. Qua ratione beatus? Quia in mandatis ejus cupit nimis.

[Lectio93]
Thecla virgo, ex illustribus parentibus Iconii nata, a Paulo Apostolo fidei~
praeceptis instituta, miris sanctorum Patrum laudibus celebratur. Quae decimum~
octavum annum agens: Thamiride sponso relicto, cum eam parentes, quod Christiana~
esset, accusassent, in ardentem rogum, qui, nisi Christo renuntiaret, ei paratus~
erat, prius signo crucis armata seipsam injocit. Sed igne pluvia, quae repente~
exorta est, exstincto, Antiochiam venit: ubi feris objecta, et tauris in diversa~
incitatis alligata, mox conjecta in fossam plenam serpentibus, ex omnibus Jesu~
Christi gratia liberatur. Cujus ardore fidei et vitae sanctitate multi ad~
Christum conversi sunt. Iterum in patriam rediens, in montem sola secessit:~
deinde multis virtutibus et miraculis insignis, nonagenaria migravit ad Dominum,~
ac Seleuciae sepulta est. 
&teDeum

[Lectio94]
Linus Póntifex, Volatérris in Etrúria natus, primus post Petrum gubernávit Ecclésiam. Cujus tanta fides et sánctitas fuit, ut non solum dæmones ejíceret, sed étiam mórtuos revocáret ad vitam. Scripsit res gestas beáti Petri, et ea máxime quæ ab illo acta sunt contra Simónem magum. Sancívit ne qua múlier, nisi veláto cápite, in ecclésiam introíret. Huic Pontífici caput amputátum est ob constántiam fídei, jussu Saturníni ímpii et ingratíssimi consuláris, cujus fíliam a dæmonum vexatióne liberáverat. Sepúltus est in Vaticáno prope sepúlcrum Príncipis Apostolórum, nono Kaléndas Octóbris. Sedit annos úndecim, menses duos, dies vigínti tres, creátis, bis mense Decémbri, epíscopis quíndecim, presbyteris decem et octo.
&teDeum

[Lectio7]
@Commune/C4:Lectio71

[Lectio8]
@Commune/C4:Lectio81

[Lectio9]
@Commune/C4:Lectio91
