[Rank]
In Octava Ss. Innocentium.;;Simplex;;1.1;;vide Sancti/12-28

[Rank1960]
Die Quarta Januarii;;Feria;;1.2;;vide Sancti/01-01

[RankTrident]
In Octava Ss. Innocentium.;;Duplex;;3;;ex Sancti/12-28

[Rule]
vide Sancti/12-28;
Feria Te Deum
Comkey=70
9 lectiones

[Lectio1]
De Epistola ad Romanos.
!Rom 7:1-3
1 An ignoratis, fratres (scientibus enim legem loquor), quia lex in homine dominatur quanto tempore vivit?
2 Nam quae sub viro est mulier, vivente viro, alligata est legi: si autem mortuus fuerit vir ejus, soluta est a lege viri.
3 Igitur, vivente viro, vocabitur adultera si fuerit cum alio viro: si autem mortuus fuerit vir ejus, liberata est a lege viri, ut non sit adultera si fuerit cum alio viro.

[Lectio2]
!Rom 7:4-6
4 Itaque fratres mei, et vos mortificati estis legi per corpus Christi: ut sitis alterius, qui ex mortuis resurrexit, ut fructificemus Deo.
5 Cum enim essemus in carne, passiones peccatorum, quae per legem erant, operabantur in membris nostris, ut fructificarent morti.
6 Nunc autem soluti sumus a lege mortis, in qua detinebamur, ita ut serviamus in novitate spiritus, et non in vetustate litterae.

[Lectio3]
!Rom 7:7-9
7 Quid ergo dicemus? lex peccatum est? Absit. Sed peccatum non cognovi, nisi per legem: nam concupiscentiam nesciebam, nisi lex diceret: Non concupisces.
8 Occasione autem accepta, peccatum per mandatum operatum est in me omnem concupiscentiam. Sine lege enim peccatum mortuum erat.
9 Ego autem vivebam sine lege aliquando: sed cum venisset mandatum, peccatum revixit.

[Responsory1]
@Sancti/12-25:Responsory6

[Responsory2]
@Sancti/01-01:Responsory8

[Responsory3]
@Sancti/01-01:Responsory3

[Lectio93]
Sermo sancti Augustini Episcopi.
!Sermo 1. de Innocentibus.
Nascente Domino luctus coepit, non caelo, sed mundo: indicitur matribus~
lamentatio, Angelis exsultatio, infantibus transmigratio. Deus est, qui natus~
est: Innocentes illi debentur victima, qui venit damnare mundi malitiam. Agnelli~
debent immolari, quia Agnus futurus est crucifigi, qui tollit peccata mundi. Sed~
oves ululant matres, quia agnos perdunt sine voce balantes. Grande martyrium,~
crudele spectaculum! Eximitur machaera, et nulla intervenit causa: sola stridet~
invidia, cum qui natus est, nulli faciat violentiam. Sed oves cernimus matres,~
quae super agnos lugent. Vox in Rama audita est, ploratus et ululatus magnus.~
Pignora sunt, non credita, sed creata: non deposita, sed exposita.
&teDeum

[Lectio4]
Sermo sancti Augustini Episcopi.
!Sermo 1. de Innocentibus.
Nascente Domino luctus coepit, non caelo, sed mundo: indicitur matribus~
lamentatio, Angelis exsultatio, infantibus transmigratio. Deus est, qui natus~
est: Innocentes illi debentur victima, qui venit damnare mundi malitiam. Agnelli~
debent immolari, quia Agnus futurus est crucifigi, qui tollit peccata mundi. Sed~
oves ululant matres, quia agnos perdunt sine voce balantes. Grande martyrium,~
crudele spectaculum! Eximitur machaera, et nulla intervenit causa: sola stridet~
invidia, cum qui natus est, nulli faciat violentiam. Sed oves cernimus matres,~
quae super agnos lugent. Vox in Rama audita est, ploratus et ululatus magnus.~
Pignora sunt, non credita, sed creata: non deposita, sed exposita.

[Lectio5]
Testis est ipsa natura, quae pugnabat in Martyres, cum tyrannus jactaret~
infantes. Mater crines capitis dissipabat, quae ornamentum capitis amittebat.~
Quantis modis infantem volebat abscondere, et ipse se infantulus publicabat!~
Nesciebat tacere, quia necdum didicerat formidare. Pugnabat mater, et carnifex:~
ille trahebat, illa tenebat. Ad carnificem mater clamabat: Quid separas a me,~
quem genui ex me? Uterus genuit, non mansit ille, cum vixit, ubera mea frustra~
lacte contorquens. Caute portavi, quem a te video manu crudeli jactari. Modo eum~
effuderunt viscera mea, et tu elidis ad terram.

[Lectio6]
Alia acclamabat mater, cum exactor latro non compelleret simul occidi cum~
parvulo matrem: Ut quid me dimittis inanem? Si culpa est, mea est: si non est~
crimen, junge mortem, et libera matrem. Alia dicebat: Quid quaeritis? Unum~
quaeritis, et multos occiditis, et ad unum, qui unus est, attingere non~
potestis. Alia contra clamabat: Veni jam, veni Salvator mundi, quamdiu~
quaereris? Nullum times: videat te miles, et nostros non occidat infantes.~
Miscebatur lamentatio matrum, et ad coelum transibat oblatio parvulorum.

[Lectio7]
Lectio sancti Evangelii secundum Matthaeum.
!Matt 2:13-18
In illo tempore: Angelus Domini apparuit in somnis Joseph, dicens: Surge, et~
accipe puerum, et matrem ejus, et fuge in Aegyptum: et esto ibi usque dum dicam~
tibi. Et reliqua.
_
Homilia sancti Joannis Chrysostomi.
!Ex Hom. 8. in Matth., ante med.
Quae cum audisset Joseph, nequaquam passus est scandalum, neque dixit: Incerta~
ista res est, ac prorsus ambigua. Tu paulo ante dicebas, quia salvabit populum~
suum, et nunc seipsum quidem non potest de periculis liberare: sed fuga nobis~
est necessaria, et peregrinatio, ac transmigratio longinqua. Contraria omnino~
sunt facta promissis. Sed horum nihil prorsus opponit: vir enim erat fidelis:~
neque reversionis tempus curiose inquirit, quod utique ab Angelo non signate~
fuerat expressum: sed: Esto ibi, inquit, usquequo dicam tibi.

[Lectio8]
Verum ille nec per ista quidem factus est segnior, sed obedivit libenter, et~
credidit, omnes prorsus tribulationes cum gaudio sustinendo. Enim vero misericors~
Deus moestis rebus quaedam etiam jucunda permiscuit. Quod certe in sanctis~
omnibus facit, quos neque tribulationes, neque jucunditates sinit habere~
continuas: sed tum de adversis, tum ex prosperis justorum vitam quasi~
admirabili varietate contexit. Quod hic quoque eum fecisse considera.

[Lectio9]
Videndo quippe sanctus Joseph gravidam Virginem, in conturbationem incidit~
maximam: sed adfuit repente Angelus, timorem prorsus exstinguens. Deinde videns~
puerum natum, maxima exsultatione repletus est: sed rursus huic etiam gaudio~
periculum grande successit, cum tota utique civitas turbaretur, ipse rex fureret,~
et ad necem puerum quaereret. Sed et hunc moerorem alia rursus laetitia~
subsecuta est, apparitio videlicet stellae, et adoratio Magorum. Post hanc~
quoque jucunditatem iterum periculum, iterumque formido. Quaerit, inquit,~
Herodes animam pueri, et fugere necesse est, et in longinqua transire.
&teDeum
