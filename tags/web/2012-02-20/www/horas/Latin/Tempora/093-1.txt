[Lectio1]
De libro Tobiae
!Tob 2:1-4
1 Post haec vero, cum esset dies festus Domini, et factum esset prandium bonum in domo Tobiae,
2 dixit filio suo: Vade, et adduc aliquos de tribu nostra, timentes Deum, ut epulentur nobiscum.
3 Cumque abiisset, reversus nuntiavit ei unum ex filiis Israël jugulatum jacere in platea. Statimque exsiliens de accubitu suo, relinquens prandium, jejunus pervenit ad corpus:
4 tollensque illud portavit ad domum suam occulte, ut dum sol occubuisset, caute sepeliret eum.

[Responsory1]
@Tempora/093-0:Responsory1

[Lectio2]
!Tob 2:8-12
8 Arguebant autem eum omnes proximi ejus, dicentes: Jam hujus rei causa interfici jussus es, et vix effugisti mortis imperium, et iterum sepelis mortuos?
9 Sed Tobias plus timens Deum quam regem, rapiebat corpora occisorum, et occultabat in domo sua, et mediis noctibus sepeliebat ea.
10 Contigit autem ut quadam die fatigatus a sepultura, veniens in domum suam, jactasset se juxta parietem, et obdormisset,
11 et ex nido hirundinum dormienti illi calida stercora inciderent super oculos ejus, fieretque caecus.
12 Hanc autem tentationem ideo permisit Dominus evenire illi, ut posteris daretur exemplum patientiae ejus, sicut et sancti Job.

[Responsory2]
@Tempora/093-0:Responsory2

[Lectio3]
!Tob 2:13-18
13 Nam cum ab infantia sua semper Deum timuerit, et mandata ejus custodierit, non est contristatus contra Deum quod plaga caecitatis evenerit ei,
14 sed immobilis in Dei timore permansit, agens gratias Deo omnibus diebus vitae suae.
15 Nam sicut beato Job insultabant reges, ita isti parentes et cognati ejus irridebant vitam ejus, dicentes:
16 Ubi est spes tua, pro qua eleemosynas et sepulturas faciebas?
17 Tobias vero increpabat eos, dicens: Nolite ita loqui:
18 quoniam filii sanctorum sumus, et vitam illam exspectamus, quam Deus daturus est his qui fidem suam numquam mutant ab eo.

[Responsory3]
@Tempora/093-0:Responsory6
