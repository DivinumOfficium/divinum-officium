79:1 (A karvezetõnek a Liliom a bizonyíték szerint - Aszaf zsoltára.)
79:2 Hallgass meg, Izraelnek pásztora, te, aki Józsefet nyájként legelteted! Te, aki kerubok fölött trónolsz,
79:3 ragyogj fel Efraim, Benjamin és Manassze elõtt! Éleszd fel hatalmad, jöjj és szabadíts meg,
79:4 Seregek Ura, állíts helyre minket! Ragyogtasd ránk arcod és megmenekültünk.
79:5 Seregek Ura, meddig haragszol még? Hisz néped már imádkozik.
79:6 A könnyek kenyerével etetted, a könnyek árját adtad italául.
79:7 Elnézted, hogy szomszédaink civódjanak rajtunk, és hogy ellenségeink kigúnyoljanak.
79:8 Seregek Ura, állíts helyre minket! Ragyogtasd ránk arcod és megmenekülünk.
79:9 Kihoztál Egyiptomból egy szõlõtövet, és népeket ûztél el, hogy elültesd.
79:10 Elõkészítetted számára a talajt, ezért vert gyökeret s terjedt el a földön.
79:11 Árnyékával befödte a hegyeket, indáival Isten cédrusait.
79:12 Vesszõit a tengerig növelte, hajtásait a nagy folyamig.
79:13 Miért romboltad le falait? Akik az úton járnak, mind szüretelik.
79:14 Az erdei vadkan pusztíthatja, s legelõje lett az erdõ vadjainak.
79:15 Seregek Ura, térj vissza, tekints le az égbõl és lásd, látogasd meg szõlõtövedet,
79:16 és védd meg, mit jobbod ültetett!
79:17 Mint a szemetet, a tûzben elégették, pusztuljanak ezért haragos orcád elõl!
79:18 Kezed nyugodjék jobbod emberén, az emberfián, akit megerõsítettél!
79:19 Többé nem hagyunk el téged, tarts minket életben, s mi áldjuk a neved.
79:20 Seregek Ura, állíts helyre minket! Ragyogtasd ránk arcod és megmenekülünk.
