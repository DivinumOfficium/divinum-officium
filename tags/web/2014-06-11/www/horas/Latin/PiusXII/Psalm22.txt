22:1 Dominus pascit me:  nihil mihi deest; * in pascuis virentibus cubare me facit.
22:2 Ad aquas, ubi quiescam, conducit me; * reﬁcit animam meam.
22:3 Deducit me per semitas rectas * propter nomen suum.
22:4 Etsi incedam in valle tenebrosa, * non timebo mala, quia tu mecum es.
22:5 Virga tua et baculus tuus: * hæc me consolantur.
22:6 Paras mihi mensam * spectantibus adversariis meis;
22:7 Inungis oleo caput meum; * calix meus uberrimus est.
22:8 Benignitas et gratia me sequentur * cunctis diebus vitæ meæ,
22:9 Et habitabo in domo Domini * in longissima tempora.
