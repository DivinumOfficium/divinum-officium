121:1 Laetatus sum, quia dixerunt mihi: * in domum Domini ibimus.
121:2 Iam consistunt pedes nostri * in portis tuis, Ierusalem,
121:3 Ierusalem quae aedificata est ut civitas, * in se compacta tota.
121:4 Illuc ascendunt tribus, tribus Domini, * secundum legem Israel, ad celebrandum nomen Domini.
121:5 Illic positae sunt sedes iudicii, * sedes domus David.
121:6 Rogate quae ad pacem sunt Ierusalem! * Securi sint qui diligunt te!
121:7 Sit pax in moenibus tuis, * securitas in palatiis tuis!
121:8 Propter fratres meos et sodales meos * loquar: Pax in te!
121:9 Propter domum Domini, Dei nostri, * precabor bona tibi.
