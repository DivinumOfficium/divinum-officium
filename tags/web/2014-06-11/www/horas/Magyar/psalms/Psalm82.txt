82:1 (Aszaf éneke.)
82:2 Istenem, ne maradj néma, ne hallgass, Istenem, ne légy tétlen!
82:3 Nézd, hogyan dühöngnek ellenségeid, s milyen fenn hordják a fejüket, akik gyûlölnek téged.
82:4 Gonoszat forralnak néped ellen, védetted ellen tanácsot tartanak.
82:5 Így szólnak: Gyertek, töröljük ki a népek sorából, Izrael nevét ne is emlegessék!
82:6 Igen, egyetértõn tanácskoznak, és szövetkeznek ellened:
82:7 Edom sátrai, az izmaeliták, Moáb és a hagriták,
82:8 Gebál, Ammon és Amalek, a filiszteusok és Tírusz lakói.
82:9 Asszur is velük szövetkezett, segítséget nyújt Lót fiainak.
82:10 Bánj velük, ahogy Midiánnal tettél, Sziszerával és Jábinnal a Kison-pataknál.
82:11 Endornál megsemmisültek, és a földben televénnyé lettek.
82:12 Fejedelmeikkel bánj el, mint Orebbel és Zebbel, vezéreikkel tégy úgy, ahogy Szebachhal és Zalmunnával,
82:13 akik azt mondogatták: Szerezzük meg magunknak Izrael földjeit!
82:14 Istenem, tedd õket olyanná, mint a száraz kóró, mint pelyva a szélben,
82:15 mint a tûz, mely égeti az erdõt, mint a láng, mely nyaldossa a hegyet!
82:16 Így hajszold õket a viharban, fenyegesd meg õket zivatarodban!
82:17 Arcukat borítsa gyalázat, és keressék a te nevedet, Uram!
82:18 Érje õket örök szégyen, tanácstalanság, pusztuljanak el dicstelenül!
82:19 Hadd ismerjenek meg téged, akinek neve: Úr! Az egész világon egyedül te vagy fölséges.
