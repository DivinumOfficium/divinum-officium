[Rank]
Feria Sexta infra Hebdomadam Passionis;;Feria major;;2

[Rule]

[Lectio1]
Lettura del santo Vangelo secondo Giovanni
!Gio 11:47-54
In quell’occasione: I capi sacerdoti e i farisei adunarono il consiglio contro Gesù, e dicevano: Che facciamo, che quest’uomo fa molti miracoli? Eccetera.
_
Omelia di sant’Agostino Vescovo
!Tratt. 49 su Giovanni, verso la fine
I capi sacerdoti e i farisei deliberavano fra loro: ma non dicevano; Crediamo in lui. Questi uomini perversi erano assai più preoccupati del come nuocere a Gesù per perderlo, che non dei mezzi d’evitare la loro propria perdizione: e nondimeno avevano paura, e si consultavano. «E dicevano: Che facciamo, che quest’ uomo fa molti miracoli? Se lo lasciamo fare, tutti crederanno in lui, e verranno i Romani a distruggere la nostra città e nazione». Temettero di perdere i beni temporali, e non pensarono ai beni della vita eterna, e così perdettero gli uni e gli altri.

[Responsory1]
@Tempora/Quad5-0:Responsory4

[Lectio2]
Infatti dopo la passione e la glorificazione del Signore i Romani li spogliarono della città che presero d’assalto, e ne rovinarono la nazione, che menarono schiava: così si verificò in loro questa predizione: «I figli poi di questo regno andranno nelle tenebre esteriori». Essi temettero che se tutti avessero creduto in Cristo, non sarebbe rimasto nessuno per difendere contro i Romani la città di Dio e il tempio: perché pensavano che la dottrina di Cristo era contraria allo stesso tempio e alle leggi date ai loro padri.

[Responsory2]
@Tempora/Quad5-0:Responsory5

[Lectio3]
Ma un di essi, Caifa, ch’era il pontefice di quell’anno, disse loro: Voi non capite nulla, e non riflettete come il vostro bene richiede che muoia un uomo solo per il popolo, piuttosto che abbia a perire tutta la nazione. E non disse questo di sua testa: ma essendo il sommo sacerdote di quell’anno, profetò». Qui apprendiamo che anche gli uomini malvagi, collo spirito di profezia, predicono il futuro: il che però l’Evangelista attribuisce a un mistero del tutto divino, perché «era pontefice», cioè sommo sacerdote.

[Responsory3]
@Tempora/Quad5-0:Responsory6

[Ant 2]
Ora si avvicinava * la festa dei Giudei: e i capi sacerdoti cercavano come uccidere Gesù, ma avean paura del popolo.

[Oratio 2]
Deh! Signore, spandi, benigno, la tua grazia nei nostri cuori: affinché espiando i nostri peccati con castighi volontari, siamo piuttosto tormentati in vita, che condannati agli eterni supplizi. 
$Per Dominum

[Commemoratio]
!Commemorazione dei Sette Dolori della Beata Vergine Maria 
Ant. Gesù vedendo * la Madre ritta presso la croce, e il discepolo amato da lui, dice a sua Madre: Donna, ecco il tuo figlio. Poi dice al discepolo: Ecco la madre tua.
_
V. Prega per noi, Vergine addoloratissima.
R. Affinché siam fatti degni delle promesse di Cristo.
_
v. Preghiamo
O Dio, nella cui passione, secondo la profezia di Simeone, la spada del dolore trapassò la dolcissima anima della gloriosa Vergine e Madre Maria: concedi benigno, che, come ne celebriamo con venerazione la sua trafittura e passione, così per l'intercessione dei gloriosi meriti e delle preghiere di tutti i Santi che stettero fedelmente accanto alla Croce, conseguiamo abbondante il frutto della tua passione; 
$Qui vivis

[Ant 3]
I capi sacerdoti * tennero consiglio di uccidere Gesù; ma dicevano: Non durante la festa, perché non nasca tumulto nel popolo.

[Oratio 3]
Deh! concedi, Dio onnipotente, che quanti cerchiamo la grazia della tua protezione, e siamo liberati da tutti i mali, e ti serviamo con animo tranquillo. 
$Per Dominum
