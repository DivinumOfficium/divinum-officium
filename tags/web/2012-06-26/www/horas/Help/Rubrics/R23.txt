 XXIII. De Canticis.

1. Cantica dicuntur in Officio de Tempore, tam de Dominicis, quam Feriis, ad
Laudes, Vesperas et Completorium, ut in Psalterio distribuuntur.

2. In Festis, et tempore Paschali ad Laudes semper dicitur Canticum Benedicite,
ut in Dominica; et in fine ejus non dicitur Gloria Patri. sicut in aliis
Canticis dicitur, nec respondetur Amen. Alia Cantica ferialia ut in Psalterio,
ad Laudes non dicuntur, nisi quando fit Officium de Feria extra tempus Paschale.

3. Canticum Benedictus, Magnificat, et Nunc dimittis, semper dicuntur suo loco,
ut in Psalterio.~