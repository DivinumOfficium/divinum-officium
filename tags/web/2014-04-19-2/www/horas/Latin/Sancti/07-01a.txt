[Rank]
ln Octavam S. Joannis Baptistae;;Duplex;;3;;vide Sancti/06-24

[Rule]
vide C1;
9 lectiones
					
[Lectio4]
Sermo sancti Maximi Episcopi.
!Homilia 3. in Nativ. S. Joannis Bapt.
Festivitatem praesentis dixi, fratres carissimi, venerandi Joannis Baptistae~
genuina nativitas consecravit: qui idcirco in hoc saeculum superna dispensatione~
directus est, ut non solum ipse prophetali sublimaretur gloria, sed ut et omnium~
etiam per eum prophetarum praeconia firmarentur. Nec immerito illum praecipuo~
honore nunc veneramur, qui speciali quadam gratia, ob hoc Redemptorem mundi~
novissimus prophetavit, ut ostenderet eum primus. Hic enim solus est prophetarum,~
qui Dominum nostrum Jesum Christum, quem alii in longa tempora futurum~
praescierunt, propriis oculis videre meruit, et annuntiare praesentem.

[Lectio5]
Hic est ille, quem, inspirante Deo, praescius annuntiat Isaias, dicens: Vox~
clamantis in deserto, Parate viam Domini. Quam congrue fratres carissimi~
beatus Joannes praedicatus est vox, qui coelestis Verbi et praeco mittebatur, et~
testis. Hic est ille, cujus per Angelum Gabrielem praenuntiatur nativitas, et~
nomen, et meritum. Hic est, qui judicio coelestis sententiae cunctis mortalibus~
antefertur, diconte Domino: Non surrexit inter natos mulierum major Joanne~
Baptista. Quam pulchre dictum est, inter natos mulierum non esse majorem: quia~
ille omnimodis major erat Joanne, qui de Virgine nascebatur.

[Lectio6]
Quibus perspectis, advertite dilectissimi, quantam huic reverentiam, quantum~
devotionis debeamus impendere: qui ut honorabilis sit, a sancto est Spiritu~
prophetatus, promissus ab Angelo, laudatus a Domino, et perpetua sanctae mortis~
gloria consecratus. Decebat namque, ut mysticam nativitatem ejus mirabilis vita~
sequeretur, et sanctam perfectamque vitam mors Deo devota concluderet. Propter~
quod, fratres, rectissime toto hodie orbe, Christi Ecclesia primordia~
nativitatis ejus laetissima festivitate concelebrat, qui aeterna mortalibus~
adesse gaudia, stupenti mundo testis fidelissimus reveluit.

[Lectio7]
Lectio sancti Evangelii secundum Lucam.
!Luke 1:57-65
Elisabeth impletum est tempus pariendi, et peperit filium. Et audierunt vicini~
et cognati ejus. quia magnificavit Dominus misericordiam suam cum illa, et~
congratulabantur ei. Et reliqua.
_
De Homilia sancti Ambrosii Episcopi.
!Lib. 2. in Luca3 cap. L, circa finem.
Joannes est, inquit, nomen ejus. Non poterat Elisabeth Domini ignorare~
praenuntium, quae prophetaverat Christum. Bene additur: Quia nemo in cognatione~
ejus vocabatur hoc nomine, ut intelligas nomen non generis esse, sed vatis.~
Zacharias quoque nutu interrogatur: sed quia incredulitas ei affatum eripuerat~
et auditum; quod voce non poterat, manu et litteris est locutus.

[Lectio8]
Scripsit enim dicens: Joannes est nomen ejus. Et hic nomen non imponitur, sed~
astruitur: meritoque continuo resoluta est lingua ejus: quia quam vinxerat~
incredulitas, fides solvit. Credamus et nos igitur, ut loquamur; ut lingua~
nostra, quae incredulitatis vinculis est ligata, rationis voce solvatur.

[Lectio9]
Scribamus spiritu mysteria, si volumus loqui: scribamus praenuntium Christi, non~
in tabulis lapideis, sed in tabulis cordis carnalibus. Etenim qui Joannem~
loquitur, Christum prophetat. Loquamur Joannem, loquamur et Christum: ut nostrum~
quoque os possit aperiri, quod in sacerdote tanto, irrationabilis modo pecudis,~
fraena nutantis fidei coercebant.
&teDeum

[Commemoratio 2]
!Commemoratio Octavae Ss. Petri et Pauli
Ant. Gloriosi principes terrae, quomodo in vita sua dilexerunt se, ita et in~
morte non sunt separati.
_
V. In omnem terram exivit sonus eorum.
R. Et in fines orbis terrae verba eorum.
_
$Oremus
Deus, qui hodiernam diem Apostolorum tuorum Petri et Pauli martyrio consecrasti:~
da Ecclesiae tuae, eorum in dmnibus sequi praeceptum, per quos religionis~
sumpsit exordium.
$Per Dominum
