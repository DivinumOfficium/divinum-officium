12:1 Quousque, Domine?  Oblivisceris mei omnino? * Quousque abscondes faciem tuam a me?
12:2 Quousque volvam dolores in anima mea, * mærorem in corde meo cotidie?
12:3 Quousque se extollet inimicus meus super me? * Respice, exaudi me, Domine, Deus meus!
12:4 Illustra oculos meos, ne obdormiam in morte, * ne dicat inimicus meus:  « devici eum »;
12:5 Ne exsultent adversarii mei, quod corruerim: * quum conﬁsus sim in misericordia tua.
12:6 Exsultet cor meum de auxilio tuo; * cantem Domino, qui bona tribuit mihi.
