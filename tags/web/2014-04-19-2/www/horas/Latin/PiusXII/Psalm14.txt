14:1 Domine, quis commorabitur in tabernaculo tuo, * quis habitabit in monte sancto tuo?
14:2 Qui ambulat sine macula et facit justitiam * et cogitat recta in corde suo,
14:3 Nec calumniatur lingua sua; * qui non facit proximo suo malum,
14:4 Neque opprobrium infert vicino suo; * qui contemptibilem æstimat improbum,
14:5 Timentes vero Dominum honorat; * qui, etsi juravit cum damno suo, non mutat,
14:6 Pecuniam suam non dat ad usuram * neque accipit munera contra innocentem.
14:7 Qui facit hæc, * non movebitur in æternum.
