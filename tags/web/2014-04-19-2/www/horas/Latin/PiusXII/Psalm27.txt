27:1 Ad te, Domine, clamo; Petra mea, ne surdus fueris mihi, * ne, si non audieris me, similis ﬁam descendentibus in foveam.
27:2 Audi vocem obsecrationis meæ, dum ad te clamo, * dum attollo manus meas ad templum sanctum tuum.
27:3 Noli me abripere cum peccatoribus * et cum facientibus iniquitatem,
27:4 Qui loquuntur pacem cum proximis suis, * sed malum in animo habent.
27:5 Da eis secundum acta eorum * et secundum malitiam facinorum ipsorum.
27:6 Secundum opus manuum eorum tribue illis, * facta eorum redde ipsis.
27:7 Quia non attendunt ad acta Domini et ad opus manuum ejus, * destruat eos nec restituat eos.
27:8 Benedictus Dominus, * quia audivit vocem obsecrationis meæ.
27:9 Dominus, robur meum et clipeus meus! * In ipso conﬁsum est cor meum, et adjutus sum;
27:10 Ideo exsultat cor meum, et cantico meo laudo eum.
27:11 Dominus robur est populo suo, * et præsidium salutis uncto suo.
27:12 Salvum fac populum tuum, Domine, et benedic hereditati tuæ, * et pasce eos, et porta eos usque in æternum.
