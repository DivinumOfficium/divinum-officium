118:1 Boldog, akinek útja szeplõtelen, aki az Úr törvénye szerint él.
118:2 Boldog, aki követi útmutatásait, s aki egész szívével keresi õt.
118:3 Az nem követ el gonoszságot, hiszen az õ útján halad.
118:4 Magad hirdetted ki törvényedet, hogy tartsuk meg hûségesen.
118:5 Bárcsak szilárdak volnának útjaim, és megtartanám, amit parancsoltál!
118:6 Sohasem vallok szégyent, ha ügyelek minden végzésedre.
118:7 Tiszta szívbõl áldani foglak, ha igazságos döntéseidet megismerem.
118:8 Megteszem, amit elrendeltél, te pedig ne hagyj el engem soha!
118:9 Hogyan tartja tisztán az ifjú útjait? Ha követi tanításodat.
118:10 Egész szívembõl kereslek téged, ne hagyj parancsaidtól eltávolodnom!
118:11 Szívembe rejtem szavaidat, nehogy vétkezzem ellened.
118:12 Légy áldott, Uram, s taníts meg törvényeidre!
118:13 Ajkammal hirdetni fogom szádnak minden szavát.
118:14 A tõled megszabott úton találom örömöm, inkább, mint ha bõségben volna részem.
118:15 Fontolóra veszem törvényeid, és elmélkedem útjaidon.
118:16 Útmutatásaid örömömre vannak, szavaidról soha el nem feledkezem.
118:17 Gyakorolj kegyet szolgáddal s élni fogok, és követem tanításodat.
118:18 Nyisd meg a szememet, hogy meglássam törvényeid csodálatosságát.
118:19 Idegen vagyok a földön, ne rejtsd el elõlem parancsaidat.
118:20 Lelkem eleped a vágytól, mert folyvást törvényed után vágyakozik.
118:21 Te megfenyegetted a kevélyt; akik eltérnek parancsaidtól, azokat mind átok terheli.
118:22 Vedd le rólam a megvetést és a gyalázatot, hiszen követem utasításodat.
118:23 Hatalmaskodók ülnek össze és elmarasztalnak, de szolgád törvényedrõl elmélkedik.
118:24 Bizonyságaid örömömre vannak, útmutatásod a tanácsadóm.
118:25 Lelkem a porban hever, szavadhoz híven önts belém életet!
118:26 Feltártam elõtted útjaimat, s te meghallgattál, taníts meg törvényeidre!
118:27 Értesd meg velem döntéseid útját, s én odaadón fürkészem csodáidat.
118:28 A gond könnyeket fakaszt lelkembõl, szavaddal emelj föl engem!
118:29 Tarts távol a hazugság útjától, add meg nekem törvényed kegyelmét!
118:30 Igazságod útját választottam, útmutatásod után kívánkozom.
118:31 Alkalmazkodom parancsodhoz, Uram, ne engedd, hogy szégyent valljak!
118:32 Rendelkezéseid útján akarok haladni, hiszen szívemet kitágítottad.
118:33 Mutasd meg, Uram, parancsaid útját, annak követésében legyen a jutalmam.
118:34 Adj értelmet, hogy megtartsam törvényedet, s kövessem egész szívembõl!
118:35 Vezess az úton, amelyet te szabtál, mert tetszik nekem.
118:36 Szívem a te bizonyságaidhoz vonzódjék, ne a hitvány nyereséghez!
118:37 Fordítsd el a szemem, ne lássa a hiábavalót; szavad által adj nekem életet!
118:38 Váltsd valóra, amit szolgádnak ígértél, amit azoknak mondtál, akik félnek téged.
118:39 A gyalázatot, amitõl félek, tartsd távol tõlem, és végzéseid tegyenek vidámmá!
118:40 Lám, törvényed után vágyakozom, s mivel igaz vagy, adj nekem életet!
118:41 Irgalmad lebegjen fölöttem, Uram, segítséged, amit megígértél.
118:42 Szembeszállok gúnyolóimmal, mert bízom a szavadban.
118:43 Ne vond meg számtól az igazság szavát, mert útmutatásodra hagyatkozom.
118:44 Törvényedet akarom mindig követni, mindenkor és mindörökre.
118:45 Akkor széles úton járhatok, hiszen parancsaid megtartásán fáradozom.
118:46 Királyok elõtt hirdetem végzéseid, és nem vallok szégyent soha.
118:47 Igen, intézkedéseidben örömöm telik, és szívbõl szeretem õket.
118:48 Kezemet kitárom törvényed felé, és parancsaidról elmélkedem.
118:49 Juttasd eszébe szolgádnak szavadat, amellyel reményt adtál nekem.
118:50 Az vigasztal a szomorúságban, hogy szavad életet önt belém.
118:51 A gõgösek hevesen támadnak, de én nem tágítok törvényedtõl.
118:52 Ha az õsi napokban hozott végzésedre gondolok, akkor megvigasztalódom, Uram!
118:53 Haragra gerjedek a bûnösök miatt, akik áthágják parancsaidat.
118:54 Utasításod olyan nekem, mint az ének, zarándokságom házában.
118:55 Éjjel megemlékezem nevedrõl, Uram, és megtartom törvényedet.
118:56 Az a feladatom, hogy kövessem, amit parancsoltál.
118:57 Kijelentem, Uram: az az osztályrészem, hogy engedelmeskedjem szavadnak.
118:58 Szívbõl fohászkodom színed elõtt, könyörülj rajtam, ahogy megígérted.
118:59 Átgondoltam útjaimat, lábam parancsaid szerint irányítottam.
118:60 Sietek, nem késlekedem, hogy utasításodnak eleget tegyek.
118:61 A gonoszok csapdája meg akart fogni, törvényedet mégsem felejtem el.
118:62 Még éjszaka is fölkelek, hogy áldjalak igaz végzésedért.
118:63 Barátja vagyok mindazoknak, akik félnek téged, mindazoknak, akik követik parancsaidat.
118:64 A föld tele van jóságoddal, taníts meg, Uram, törvényedre!
118:65 Jót tettél szolgáddal szavad szerint, Uram!
118:66 Taníts okosságra és józan belátásra, hiszen törvényeidre építek.
118:67 Mielõtt csapás ért, tévelyegtem, de most már követem irányításodat.
118:68 Te jó vagy és jót osztogatsz. Taníts meg az általad szabott rendre!
118:69 A gõgösek hazugságot agyalnak ki ellenem, de én szívbõl megtartom parancsodat.
118:70 Szívük érzéketlenné vált a jóléttõl, ám én törvényedben találom örömöm.
118:71 Jó nekem, hogy szorongattatás ért, mert így megtanultam végzéseidet.
118:72 Kedvesebb nekem szádnak törvénye, mint ezüstnek, aranynak minden gazdagsága.
118:73 A te kezed teremtett és alkotott, adj nekem értelmet, hogy megértsem parancsaid.
118:74 Örömmel néznek rám, akik félnek téged, mivel szavamra hagyatkozom.
118:75 Megismertem, Uram, hogy végzésed igaz, s engem is jogosan aláztál meg.
118:76 Éreztesd irgalmad vigasztalásomra, így ígérted ezt meg szolgádnak.
118:77 Irgalmad lebegjen fölöttem, hogy éljek, hiszen törvényed gyönyörûség nekem.
118:78 Érje szégyen a gõgösöket, akik jogtalanul elnyomnak, ám én törvényedhez igazodom.
118:79 Álljanak mellém, akik félnek téged, akik tekintettel vannak parancsaidra.
118:80 Szívem tartson ki hûen végzéseid mellett, akkor nem vallok szégyent sohasem.
118:81 Lelkem sóvárogja segítségedet és szavadban bizakodom.
118:82 Szemem eped ígéreted után; mikor vigasztalsz meg?
118:83 Olyan lettem, mint aszott tömlõ a füstben, de rendelkezéseid nem hagyom el.
118:84 Meddig kell még szolgádnak várnia, mikor ítélkezel üldözõim felett?
118:85 A gõgösek vermet ásnak nekem, azok, akik nem élnek törvényeid szerint.
118:86 Parancsaid mind igazak, segíts azok ellen, akik álnokul üldöznek.
118:87 Majdnem eltöröltek a föld színérõl, de nem tágítottam törvényeidtõl.
118:88 Irgalmadból újjáéledek, s megtartom szád bizonyságait.
118:89 Uram, a szavad örökké megmarad, szilárd, mint az ég dicsõsége.
118:90 Hûséged nemzedékrõl nemzedékre száll, te alkottad a földet, és az megmarad.
118:91 Rendelésed szerint minden idõkre fennáll, és neked szolgál a mindenség.
118:92 Ha törvényed nem volna gyönyörûségem, elmerülnék a nyomorban.
118:93 Soha nem feledkezem el parancsaidról, hiszen életet adtál általuk.
118:94 A tied vagyok, adj nekem szabadulást, mivel fürkészem végzéseid.
118:95 Bûnösök leskelõdtek, hogy elveszítsenek, de én törvényeidre gondoltam.
118:96 Minden nagyságnak láttam a végét, de parancsod átnyúlik a messze végtelenbe.
118:97 Mennyire szeretem törvényedet, egész nap szemem elõtt lebeg.
118:98 Parancsod bölcsebbé tesz ellenségemnél, és mindig velem jár.
118:99 Okosabb lettem, mint összes tanítóm, mert arról elmélkedem, amire te oktatsz.
118:100 Több értelmet kaptam, mint az aggastyánok, mert azt követem, amit te elõírsz.
118:101 Tartsd távol lábamat a gonosz utaktól, hogy megtarthassam szavad.
118:102 Végzéseidbõl semmit el nem hagyok, mert magad tanítottál rájuk.
118:103 Kijelentéseid édesek ínyemnek, számnak méznél édesebbek.
118:104 Útmutatásod belátásra segít, azért gyûlölöm a hamisság útjait.
118:105 Szavad fáklya a lábam elé, világosság az utamon.
118:106 Esküt tettem és megtartom, s követem, amit elrendeltél.
118:107 Mennyire megtört vagyok, Uram! Tarts életben, amint megígérte szavad.
118:108 Fogadd tetszéssel ajkam áldozatát, és taníts meg parancsaidra.
118:109 Életem mindenkor teli van veszéllyel, de törvényeidrõl meg nem feledkezem.
118:110 A bûnösök csapdát állítottak nekem, de törvényedtõl akkor sem tértem el.
118:111 Végzésed az örökségem és szívemnek örökre gyönyörûsége.
118:112 Késztetem a szívem, hogy törvényedbõl éljen, hûségben mindörökre.
118:113 A megosztott szívtõl irtózom, törvényedet szeretem egyedül.
118:114 Te vagy védelmezõm, te vagy a pajzsom, szavadban megbízhatom.
118:115 Gonosztevõk, hátráljatok! Én megtartom Istenem parancsát.
118:116 Fogadj el engem ígéreted szerint, akkor élni fogok! Ne engedd, hogy csalódjam reményemben,
118:117 siess segítségemre, akkor megmenekülök, és intézkedéseidre figyelni fogok.
118:118 Akik elfordulnak törvényedtõl, azokat elveted, mert minden törekvésük csalás.
118:119 A gonosztevõket mint salakot kiszórod, azért szeretem parancsaidat.
118:120 Testem remeg elõtted a félelemtõl, reszketve nézem ítéletedet.
118:121 Ami jogos és igazságos, azt követem, ne szolgáltass ki elnyomóimnak!
118:122 Vállalj kezességet szívesen szolgádért, hogy a kevélyek le ne gyõzzenek.
118:123 Szemem vágyódva fürkészi segítségedet, az igazságosságot, amelyet ígértél.
118:124 Bánj szolgáddal irgalmad szerint, és taníts meg parancsaidra!
118:125 Szolgád vagyok, oktass engem, hogy megismerjem útjaidat!
118:126 Uram, eljött a tettek ideje, hiszen megszegték törvényedet.
118:127 Azért parancsaidat többre tartom az aranynál, kedvesebbek nekem, mint a színarany.
118:128 Mindenben igazodom utasításodhoz, és irtózom minden hamis úttól.
118:129 Rendelkezéseid csodálatosak, azért lelkem megtartja õket.
118:130 Szavaid fénye világít, és tanítja a tudatlanokat.
118:131 Sóvárogva nyitom ki számat, parancsaid után kívánkozom.
118:132 Fordulj felém és könyörülj rajtam, ahogy azokkal bánsz, akik tisztelik neved.
118:133 Irányítsd léptemet ígéreted szerint, hogy a bûnnek ne legyen hatalma felettem.
118:134 Szabadíts meg az emberek elnyomásától, s követni fogom útmutatásodat.
118:135 Derítsd fel arcodat szolgád felett, és taníts meg minden végzésedre.
118:136 Szemembõl könnyek patakja árad, mivel sokan nem tartják meg törvényedet.
118:137 Igazságos vagy, Uram, igazak végzéseid!
118:138 Igazságosságban és teljes hûségben nyilvánítod ki parancsaidat!
118:139 Emészt a buzgóság házadért, mert ellenségeid feledik szavadat.
118:140 Kijelentésed tiszta és igaz, azért kedves szolgád szemében.
118:141 Bár kicsi vagyok és lenézett, törvényeidet mégsem felejtem el.
118:142 Jogod örök érvényû jog, utasításod maga az igazság.
118:143 Szomorúság és szükség látogatott meg, törvényed mégis gyönyörûségem.
118:144 Bizonyságod mindörökre igaz, taníts meg rá, és élni fogok.
118:145 Egész szívembõl szólítalak, Uram, hallgass meg! Az utat, amelyre tanítasz, azt fogom követni.
118:146 Hozzád kiáltok, adj szabadulást, s megtartom parancsaidat.
118:147 Korán reggel jövök segítségért, és várok szavaidra.
118:148 Szemem már az éjjeli õrség elõtt ébred, hogy megfontoljam tanításod szavát.
118:149 Halld meg hangomat, Uram, irgalmad szerint, s ahogy megígérted, adj nekem életet!
118:150 Közelednek, akik álnokul üldöznek, s törvényeidtõl nagyon távol állnak.
118:151 De te közel vagy, Uram, s minden szavad igazság.
118:152 Parancsaidat már régóta ismerem, örök idõkre hirdetted ki õket.
118:153 Tekints nyomorúságomra és ments meg, hisz nem feledkeztem meg törvényeidrõl.
118:154 Képviseld ügyemet és szabadíts meg, ígéreted szerint adj nekem életet!
118:155 A gonoszoktól messze a szabadulás, mert nem keresik tetszésedet.
118:156 Irgalmad irántunk nagyon bõkezû, Uram, végzésed szerint adj nekem életet!
118:157 Sokan üldöznek és szorongatnak, de törvényed mellõl nem tágítok.
118:158 A gonoszokat nézem és megborzadok, mert egyáltalán nem nézik szavad.
118:159 Nézd, Uram, én szeretem parancsaidat, ezért irgalmadban tartsd meg életem!
118:160 Szavaid eleje és vége igazság, igaz ítéleted örökre érvényes.
118:161 A fejedelmek ok nélkül üldöznek, de szívem csak a te szavadat féli.
118:162 Ígéreteidnek úgy örülök, mint aki gazdag zsákmányhoz jutott.
118:163 Gyûlölöm a bûnt és irtózom tõle, de törvényedet szeretem.
118:164 Napjában hétszer zengem dicséreted, mert rendelkezéseid mind jogosak.
118:165 Akik szeretik törvényedet, azoké a béke teljessége, azért soha el nem buknak.
118:166 Várom segítségedet, Uram, tégy hát, ahogy megígérted.
118:167 Lelkem követi útmutatásodat, hisz azt mindennél jobban szeretem.
118:168 Megtartom tanításodat és parancsaidat, útjaim színed elõtt vannak.
118:169 Kiáltásom jusson eléd, Uram, szavad szerint taníts engem!
118:170 Könyörgésem jusson el hozzád, szabadíts meg ígéreted szerint.
118:171 Ajkam zengjen dicsérõ éneket, mivel, megtanítasz törvényedre.
118:172 Nyelvem dicsõítse a szavadat, hisz minden parancsod jogos.
118:173 Nyújtsd ki kezedet segítségemre, mivel törvényedet választottam.
118:174 Uram, hozzád esengek szabadulásért, mert törvényed örömömre van.
118:175 Csak éljen a lelkem és áldjon téged, és utasításaid segítsenek engem!
118:176 Eltévedtem, mint a bárány, mely útját vesztette. Keresd meg szolgádat, hiszen nem feledkeztem meg törvényeidrõl!
