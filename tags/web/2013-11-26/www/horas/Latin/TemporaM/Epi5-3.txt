[Rank]
Feria IV infra Hebdomadam V post Epiphaniam;;Feria;;1

[Rule]
Oratio Dominica

[Lectio1]
De epistola secunda ad Timotheum
!2 Tim 3:1-5
1 Hoc autem scito, quod in novissimis diebus instabunt tempora periculosa:
2 erunt homines seipsos amantes, cupidi, elati, superbi, blasphemi, parentibus~
non obedientes, ingrati, scelesti,
3 sine affectione, sine pace, criminatores, incontinentes, immites, sine~
benignitate,
4 proditores, protervi, tumidi, et voluptatum amatores magis quam Dei:
5 habentes speciem quidem pietatis, virtutem autem ejus abnegantes. Et hos~
devita:

[Responsory1]
@TemporaM/Epi2-3:Responsory1

[Lectio2]
!2 Tim 3:6-9
6 ex his enim sunt qui penetrant domos, et captivas ducunt mulierculas oneratas~
peccatis, quae ducuntur variis desideriis:
7 semper discentes, et numquam ad scientiam veritatis pervenientes.
8 Quemadmodum autem Jannes et Mambres restiterunt Moysi: ita et hi resistunt~
veritati, homines corrupti mente, reprobi circa fidem;
9 sed ultra non proficient: insipientia enim eorum manifesta erit omnibus, sicut~
et illorum fuit.

[Responsory2]
@TemporaM/Epi2-3:Responsory2

[Lectio3]
!2 Tim 3:10-13
10 Tu autem assecutus es meam doctrinam, institutionem, propositum, fidem,~
longanimitatem, dilectionem, patientiam,
11 persecutiones, passiones: qualia mihi facta sunt Antiochiae, Iconii, et~
Lystris: quales persecutiones sustinui, et ex omnibus eripuit me Dominus.
12 Et omnes, qui pie volunt vivere in Christo Jesu, persecutionem patientur.
13 Mali autem homines et seductores proficient in pejus, errantes, et in errorem~
mittentes.

[Responsory3]
@TemporaM/Epi2-3:Responsory3
