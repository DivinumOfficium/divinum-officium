(Cantico di_Isaia * Isa 26:1-12)
26:1 In quel giorno sarà cantato questo cantico nella terra di Giuda: Nostra città forte è Sionne: sua muraglia, e suo parapetto sarà il Salvatore.
26:2 Aprite le porte, ed entri la gente giusta, che custodì la verità.
26:3 L'antico errore è dissipato: tu manterrai la pace: la pace, perché in te noi sperammo.
26:4 Voi poneste la speranza vostra nel Signore pe' secoli eterni, nel Signore Dio forte in perpetuo.
26:5 Perocché egli deprimerà quei, che stanno in posti sublimi, umilierà 1'altiera città. La umilierà fino a terra, la abbasserà fino alla polvere.
26:6 La calpesteranno i piedi, i piedi del povero, le orme del mendico.
26:7 La via del giusto è diritta; diritti i sentieri, pe' quali il giusto cammina.
26:8 E nella via de' tuoi giudizj noi te aspettammo, o Signore: il tuo nome, e la memoria di te sono il desiderio dell'anima.
26:9 L'anima mia te bramò nella notte: e col mio spirito, e col mio cuore mi volgerò a te dalla punta del giorno. Allorché tu avrai eseguiti i tuoi giudizj in terra, gli abitanti del mondo appareran la giustizia.
26:10 Abbiasi compassione dell'empio, ed ei non apparerà la giustizia: egli ha commesse iniquità nella terra dei santi, e non vedrà la gloria del Signore.
26:11 Alza, o Signor, la tua mano, ed ei non veggano: veggano gli invidiosi del popolo, e rimangan confusi: e sian divorati dal fuoco li tuoi nemici.
26:12 Signore, tu a noi darai pace: perocché tutte le opere nostre hai tu fatte per noi.
