[Rank]
ln Octavam Nativitatis Beatae Mariae Virginis;;Duplex;;3;;ex Sancti/09-08

[Rule]
ex Sancti/09-08;
9 lectiones
Doxology=Nat

[Lectio1]
De Canticis canticorum.
!Cant 8:5-6
5 (Chorus)Quae est ista quae ascendit de deserto, deliciis affluens, innixa super dilectum suum? (Sponsus)Sub arbore malo suscitavi te; ibi corrupta est mater tua, ibi violata est genitrix tua.
6 (Sponsa)Pone me ut signaculum super cor tuum, ut signaculum super brachium tuum, quia fortis est ut mors dilectio, dura sicut infernus aemulatio: lampades ejus lampades ignis atque flammarum.


[Lectio2]
!Cant 8:7-9
7 Aquae multae non potuerunt extinguere caritatem, nec flumina obruent illam. Si dederit homo omnem substantiam domus suae pro dilectione, quasi nihil despiciet eam.
8 (Chorus Fratrum)Soror nostra parva, et ubera non habet; quid faciemus sorori nostrae in die quando alloquenda est?
9 Si murus est, aedificemus super eum propugnacula argentea; si ostium est, compingamus illud tabulis cedrinis.


[Lectio3]
!Cant 8:10-14
10 (Sponsa)Ego murus, et ubera mea sicut turris, ex quo facta sum coram eo, quasi pacem reperiens.
11 (Chorus Fratrum)Vinea fuit pacifico in ea quae habet populos: tradidit eam custodibus; vir affert pro fructu ejus mille argenteos.
12 (Sponsa)Vinea mea coram me est. Mille tui pacifici, et ducenti his qui custodiunt fructus ejus.
13 (Sponsus)Quae habitas in hortis, amici auscultant; fac me audire vocem tuam.
14 (Sponsa)Fuge, dilecte mi, et assimilare capreae, hinnuloque cervorum super montes aromatum.


[Lectio4]
Sermo sancti Cyrilli Episcopi Alexandrini.
!Homilia contra Nestorium.
Hilarem video coetum Sanctorum omnium, qui convenerunt promptis animis, a sancta~
et Dei Matre Maria semper Virgine convocati. Laus et gloria sit tibi sancta~
Trinitas, quae omnes nos ad hanc celebritatem convocasti. Sit etiam tibi sancta~
Dei Mater laus. Tu enim es pretiosa margarita orbis terrarum: tu lampas~
inexstinguibilis, corona virginitatis, sceptrum orthodoxae fidei, templum~
indissolubile continens eum qui nusquam contineri potest, Mater et Virgo; per~
quam benedictus, qui venit in nomine Domini, in sanctis Evangeliis nominatur.

[Lectio5]
Per te Trinitas sanctificatur: per te crux pretiosa celebratur et adoratur in~
toto orbe terrarum. Per te exsultat coelum, laetantur Angeli et Archangeli,~
fugantur daemones, et homo ipse ad coelum revocatur. Per te omnis creatura~
idolorum errore detenta, conversa est ad agnitionem veritatis, et fideles~
homines ad sanctum baptisma pervenerunt, atque in toto orbe terrarum constructae~
sunt ecclesiae.

[Lectio6]
Te adjutrice Gentes veniunt ad poenitentiam. Quid plura? Per te unigenitus Dei~
Filius vera illa lux effulsit sedentibus in tenebris et umbra mortis. Per te~
Prophetae praenuntiarunt, per te Apostoli salutem Gentibus praedicarunt. Quisnam~
poterit tuarum laudum praeconia explicare, Maria Mater et Virgo? Hanc, fratres~
dilectissimi, celebremus, ejus Filium Ecclesiae sponsum immaculatum adorantes:~
cui honor et gloria in saecula saeculorum. Amen.

[Lectio7]
Lectio sancti Evangelii secundum Matthaeum.
!Matt 1:1-17
Liber generationis Jesu Christi filii David, filii Abraham. Abraham genuit~
Isaac. Isaac autem genuit Jacob. Et reliqua.
_
Homilia sancti Joannis Chrysostomi.
!Homil. 2. in Matth., post init.
Auditu quidem mirabile est quod ineffabilis Deus, et qui nec sermonibus~
explicari potest, nec cogitationibus comprehendi, Patrique per omnia coaequalis,~
per Virginis ad nos venit uterum, et fieri ex muliere dignatus est, et habere~
progenitores David et Abraham: et quid dico, David et Abraham? etiam illas, quod~
magis stupendum est, feminas, quas paulo ante memoravi. Haec igitur audiens~
mente consurge, nihilque humile suspiceris, sed potius propter hoc ipsum maxime~
mirare, quia cum verus et dilectus Filius sit sempiterni Dei, etiam filius David~
esse dignatus est, modo ut te filium faceret Dei: servum patrem habere dignatus~
est, ut tibi servo patrem faceret ipsum Deum.

[Responsory7]
@Sancti/07-02:Responsory7

[Lectio8]
Vides ab ipso statim principio, quam laeta sint haec unita. Quod si ambigis de~
his quae ad tuum spectant honorem, ab iis quae illius sunt, etiam tua disce~
credere. Quantum enim consequi potest humana ratio, multo est difficilius Deum~
hominem fieri, quam hominem Dei filium consecrari. Cum ergo audieris, quia~
Filius Dei filius sit et David et Abrahae: dubitare jam desine. quod et tu, qui~
filius es Adae, futurus sis filius Dei. Non enim semetipsum ita humiliasset,~
nisi nos esset exaltaturus. Natus est enim secundum carnem, ut tu nascerere~
spiritu: natus est ex muliere, ut tu desineres filius esse mulieris.

[Responsory8]
@Sancti/07-02:Responsory8

[Lectio93]
!Commemoratio pro S. Nicomedis Martyris
Nicomedes presbyter, persequente Christianos Domitiano imperatore, quod corpus~
Feliculae virginis, propter confessionem christianae fidei a Flacco comite~
interfectae, sepelisset, comprehendi jussus est: ductusque ad statuas deorum,~
cum eis sacrificare velle (quod facere jubebatur) constanter negavisset,~
propterea quod sacrificium uni Deo vero, qui regnat in caelis, deberetur,~
plumbatis caesus, in eo martyrio animam Deo reddidit. Cujus corpus cum idem~
comes in profitentem Tiberim projici imperasset: Justus Nicomedis clericus~
diligenter conquisitum, ad muros Urbis, via Nomentana, honorifice in sepulchro~
condidit.
&teDeum

[Commemoratio]
!Commemoratio S. Nicomedis martyris
@Commune/C2:Oratio proper
Adesto Domine supplicationibus nostris: et intercessione beati Nicomedis Martyris~
tui, cujus praevenimus festivitatem, perpetuam nobis misericordiam benignus~
impende.
$Per Dominum
