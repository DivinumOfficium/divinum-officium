[Rank]
S. Irenaei Episcopi et Martyris;;Duplex;;3;;vide C2

[Rule]
vide C2;
9 lectiones

[Oratio]
Deus qui beato Irenaeo Martyri tuo atque pontifici tribuisti, ut et veritate doctrinae expugnaret haereses, et pacem Ecclesiae feliciter confirmaret: da quaesumus plebi tuae in sancta religione constantiam; et pacem tuam nostris concede temporibus.
$Per Dominum

[Lectio4]
Iraeneus non longe ab urbe Smyrna in Asia proconsulari natus, jam inde a puero sese Polycarpo, Johannis evangelistae discipulo eidemque episcopo Smyrnaeorum, tradiderat in disciplinam. Hoc tam excellenti magistro, progressus in doctrina praecepisti christianae religionis insignes fecit. Polycarpo in caelum martyrii gloria sublato, etsi erat Irenaeus in sacris litteris egregie versatus, quod tamen incredibili studio flagraret discendi quae dogmata depositi loco custodienda ceteri accipissent, quos Apostoli instituerant; horum quam potuit plures convenit, quaeque ab iisdem audivit, memori mente tenuit, et deinceps opportune adversus haereses allaturus, quas cum videret ingenti populo christiani damno latius in dies manare, diligenter copiosesque refellere cogitarat. In Gallias inde profectus a Pothino episcopo presbyter est constitutus Ecclesiae Lugdunensis. Quod munus sic laborando in verbo et doctrina gessit, ut (testibus sanctis Martyribus, qui Marco Aurelio imperatore, strenue pro vera pietate certarant) aemulatorem sese praestiterit testamenti Christi.

[Lectio5]
Cum Martyres ipsi clerusque Lugdunensis de pace Ecclesiarum Asiae, quam montanistarum factio turbarat, solliciti cum primis essent, Irenaeum cujus esse potissimum habendam rationem praedicabant, unum omnium maxime delegerunt, quem Romam ad Eleutherium Pontificem mitterent rogatum, ut novis sectariis auctoritate, Sedia Apostolicae reprobatis, discordiarum causa tolleretur. Jam Pothinus episcopus, martyr decesserat: huic Irenaeus cum successiset, tam feliciter munus obiit episcopatus, ut sapientia, oratione, exemploque suo non modo brevi cives Lugdunenses omnes, sed multos etiam aliarum Galliae urbium incolas suprstitionem atque errorem abjecisse, dedisseque christianae militiae nomina viderit. Iterea, cum de die celebrandi Paschatis orta esset contentio, ac Victor Romanus Pontifex, Asianos episcopos ab collegis reliquis fere omnibus dissidentes aut prohibuisset communione sacrorum, aut prohibere minatus esset, eum Irenaeus, sequester pacis, decenter monuit, exemplisque usu Pontificium superiorum induxit, ut ne tot Ecclesias ob ritum quem a majoribus accepisse se dicerent, avelli ab unitate catholica pateretur.

[Lectio6]
Multa scripsit, quae Eusebius Caesarionsis et sanctus Hieronymus memorant, quorumque pars magna intercidit injuria temporum. Exstant ejus adversus haereses libri quinque, anno circiter centesimo octogesimo perscripti, dum adhuc Eleuthorius rem christianam publicam gereret. In tertio libro vir Dei, ab iis edoctus quos auditores constat fuisse Apostolorum, grave in primis atque praeclarum de Romana Ecclesia, deque illius episcoporum successione, divinae traditionis fideli, perpetua, certissima custode, testimonium dixit. Atque ad hanc, dixit, Ecclesiam propter potiorem principalitatem necesse est omnem convenire Ecclesiam, hoc est eos qui sunt undique fideles. Postremo una cum aliis prope innumerabilibus, quos ipse ad veram fidem frugemque perduxerat, martyrio coronatus migravit in caelum, anno salutis ducentesimo secundo, quo tempore Septimius Severus Augustus eos omnes, qui constanter in colenda Christiana religione perstare voluissent, in summum cruciatum dari atque interfici imperaverat. Sancti Irenaei festum Benedictus decimus quintus Pontifex maximus ad universam Ecclesiam extendit.

[Lectio7]
Lectio sancti Evangelii secundum Matthaeum
!Matt 10:28-33
In illo tempore: Dixit Jesus discipulis suis: Nolite timere eos qui occidunt corpus, animam autem non possunt occidere; sed potius timete eum qui potest et animam et corpus perdere in gehennam. Et reliqua.
_
Homilia sancti Irenaei Episcopi et Martyris
!Lib. 3 adversus Heereses cap. 18, alias 20, num. 5-6
Sciebat Dominus eos qui persecutionem passuri essent; sciebat et eos qui flagellari et occidi haberent propter eum. Erat ergo sermo ejus, adhortantis etiam illos: Nolite timere eos qui occidunt corpus, animam autem non possunt occidere. Timete autem magis eum qui habet potestatem et corpus et animam mittere in gehennam, et servare eas quae essent ad eum confessiones. Etenim ipse confessurum se promittebat coram Patre suo eos, qui confiterentur nomen suum coram hominibus; negotiorum autem eos qui negarent eum, et confusurum qui confunderentur contra confessionem ejus. Et, cum haec ita se habeant, ad tantam temeritatem progressi sunt quidam, ut etiam Martyres spernant, et vituperent eos qui propter Domini confessionem occiduntur et sustinent omnia a Domino praedicta, et secundum hoc conantur vestigia assequi passionis Domini, passibilis Martyres facti; quos et concedimus ipsis Martyribus. Cum enim inquiretur sanguis eorum, et gloriam consequentur, tune a Christo confundentur omnes qui inhonoraverunt eorum martyrium.

[Lectio8]
Hoc autem idem et illis occurrit, qui dicunt cum putative passum. Si enim non vere passus est, nulla gratia ei, cum nulla fuerit passio; et nos, cum incipiemus vere pati, seducens videbitur, adhortans nos vapulare et alteram praebere maxillam, sed ipse illud non prior in veritate passus est. quemadmodum illos seduxit, ut videretur eis ipse: quod non erat; et nos seducit, adhortans perferre ea quae ipse non pertulit. Erimus autem et super Magistrum, dum patimur et sustinemus quae neque passus, neque sustinuit Magister. Sed,quoniam solus vere magister Dominus noster, et bonus vere Filius Dei; et patiens Verbum Dei Patris, filius hominis factus. Luctatus est enim et vicit; erat enim homo pro patribus certans, et per obedientiam inobedientiam persolvens. Alligavit enim fortem, et solvit firmos, et salutem donavit plasmati suo, destruens peccatum. Igitur qui dicunt eum putative manifestatum, neque in carne natum, neque vere hominem factum, adhuc sub veteri sunt damnatione

[Lectio9]
Lectio sancti Evangelii secundum Joannem
!John 21:15-19
In illo tempore: Dixit Jesus Simoni Petro: Simon Joannis, diligis me plus his? Et reliqua.
_
Homilia sancti Augustini Episcopl
!Tract. 123 in Joann, num. 5
Redditur negationi trinae trina confessio, ne minus amori lingua serviat quam timori, et plus vocis elicuisse videatur mors imminens quam vita praesens. Sitamoris officium pascere Dominicum gregem, si fuit timoris indicium negare Pastorem. Qui hoc animo pascunt oves Christi, ut suas velint esse non Christi, se convincuntur amare non Christum; vel gloriandi, vel dominandi, vel acquirendi cupiditate, non obediendi, et subveniendi> et Deo placendi caritate.
&teDeum

[Lectio91]
!Si lectio commemorandi non sit dicenda
!Cap. 25, alias 46, num. 7
Nos autem precamur non perseverare eos in fovea quam ipsi foderunt, sed legitime eos generari conversos ad Ecclesiam Dei, et formari Christum in eis, et cognoscere eos fabricatorem et factorem hujus universitatis solum verum Deum et Dominum omnium. Haec precamur de illis, utilius eos diligentes quam ipsi semetipsos putant diligere. Quae enim est a nobis dilectio, cum sit vera, salutaris est eis, si quidem eam recipiant. Est enim austero medicamini similis, absumens improbiorem ac superfluam vulneris carnem; elationem enim illorum et inflationem evacuat. Quapropter tentantes omni virtute manum porrigere eis, non taedebit nos.
&teDeum

[Lectio94]
Irenaeus, non longe ab urbe Smyrna natus, iam inde a puero sese Polycárpo, Ioánnis Evangelístæ discípulo eidémque epíscopo Smyrnæórum, tradíderat in disciplínam. Polycárpo in cælum martýrii glória subláto, cum incredíbili stúdio flagráret discéndi quæ dógmata depósiti loco custodiénda céteri accepíssent, quos Apóstoli institúerant; horum quam pótuit plures convénit, quæque ab iísdem audívit, mémori mente ténuit, ea deínceps opportúne advérsus haereses allatúrus. In Gálliam proféctus, Ecclésiæ Lugdunénsis présbyter a Photíno epíscopo est constitútus; cui cum successísset, tam felíciter munus óbiit episcopátus, ut sapiéntia, oratióne exemplóque suo non modo brevi cives lugdunénses omnes, sed multos étiam aliárum Galliárum úrbium íncolas superstitiónem atque errórem abiecísse, dedisséque christiánæ milítiæ nómina víderit. Multa scripsit, quorum magna pars intércidit iniúria témporum. Exstant eius advérsus haereses libri quinque, in quorum tértio libro grave imprímis atque præclárum de Romána Ecclésia, deque illíus episcopórum successióne, divínæ traditióni fidéli, perpétua, certíssima custóde, testimónium dixit. Atque ad hanc, dixit, Ecclésiam propter potiórem principalitátem necésse est omnem conveníre Ecclésiam, hoc est eos qui sunt úndique fidéles. Martýrio coronátus, migrávit in cælum anno salútis ducentésimo secúndo.
&teDeum
