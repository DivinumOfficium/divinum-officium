[Rank]
Feria V infra Hebdomadam III post Epiphaniam;;Feria;;1

[Rule]
Oratio Dominica

[Lectio1]
De epistola ad Ephesios
!Eph 4:1-6
1 Obsecro itaque vos ego vinctus in Domino, ut digne ambuletis vocatione, qua~
vocati estis,
2 cum omni humilitate, et mansuetudine, cum patientia, supportantes invicem in~
caritate,
3 solliciti servare unitatem Spiritus in vinculo pacis.
4 Unum corpus, et unus Spiritus, sicut vocati estis in una spe vocationis~
vestrae.
5 Unus Dominus, una fides, unum baptisma.
6 Unus Deus et Pater omnium, qui est super omnes, et per omnia, et in omnibus~
nobis.

[Responsory1]
@TemporaM/Epi2-4:Responsory1

[Lectio2]
!Eph 4:7-10
7 Unicuique autem nostrum data est gratia secundum mensuram donationis Christi.
8 Propter quod dicit: Ascendens in altum, captivam duxit captivitatem: dedit~
dona hominibus.
9 Quod autem ascendit, quid est, nisi quia et descendit primum in inferiores~
partes terrae?
10 Qui descendit, ipse est et qui ascendit super omnes caelos, ut impleret~
omnia.

[Responsory2]
@TemporaM/Epi2-4:Responsory2

[Lectio3]
!Eph 4:11-15
11 Et ipse dedit quosdam quidem apostolos, quosdam autem prophetas, alios vero~
evangelistas, alios autem pastores et doctores,
12 ad consummationem sanctorum in opus ministerii, in aedificationem corporis~
Christi:
13 donec occurramus omnes in unitatem fidei, et agnitionis Filii Dei, in virum~
perfectum, in mensuram aetatis plenitudinis Christi:
14 ut jam non simus parvuli fluctuantes, et circumferamur omni vento doctrinae~
in nequitia hominum, in astutia ad circumventionem erroris.
15 Veritatem autem facientes in caritate, crescamus in illo per omnia, qui est~
caput Christus:

[Responsory3]
@TemporaM/Epi2-4:Responsory3
