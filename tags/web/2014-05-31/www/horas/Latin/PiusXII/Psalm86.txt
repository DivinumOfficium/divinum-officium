86:1 Fundationem suam in montibus sanctis diligit Dominus: * portas Sion magis quam omnia tabernacula Iacob.
86:2 Gloriosa praedicantur de te, * civitas Dei!
86:3 Accensebo Rahab et Babel * colentibus me:
86:4 Ecce, Philistaea et Tyrus populusque Aethiopum: * hi nati sunt illic.
86:5 Et de Sion dicetur: Viritim omnes sunt nati in ea, * et ipse firmavit eam Excelsus.
86:6 Dominus scribet in libro populorum: * hi nati sunt illic.
86:7 Et cantabunt, dum chorum ducent: * omnes fontes mei sunt in te.
