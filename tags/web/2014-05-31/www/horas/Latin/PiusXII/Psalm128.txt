128:1 Multum oppugnaverunt me a iuventute mea, * dicat nunc Israel:
128:2 Multum oppugnaverunt me a iuventute mea, * sed non devicerunt me.
128:3 Supra dorsum meum araverunt aratores, * longos duxerunt sulcos suos.
128:4 Dominus autem iustus concidit funes impiorum. * Confundantur et cedant retro omnes qui oderunt Sion.
128:5 Similes fiant gramini tectorum, * quod, prius quam evellatur, arescit;
128:6 Quo non implet manum suam, qui metit, * nec sinum suum, qui manipulos colligit.
128:7 Nec dicunt qui praetereunt: Benedictio Domini super vos! * Benedicimus vobis in nomine Domini.
