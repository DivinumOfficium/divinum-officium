[Name]
Vigilia Apostolorum

[Rule]
Responsory Feria
Preces feriales

[Oratio]
Quaesumus omnipotens Deus, ut beatus N. Apostolus, cujus raevenimus festivitatem, tuum pro nobis imploret auxilium: ut a nostris reatibus absoluti a cunctis etiam periculis eruamur.
$Per Dominum

[Lectio1]
Lectio sancti Evangelii secundum Joannem.
!John 15:12-16
In illo tempore: Dixit Jesus discipulis suis: Hoc est praeceptum meum, ut diligatis invicem, sicut dilexi vos. Et reliqua.
_
Homilia S. Gregorii Papae.
!Homilia 27. in Evangelia.
Cum cuncta sacra eloquia Dominicis plena sint praeceptis quid est quod de dilectione, quasi de singulari mandato, Dominus dicit, Hoc est praeceptum meum, ut diligatis invicem: nisi quia omne mandatum de sola dilectione est: et omnia unum praeceptum sunt? Quia quidquid praecipitur, in sola caritate solidatur. Ut enim multi arboris rami ex una radice prodeunt: sic multae virtutes ex una caritate generantur. Nec habet aliquid viriditatis ramus boni operis, si non manet in radice caritatis.

[Lectio2]
Praecepta ergo Dominica et multa sunt, et unum: multa per diversitatem operis, unum in radice dilectionis. Qualiter autem ista dilectio tenenda sit, ipse insinuat, qui in plerisque Scripturae suae sententiis, et amicos jubet diligi in se, et inimicos propter se. Ille enim veraciter caritatem habet, qui et amicum diligit in Deo, et inimicum diligit propter Deum. Nam sunt nonnulli, qui diligunt proximos, sed per affectum cognationis et carnis: quibus tamen in hac dilectione sacra eloquia non contradicunt. Sed aliud est quod sponte impenditur naturae, aliud quod praeceptis Dominicis ex caritate debetur obedientiae.

[Lectio3]
Hi nimirum et proximum diligunt, et tamen illa sublimia dilectionis praemia non assequuntur: quia amorem suum non spiritaliter, sed carnaliter impendunt. Proinde cum Dominus diceret: Hoc est praeceptum meum, ut diligatis invicem: protinus addidit: Sicut dilexi vos. Ac si aperte dicat: Ad hoc amate, ad quod amavi vos. Qua in re, fratres carissimi, solerter intuendum est, quod antiquus hostis, dum mentem nostram ad rerum temporalium dilectionem trahit, infirmiorem contra nos proximum excitat, qui ea ipsa, quae diligimus, auferre moliatur.
