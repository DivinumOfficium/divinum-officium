[Rank]
Feria IV Quattuor temporum in Adventu;;Feria major;;2

[Rank1960]
Feria IV Quattuor temporum in Adventu;;Feria major;;3

[RankNewcal]
Feria IV infra Hebdomadam III Adventus;;Feria major;;2

[Rule]
Oratio Dominica

[Lectio1]
Lectio sancti Evangelii secundum Lucam
!Luke 1:26-38
In illo tempore: Missus est Angelus Gabriel a Deo in civitatem Galilaeae, cui~
nomen Nazareth, ad Virginem desponsatam viro, cui nomen erat Joseph, de domo~
David, et nomen Virginis Maria. Et reliqua.
_
Homilia sancti Ambrosii Episcopi.
!Lib. 2. in Lucam.
Latent quidem divina mysteria, nec facile, juxta propheticum dictum, quisquam~
hominum potest scire consilium Dei. Sed tamen ex ceteris factis, atque~
praeceptis Domini Salvatoris possumus intelligere, et hoc propensioris fuisse~
consilii, quod ea potissimum electa est, ut Dominum pareret, quae erat~
desponsata viro. Cur autem non antequam desponsaretur, implota est? Fortasse ne~
diceretur, quod conceperat ex adulterio.

[Responsory1]
R. Clama in fortitudine, qui annuntias pacem in Jerusalem:
* Dic civitatibus Judae, et habitatoribus Sion: Ecce Deus noster, quem~
exspectabamus, adveniet.
V. Supra montem excelsum ascende tu, qui evangelizas Sion, exalta in fortitudine~
vocem tuam.
R. Dic civitatibus Judae, et habitatoribus Sion: Ecce Deus noster, quem~
exspectabamus, adveniet.

[Lectio2]
Et ingressus ad eam Angelus. Disce virginem moribus, disce virginem verecundia,~
disce oraculo, disce mysterio. Trepidare virginum est, et ad omnes viri~
ingressus pavere, omnes viri affatus vereri. Discant mulieres propositum pudoris~
imitari. Sola in penetralibus, quam nemo virorum viderit, solus Angelus~
repererit: sola sine comite, sola sine teste, ne quo degenere depravaretur~
affatu, ab Angelo salutatur.

[Responsory2]
R. Orietur stella ex Jacob, et exsurget homo de Israël, et confringet omnes~
duces alienigenarum:
* Et erit omnis terra possessio ejus.
V. Adorabunt eum omnes reges terrae, omnes gentes servient ei.
R. Et erit omnis terra possessio ejus.

[Lectio3]
Tanti namque mandati mysterium non hominis fuit, sed Angeli ore promendum. Hodie~
primum auditur: Spiritus sanctus superveniet in te. Et auditur, et creditur.~
Denique, Ecce, inquit, ancilla Domini: contingat mihi secundum verbum tuum. Vide~
humilitatem, vide devotionem. Ancillam se dicit Domini, quae mater eligitur, nec~
repentino exaltata promisso est.

[Responsory3]
R. Modo veniet Dominator Dominus:
* Et nomen ejus Emmanuel vocabitur.
V. Orietur in diebus ejus justitia, et abundantia pacis.
R. Et nomen ejus Emmanuel vocabitur.
&Gloria
R. Et nomen ejus Emmanuel vocabitur.

[Ant 2]
Missus est Gabriel * Angelus ad Mariam Virginem desponsatam Joseph.

[Oratio] 
Praesta, quaesumus omnipotens Deus: ut redemptionis nostrae ventura~
solemnitas, et praesentis nobis vitae subsidia conferat, et aeternae~
beatitudinis praemia largiatur.
$Per Dominum.

[Ant 3]
Ecce ancilla Domini: * fiat mihi secundum verbum tuum.

[LectioE]
v. Sequentia Sancti Evangelii secundum Lucam
!Luke 1:26-38
1:26 In mense autem sexto, missus est angelus Gabriel a Deo in civitatem Galilaeae, cui nomen Nazareth,
1:27 ad virginem desponsatam viro, cui nomen erat Joseph, de domo David: et nomen virginis Maria.
1:28 Et ingressus angelus ad eam dixit: Ave gratia plena: Dominus tecum: benedicta tu in mulieribus.
1:29 Quae cum audisset, turbata est in sermone ejus, et cogitabat qualis esset ista salutatio.
1:30 Et ait angelus ei: Ne timeas, Maria: invenisti enim gratiam apud Deum.
1:31 Ecce concipies in utero, et paries filium, et vocabis nomen ejus Jesum:
1:32 hic erit magnus, et Filius Altissimi vocabitur, et dabit illi Dominus Deus sedem David patris ejus: et regnabit in domo Jacob in aeternum,
1:33 et regni ejus non erit finis.
1:34 Dixit autem Maria ad angelum: Quomodo fiet istud, quoniam virum non cognosco?
1:35 Et respondens angelus dixit ei: Spiritus Sanctus superveniet in te, et virtus Altissimi obumbrabit tibi. Ideoque et quod nascetur ex te sanctum, vocabitur Filius Dei.
1:36 Et ecce Elisabeth cognata tua, et ipsa concepit filium in senectute sua: et hic mensis sextus est illi, quae vocatur sterilis:
1:37 quia non erit impossibile apud Deum omne verbum.
1:38 Dixit autem Maria: Ecce ancilla Domini: fiat mihi secundum verbum tuum. Et discessit ab illa angelus.
$Te decet
