117:1 Adjatok hálát az Úrnak, mert jó; * mert örökkévaló az õ irgalmassága. 
117:2 Mondja most Izrael: mert jó; * mert örökkévaló az õ irgalmassága. 
117:3 Mondja most Áron háza: * mert örökkévaló az õ irgalmassága. 
117:4 Mondják most, kik félik az Urat: * mert örökkévaló az õ irgalmassága. 
117:5 A szorúltságban segítségûl híttam az Urat, * és meghallgatott az Úr, tágítván rajtam. 
117:6 Az Úr az én segítõm; * nem félek, bármit tegyen nekem az ember. 
117:7 Az Úr az én segítõm, * s én meglátom ezt ellenségeimen. 
117:8 Jobb az Úrban bízni, * mint az emberben bízni. 
117:9 Jobb az Úrban reményleni, * mint a fejedelmekben reményleni. 
117:10 Minden nemzet körûlem járt: * de az Úr nevében boszút állottam rajtok. 
117:11 Körûlvéve körûlvettek engem: * de az Úr nevében boszút állottam rajtok. 
117:12 Körûlvettek engem, mint a méhek, és fölgerjedtek, mint a tûz a tövisben: * de az Úr nevében boszút állottam rajtok. 
117:13 Taszigáltak, s elhanyatlottam, hogy elessem: * de az Úr föntartott engem. 
117:14 Az én erõsségem és dicséretem az Úr; * mert õ lett nekem szabadúlásom. 
117:15 Vigaság és szabadúlás szava hangzik * az igazak hajlékiban. 
117:16 Az Úr jobbja hatalmasan cselekedett; az Úr jobbja fölmagasztalt engem, * az Úr jobbja hatalmasan cselekedett. 
117:17 Nem halok meg, hanem élni fogok, * és hirdetem az Úr cselekedeteit. 
117:18 Fenyítve fenyített engem az Úr; * de nem adott engem a halálnak. 
117:19 Nyissátok meg nekem az igazság kapuit! bemenvén azokon, hálát fogok adni az Úrnak. * Ez az Úr kapuja, az igazak mennek be azon. 
117:20 Hálát adok neked, mert meghallgattál engem, * és szabadúlásomra lettél. 
117:21 A kõ, melyet megvetettek az építõk, * szeglet fejévé lõn. 
117:22 Az Úrtól lett ez, * és csodálatos a mi szemeink elõtt. 
117:23 Ez a nap, melyet az Úr szerzett; * örvendezzünk és vigadjunk azon. 
117:24 Oh Uram! szabadíts meg engem; oh Uram! adj jó elõmenetelt. * Áldott, ki az Úr nevében jõ; 
117:25 áldunk titeket az Úr házából. * Isten az Úr, és megvilágosít minket. 
117:26 Tartsatok ünnepnapot lombos ágakkal * egész az oltár szarváig. 
117:27 Istenem vagy te, és hálát adok neked; * Istenem vagy te, és fölmagasztallak téged. 
117:28 Hálát adok neked, mert meghallgattál engem, * és szabadúlásomra lettél. 
117:29 Adjatok hálát az Úrnak, mert jó; * mert örökkévaló az õ irgalmassága. 
