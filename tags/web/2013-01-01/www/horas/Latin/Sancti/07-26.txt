[Rank]
S. Annae Matris B.M.V.;;Duplex II classis;;5.1;;ex C7a

[Rank1960]
S. Annae Matris B.M.V.;;Duplex II classis;;5;;ex C7a

[RankNewcal]
S. Annae and Joachim parents B.M.V.;;Duplex;;3;;ex C7a

[Rule]
vide C7a;
9 lectiones;

[Oratio]
Deus, qui beatae Annae gratiam conferre dignatus es, ut Genitricis unigeniti Filii tui mater effici mereretur: concede propitius; ut cujus solemnia celebramus, ejus apud te patrociniis adjuvemur.
$Per eumdem

[Invit]
Laudemus Deum nostrum, * In confessione beatae Annae

[Lectio4]
Sermo sancti Joannis Damasceni.
!Oratio 2. de Nativ. B. Mariae, prope finem.
Proponitur nobis Annae thalamus, conjugalis vitae simul et virginitatis formam referens, illam matris, hanc filiae: quarum altera recens sterilitate liberata est, altera autem aliquanto post, Christi partum ad nostrae naturae conditionem divino opificio formatum, supra naturam est editura. Merito igitur Anna divino Spiritu plena, laeto hilarique animo personat: Congaudete mecum, quae promissionis germen ex sterili ventre peperi, ac benedictionis fructum uberibus meis, ut optaveram, nutrio. Sterilitatis maestitiam exui, ac laetam foecunditatis vestem indui. Congaudeat mecum hodie Anna illa, Phenennae adversaria: et novum hoc atque inopinatum miraculum, quod in me gestum est, suo exemplo concelebret.

[Lectio5]
Exsultet Sara senili gaudio gestiens, meumque ab sterilitate conceptum praefigurans. Concinant simul steriles et infoecundae visitationem meam admirabili modo caelitus factam. Dicant item matres omnes hac foecunditate praeditae: Benedictus qui orantibus id quod optabant, largitus est, et foecunditatem sterili dedit, ac felicissimum illud germen Virginis concessit, quae Mater Dei secundum carnem fuit, cujus venter caelum est, in qua habitavit is, qui nullo loco capi potest. Consonam his nos quoque ipsi, quae vocabatur sterilis, nunc autem virginei thalami mater exstitit, laudem offeramus. Dicamus ad eam cum Scriptura: Quam beata domus David, ex qua prodiisti, et venter in quo Deus sanctificationis arcam, hoc est eam, a qua ipse sine semine conceptus est, fabricavit.

[Lectio6]
Vere beata es, ac ter beata, quae beatitudine donatam a Deo infantem, hoc est, Mariam, nomine quoque ipso magnopere venerandam peperisti: ex qua Christus vitae flos exstitit, cujus Virginis et gloriosus fuit ortus, et partus mundo sublimior. Nos quoque, o beatissima femina, tibi gratulamur; etenim nostrum omnium spem divinitus concessam, hoc est, promissionis foetum peperisti. Beata revera es, et beatus fructus ventris tui. Piorum autem lingua germen tuum magnificat, ac sermo omnis laetus partum tuum praedicat. Dignum sane quidem, ac maxime dignum est eam laudare, quae divina benignitate oraculum accepit, ac talem et tantum nobis fructum edidit, ex quo dulcis Jesus prodiit.
