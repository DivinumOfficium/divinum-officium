81:1 (psalmus Asaph) Deus stetit in synagoga deorum in medio autem Deus deiudicat
81:2 usquequo iudicatis iniquitatem et facies peccatorum sumitis (diapsalma)
81:3 iudicate egenum et pupillum humilem et pauperem iustificate
81:4 eripite pauperem et egenum de manu peccatoris liberate
81:5 nescierunt neque intellexerunt in tenebris ambulant movebuntur omnia fundamenta terrae
81:6 ego dixi dii estis et filii Excelsi omnes
81:7 vos autem sicut homines moriemini et sicut unus de principibus cadetis
81:8 surge Deus iudica terram quoniam tu hereditabis in omnibus gentibus
