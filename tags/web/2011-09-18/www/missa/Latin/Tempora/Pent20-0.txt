[Rank]
Dominica XX Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiae,Papa;;

[Introitus]
!Dan 3:31; 31:29; 31:35
v. Omnia, quæ fecísti nobis, Dómine, in vero judício fecísti, quia peccávimus~
tibi et mandátis tuis non oboedívimus: sed da glóriam nómini tuo, et fac~
nobíscum secúndum multitúdinem misericórdiæ tuæ.
!Ps 118:1
Beáti immaculáti in via: qui ámbulant in lege Dómini.
&Gloria
v. Omnia, quæ fecísti nobis, Dómine, in vero judício fecísti, quia peccávimus~
tibi et mandátis tuis non oboedívimus: sed da glóriam nómini tuo, et fac~
nobíscum secúndum multitúdinem misericórdiæ tuæ.

[Oratio]
Largíre, quaesumus, Dómine, fidélibus tuis indulgéntiam placátus et pacem: ut~
páriter ab ómnibus mundéntur offénsis, et secúra tibi mente desérviant.
$Per Dominum

[Lectio]
Léctio Epístolæ beáti Pauli Apóstoli ad Ephésios.
!Ephes 5:15-21
Fratres: Vidéte, quómodo caute ambulétis: non quasi insipiéntes, sed ut sapiéntes, rediméntes tempus, quóniam dies mali sunt. Proptérea nolíte fíeri imprudéntes, sed intellegéntes, quae sit volúntas Dei. Et nolíte inebriári vino, in quo est luxúria: sed implémini Spíritu Sancto, loquéntes vobismetípsis in psalmis et hymnis et cánticis spirituálibus, cantántes et psalléntes in córdibus vestris Dómino: grátias agéntes semper pro ómnibus, in nómine Dómini nostri Jesu Christi, Deo et Patri. Subjecti ínvicem in timóre Christi.

[Graduale]
!Ps 144:15-16
Oculi ómnium in te sperant, Dómine: et tu das illis escam in témpore opportúno.~
V. Aperis tu manum tuam: et imples omne ánimal benedictióne. Allelúja,~
allelúja
!Ps 107:2
Parátum cor meum, Deus, parátum cor meum: cantábo, et psallam tibi, glória mea.~
Allelúja.

[Evangelium]
Sequéntia ++ sancti Evangélii secúndum Joánnem.
!John 4:46-53
In illo témpore: Erat quidam régulus, cujus fílius infirmabátur Caphárnaum. Hic~
cum audísset, quia Jesus adveníret a Judaea in Galilaeam, ábiit ad eum, et~
rogábat eum, ut descénderet et sanáret fílium ejus: incipiébat enim mori. Dixit~
ergo Jesus ad eum: Nisi signa et prodígia vidéritis, non créditis. Dicit ad eum~
régulus: Dómine, descénde, priúsquam moriátur fílius meus. Dicit ei Jesus: Vade,~
fílius tuus vivit. Crédidit homo sermóni, quem dixit ei Jesus, et ibat. Jam~
autem eo descendénte, servi occurrérunt ei et nuntiavérunt, dicéntes, quia~
fílius ejus víveret. Interrogábat ergo horam ab eis, in qua mélius habúerit. Et~
dixérunt ei: Quia heri hora séptima relíquit eum febris. Cognóvit ergo pater,~
quia illa hora erat, in qua dixit ei Jesus: Fílius tuus vivit: et crédidit ipse~
et domus ejus tota.

[Offertorium]
!Ps 136:1
Super flúmina Babylónis illic sédimus et flévimus: dum recordarémur tui, Sion.

[Secreta]
Coeléstem nobis praebeant hæc mystéria, quaesumus, Dómine, medicínam: et vítia~
nostri cordis expúrgent.
$Per Dominum

[Communio]
!Ps 118:49-50
Meménto verbi tui servo tuo, Dómine, in quo mihi spem dedísti: hæc me consoláta~
est in humilitáte mea.

[Postcommunio]
Ut sacris, Dómine, reddámur digni munéribus: fac nos, qu&#509;sumus, tuis semper~
oboedíre mandátis.
$Per Dominum
