[Rank]
St Joseph the Worker Confessoris.;;Duplex I classis;;6;;

[RankNewcal]
St Joseph the Worker Confessoris.;;Duplex optional classis;;2;;

[Rule]
proper
Psalmi Dominica
Antiphonas horas
9 lectiones;
Psalm5 Vespera=116

[Ant Vespera]
Deus, mundi ópifex, * pósuit hóminem ut operarétur et custodíret terram, alleluia.
Christus, Dei Fílius, * mánibus suis operári dignátus est, alleluia.
Artem fabri * fidéliter exércens sanctus Joseph, labóris mirábile refúlget exémplar, alleluia.
Fidélis servus * et prudens, quem constítuit Dóminus super famíliam suam, alleluia.
Joseph, ópifex sancte, * ópera nostra tuére, alleluia.

[Capitulum Vespera]
!Col 3:14-15
v. Fratres: Caritátem habéte, quod est vínculum perfectiónis, et pax Christi~
exúltet in córdibus vestris, et grati estóte.
$Deo gratias

[Hymnus Vespera]
@Sancti/03-19:Hymnus Vespera

[Versum 1]
V. Solémnitas est hódie sancti Joseph. Alleluia.
R. Qui mánibus suis Fílio Dei ministrávit. Alleluia.

[Ant 1]
Christus Dominus * fabri fílius putári dignátus est, alleluia.

[Oratio]
Rerum cónditor Deus, qui legem labóris humáno géneri statuísti: concéde~
propítius; ut, sancti Joseph exémplo et patrocínio, ópera perficiámus quæ~
praecipis, et praemia consequámur quæ promíttis.
$Qui vivis

[Invit]
Laudemus Deum nostrum * In veneratione beati Joseph, protectoris nostri, alleluia.

[Hymnus Matutinum]
@Sancti/03-19:Hymnus Vespera

[Ant Matutinum]
Angelus Domini apparuit in somnis Joseph, dicens: Surge, et accipe puerum et matrem ejus, et fuge in Aegyptum, et esto ibi usque dum dicam tibi, alleluia;;1
;;2
;;3
V. Confitebor nomini tuo, alleluia.
R. Quoniam adjutor et protector factus es mihi, alleluia.
Angelus Domini apparuit in somnis Joseph, dicens: Surge, et accipe puerum et matrem ejus, vade in terram Israel: defuncti sunt enim qui quaerebant animam pueri, alleluia;;4
;;5
;;6
V. Respice de coelo, et vide, et visita vineam istam, alleluia.
R. Et perfice eam, alleluia.
Consurgens Joseph accepit puerum et matrem ejus, et venit in terram Israel: et habitavit in civitate quae vocatur Ndzareth, alleluia;;14
;;20
;;23
V. Invocavi Dominum, Patrem Domini mei, alleluia.
R. Ut non derelinquat me in die tribulationis, alleluia.

[Lectio1]
De libro Genesis.
!Gen 39:1-6
1 Igitur Joseph ductus est in Ægyptum, emitque eum Putiphar eunuchus Pharaonis,~
princeps exercitus, vir aegyptius, de manu Ismaëlitarum, a quibus perductus~
erat.
2 Fuitque Dominus cum eo, et erat vir in cunctis prospere agens: habitavitque in~
domo domini sui,
3 qui optime noverat Dominum esse cum eo, et omnia, quae gerebat, ab eo dirigi~
in manu illius.
4 Invenitque Joseph gratiam coram domino suo, et ministrabat ei: a quo~
praepositus omnibus gubernabat creditam sibi domum, et universa quae ei tradita~
fuerant:
5 benedixitque Dominus domui Ægyptii propter Joseph, et multiplicavit tam in~
aedibus quam in agris cunctam ejus substantiam:
6 nec quidquam aliud noverat, nisi panem quo vescebatur. Erat autem Joseph~
pulchra facie, et decorus aspectu.

[Responsory1]
R. Clamavit populus ad regem, alimenta petens:
* Quibus ille respondit: Ite ad Joseph, alleluia.
V. Salus nostra in manu tua est: respice nos tantum, et laeti serviemus regi.
R. Quibus ille respondit: Ite ad Joseph, alleluia.

[Lectio2]
!Gen 41:37-43
37 Placuit Pharaoni consilium et cunctis ministris ejus:
38 locutusque est ad eos: Num invenire poterimus talem virum, qui spiritu Dei~
plenus sit?
39 Dixit ergo ad Joseph: Quia ostendit tibi Deus omnia quae locutus es, numquid~
sapientiorem et consimilem tui invenire potero?
40 Tu eris super domum meam, et ad tui oris imperium cunctus populus obediet:~
uno tantum regni solio te praecedam.
41 Dixitque rursus Pharao ad Joseph: Ecce, constitui te super universam terram~
Ægypti.
42 Tulitque annulum de manu sua, et dedit eum in manu ejus: vestivitque eum~
stola byssina, et collo torquem auream circumposuit.
43 Fecitque eum ascendere super currum suum secundum, clamante praecone, ut~
omnes coram eo genu flecterent, et praepositum esse scirent universae terrae~
Ægypti.

[Responsory2]
R. Fecit me Deus quasi patrem regis, et dominum universae domus ejus:
* Exaltavit me, ut salvos faceret multos populos, alleluia.
V. Venite ad me, et ego dabo vobis omnia bona Aegypti, ut comedatis medullam~
terrae.
R. Exaltavit me, ut salvos faceret multos populos, alleluia.

[Lectio3]
!Gen 41:44-49
44 Dixit quoque rex ad Joseph: Ego sum Pharao: absque tuo imperio non movebit~
quisquam manum aut pedem in omni terra Ægypti.
45 Vertitque nomen ejus, et vocavit eum, lingua aegyptiaca, Salvatorem mundi.~
Deditque illi uxorem Aseneth filiam Putiphare sacerdotis Heliopoleos. Egressus~
est itaque Joseph ad terram Ægypti
46 (triginta autem annorum erat quando stetit in conspectu regis Pharaonis), et~
circuivit omnes regiones Ægypti.
47 Venitque fertilitas septem annorum: et in manipulos redactae segetes~
congregatae sunt in horrea Ægypti.
48 Omnis etiam frugum abundantia in singulis urbibus condita est.
49 Tantaque fuit abundantia tritici, ut arenae maris coaequaretur, et copia~
mensuram excederet.

[Responsory3]
R. Jam Isetus moriar, quia vidi faciem tuam, et superstitem te relinquo. Non sum~
fraudatus aspectu tuo:
* Insuper ostendit mihi Dominus semen tuum, alleluia.
V. Qui pascit me ab adolescentia mea, benedicat pueris istis, et invocetur super~
eos nomen meum.
R. Insuper ostendit mihi Dominus semen tuum, alleluia.
&Gloria
R. Insuper ostendit mihi Dominus semen tuum, alleluia.

[Lectio4]
Sermo sancti Bernardini Senensis.
!Serm. 1. de S. Joseph.
Omnium singularium gratiarum alicui rationabili creaturae communicatarum~
generalis regula est, quod, quandocumque divina gratia eligit aliquem ad aliquam~
gratiam singularem, seu ad aliquem sublimem statum, omnia charismata donet, quae~
illi personae sic electae, et ejus officio necessaria sunt, atque illam copiose~
decorant. Quod maxime verificatum est in sancto Joseph, putativo patre Domini~
nostri Jesu Christi, et vero sponso Reginae mundi et Dominae Angelorum, qui ab~
aeterno Patre electus est fidelis nutritius, atque custos principalium~
thesaurorum suorum, scilicet Filii ejus et sponsae suae: quod officium~
fidelissime prosecutus est. Cui propterea Dominus ait: Serve bone et fidelis,~
intra in gaudium Domini tui.

[Responsory4]
R. Dedisti mihi protectionem salutis tuae, et dextera tua suscepit me:
* Protector meus, et cornu salutis meae, et susceptor meus, alleluia.
V. Ego protector tuus sum, et merces tua magna nimis.
R. Protector meus, et cornu salutis meae, et susceptor meus, alleluia.

[Lectio5]
Si compares eum ad totam Ecclesiam Christi, nonne iste est homo electus et~
specialis, per quem et sub quo Christus est ordinate et honeste introductus in~
mundum? Si ergo Virgini Matri tota Ecclesia sancta debitrix est, quia per eam~
Christum suscipere digna facta est: sic profecto post eam huic debet gratiam et~
reverentiam singularem. Ipse enim est clavis veteris testamenti, in qua~
patriarchalis et prophetalis dignitas promissum consequitur fructum. Porro hic~
est solus, qui corporaliter possedit, quod eis divina dignatio repromisit.~
Merito igitur figuratur per illum patriarcham Joseph, qui populis frumenta~
servavit. Sed et hic illum praecellit, quia non solum Aegyptus panem corporalis~
vitae, sed omnibus electis panem de coelo, qui coelestem vitam tribuit, cum~
multa solertia enutrivit.

[Responsory5]
R. Statuet filios suos sub tegmine illius, et sub ramis ejus morabitur:~
protegetur sub tegmine illius a fervore:
* Et in gloria ejus requiescet, alleluia.
V. Sperate in eo, omnis congregatio populi: effundite coram illo corda vestra.
R. Et in gloria ejus requiescet, alleluia.

[Lectio6]
Profecto dubitandum non est, quod Christus familiaritatem, reverentiam, atque~
sublimissimam dignitatem, quam illi exhibuit, dum ageret in humanis, tamquam~
filius patri suo, in caelis utique non negavit, quin potius complevit et~
consummavit. Unde non immerito in verbo proposito a Domino subinfertur: Intra in~
gaudium Domini tui. Unde, licet gaudium aeternae beatitudinis in cor hominis~
intret, maluit tamen Dominus ei dicere: Intra in gaudium: ut mystice innuatur,~
quod gaudium illud non solum in eo sit intra, sed undique illum circumdans et~
absorbens, et ipsum velut abyssus infinita submergens. Memento igitur nostri,~
beate Joseph, et tuae orationis suffragio apud tuum putativum Filium intercede:~
sed et beatissimam Virginem sponsam tuam nobis propitiam redde, quae Mater est~
ejus, qui cum Patre et Spiritu sancto vivit et regnat per infinita saecula~
saeculorum. Amen.

[Responsory6]
R. Si consistant adversum me castra, non timebit cor meum:
* Si exsurgat adversum me praelium, in hoc ego sperabo, alleluia.
V. In te cantatio mea semper, quoniam tu adjutor fortis.
R. Si exsurgat adversum me praelium, in hoc ego sperabo, alleluia.
&Gloria
R. Si exsurgat adversum me praelium, in hoc ego sperabo, alleluia.

[Lectio7]
Lectio sancti Evangelii secundum Lucam.
!Luke 3:21-23
In illo tempore: Factum est autem, cum baptizaretur omnis populus, et Jesu~
baptizato, et orante, apertum est caelum. Et reliqua.
_
Homilia sancti Augustini Episcopi.
!Lib. 2. de Consensu Evang.
Manifestum est illud quod ait: Ut putabatur filius Joseph: propter illos dixisse,~
qui eum ex Joseph, sicut alii homines nascuntur, natum arbitrantur. Quos autem~
movet quod ahos progenitores Matthaeus enumerat, descendens a David usque ad~
Joseph, alios autem Lucas ascendens a Joseph usque ad David, facile est ut~
advertant, duos patres habere potuisse Joseph: unum a quo genitus, alterum a quo~
fuerit adoptatus. Antiqua est enimconsuetudo adoptandi etiam in illo populo Dei,~
ut sibi filios facerent, quos non ipsi genuissent. Unde intelligitur Lucas~
patrem Joseph, non a quo genitus, sed a quo fuerat adoptatus, suscepisse in~
Evangelio suo cujus progenitores sursum versus commemorat, donec exiret ad~
David.

[Responsory7]
R. Joseph fili David, noli timere accipere Mariam conjugem tuam; quod enim in ea~
natum est, de Spiritu sancto est: pariet autem filium,
* Et vocabis nomen ejus Jesum, alleluia
V. Ipse enim salvum faciet populum suum a peccatis eorum.
R. Et vocabis nomen ejus Jesum, alleluia

[Lectio8]
Cum enim necesse sit, utroque Evangelista vera narrante, et Matthaeo scilicet et~
Luca, ut unus eorum ejus patris originem teneret, qui genuerat; alter ejus qui~
adoptaverat Joseph: quem probabilius intelligimus adoptantis originem tenuisse~
quam eum, qui noluit Joseph genitum dicere ab illo cujus eum filium esse~
narrabat? Matthaeus autem dicens: Abraham genuit Isaac, Isaac genuit Jacob,~
atque ita in hoc verbo, quod est, genuit, perseverans, donec in ultimo diceret,~
Jacob autem genuit Joseph, satis expressit ad eum patrem se perduxisse originem~
generantium, a quo Joseph non adoptatus, sed genitus erat.

[Responsory8]
R. Surge, et accipe puerum et matrem ejus, et fuge in Aegyptum:
* Et esto ibi usque dum dicam tibi, alleluia.
V. Ut adimpleretur quod dictum est a Domino per Prophetam dicentem: Ex Aegypto~
vocavi filium meum.
R. Et esto ibi usque dum dicam tibi, alleluia.
&Gloria
R. Et esto ibi usque dum dicam tibi, alleluia.

[Lectio9]
 Quamquam si etiam Lucas genitum diceret Joseph ab Heli, nec sic nos hoc verbum~
perturbere deberet, ut aliud crederemus, quam ab uno Evangelista gignentem, ab~
altero adoptantem patrem fuisse commemoratum. Neque enim absurde quisque dicitur~
non carne, sed caritate genuisse quem filium sibi adoptaverit At vero etiam nos~
quibus dedit Deus potestatem filios ejus fieri, de natura atque substantia sua~
non nos genuit, sicut unicum Filium, sed utique dilectione adoptavit.
&teDeum

[Ant Laudes]
Deus, mundi ópifex, * pósuit hóminem ut operarétur et custodíret terram, allelúja.
Christus, Dei Fílius, * mánibus suis operári dignátus est, allelúja.
Artem fabri * fidéliter exércens sanctus Joseph, labóris mirábile refúlget exémplar, allelúja.
Fidélis servus * et prudens, quem constítuit Dóminus super famíliam suam, allelúja.
Joseph, ópifex sancte, * ópera nostra tuére, allelúja.

[Capitulum Laudes]
!Col 3:14-15
v. Fratres: Caritátem habéte, quod est vínculum perfectiónis, et pax Christi~
exúltet in córdibus vestris, et grati estóte.
$Deo gratias

[Hymnus Laudes]
v. Auróra, solis núntia
Florúmque mensi praevia,
Fabri sonóram málleo
Domum salútat Názaræ.
_
Salve, caput domésticum,
Sub quo suprémus Artifex,
Sudóre salso róridus,
Exércet artem pátriam.
_
Altis locátus sédibus
Celsaeque Sponsæ próximus,
Adésto nunc cliéntibus,
Quos vexat indigéntia.
_
Absíntque vis et júrgia,
Fraus omnis a mercédibus;
Victus cibíque cópiam
Mensúret una párcitas.
_
O Trinitátis Unitas,
Joseph precánte, quaesumus,
In pace nostros ómnium
Gressus viámque dírige.
Amen.

[Versum 2]
V. Ora pro nobis, sancte Joseph. alleluia.
R. Labórum nostrórum protéctor fidélis, alleluia.

[Ant 2] 
Descéndit Jesus * cum María et Joseph, et venit Názareth, et erat súbditus illis, alleluia.

[Lectio Prima]
!Col 3:24
v. Quodcumque fácitis, ex ánimo operámini sicut Dómino, et non homínibus,~
sciéntes quod a Dómino accipiétis retributiónem hæreditátis. Dómino Christo~
servíte.

[Capitulum Tertia]
!Col 3:14-15
v. Fratres: Caritátem habéte, quod est vínculum perfectiónis, et pax Christi~
exúltet in córdibus vestris, et grati estóte.
$Deo gratias.

[Responsory Tertia]
R.br. Glória et exémplar opíficum, sancte Joseph. * Alleluia, alleluia
R. Glória et exémplar opíficum, sancte Joseph. * Alleluia, alleluia
V. Cui obedíre vóluit Fílius Dei. Alleluia, Alleluia.
R. Alleluia, Alleluia.
&Gloria
R. Glória et exémplar opíficum, sancte Joseph. * Alleluia, alleluia
_
V. O magnam dignitátem labóris. Alleluia.
R. Quem Christus sanctificávit. Alleluia.

[Capitulum Sexta]
!Col 3:17
v. Omne quodcúmque fácitis in verbo aut in ópere, ómnia in nómine Dómini Jesu~
Christi, grátias agéntes Deo et Patri per ipsum.
$Deo gratias

[Responsory Sexta]
R.br. O magnam dignitátem labóris. * Alleluia, alleluia
R. O magnam dignitátem labóris. * Alleluia, alleluia
V. Quem Christus sanctificávit.
R. Alleluia, alleluia.
&Gloria
R. O magnam dignitátem labóris. * Alleluia, alleluia
_
V. Verbum Dei, per quod facta sunt ómnia, alleluia.
R. Dignatus est operári mánibus suis., alleluia.

[Capitulum Nona]
!Col 3:24
v. Quodcumque fácitis, ex ánimo operámini sicut Dómino, et non homínibus,~
sciéntes quod a Dómino accipiétis retributiónem hæreditátis. Dómino Christo~
servíte.
$Deo gratias

[Responsory Nona]
R.br. Verbum Dei, per quod facta sunt ómnia, * Alleluia, alleluia.
R. Verbum Dei, per quod facta sunt ómnia, * Alleluia, alleluia.
V. Dignatus est operári mánibus suis.
R. Alleluia, alleluia.
&Gloria
R. Verbum Dei, per quod facta sunt ómnia, * Alleluia, alleluia.
_
V. Ora pro nobis, sancte Joseph, alleluia.
R. Labórum nostrórum protéctor fidélis, alleluia.

[Versum 3]
V. Ora pro nobis, sancte Joseph, alleluia.
R. Labórum nostrórum protéctor fidélis, alleluia.

[Ant 3]
Et ipse Jesus * erat incípiens quasi annórum trigínta, ut putabátur, fílius~
Joseph alleluia
