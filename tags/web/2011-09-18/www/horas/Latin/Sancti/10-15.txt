[Rank]
S. Teresiae Virginis;;Duplex;;3;;vide C6

[Rule]
vide C6;
9 lectiones

[Capitulum Vespera]
!2 Cor 10:17-18
v. Fratres: Qui gloriatur, in Domino glorietur. Non enim qui seipsum commendat, ille probatus est: sed quem Deus commendat
$Deo gratias

[Hymnus Vespera]
v. Regis superni nuntia,
Domum paternam deseris,
Terris Teresa barbaris
Christum datura, aut sanguinem.
_
Sed te manet suavior
Mors, poena poscit dulcior
Divini amoris cuspide
In vulnus icta concides.
_
O caritatis victima
Tu corda nostra concrema,
Tibique gentes creditas
Averni ab igne libera.
_
Sit laus Patri cum Filio
Et Spiritu Paraclito,
Tibique sancta Trinitas,
Nunc, et per omne saeculum.
Amen.

[Oratio]
Exaudi nos Deus salutaris noster: ut, sicut de beatae Teresiae Virginis tuae festivitate gaudemus ita caelestis ejus doctrinae pabulo nutriamur, et piae devotionis erudiamur affectu.
$Per Dominum

[Hymnus Matutinum]
@Sancti/10-15:Hymnus Vespera

[Lectio4]
Teresia virgo nata est Abulae in Hispania, parentibus tum genere, tum pietate praeclaris. Ab iis divini timoris lacte educata, admirandum futurae sanctitatis in tenerrima adhuc aetate specimen dedit. Nam cum sanctorum Martyrum acta perlegeret, adeo in ejus meditatione sancti Spiritus ignis exarsit, ut domo aufugiens in Africam trajiceret ubi vitam pro gloria Jesu Christi et animarum salute profunderet. A patruo revocata, ardens martyrii desiderium eleemosynis aliusque piis operibus compensavit, jugibus lacrimis deplorans optimam sibi sortem fuisse praereptam. Mortua matre, cum a beatissima Virgine peteret, ut se matrem esse monstraret, pii voti compos effecta est: semper perinde ac filia patrocinio Deiparae perfruens. Vigesimum aetatis annum agens, ad moniales sanctae Mariae de Monte Carmelo se contulit: ibi per duodeviginti annos gravissimis morbis et variis tentationibus vexata, constantissime meruit in castris christianae poenitentiae nullo refecta pabulo caelestium earum consolationum, quibus solet etiam in terris sanctitas abundare.

[Lectio5]
Angelicis ditata virtutibus, non modo propriam, sed publicam etiam salutem sollicita caritate curavit. Quare severiorem veterum Carmelitarum regulam, Deo afflante, et Pio quarto approbante, primum mulieribus, deinde viris observandam proposuit. Effloruit in eo consilio omnipotens miserentis Domini benedictio: nam duo supra triginta monasteria inops Virgo potuit aedificare, omnibus humanis destituta auxiliis, quinimmo adversantibus plerumque saeculi principibus. Infidelium et haereticorum tenebras perpetuis deflebat lacrimis, atque ad placandam divinae ultionis iram, voluntarios proprii corporis cruciatus Deo pro eorum saltite dicabat. Tanto autem divini amoris incendio cor ejus conflagravit, ut merito viderit Angelum ignito jaculo sibi praecordia transverberantem et audierit Christum data dextera dicentem sibi: Deinceps ut vera sponsa meum zelabis honorem. Eo consiliante, maxime arduum votum emisit, efficiendi semper quidquid perfectius esse intelligeret. Multa caelestis sapientiae documenta conscripsit, quibus fidelium mentes ad supernae patriae desiderium maxime excitantur.

[Lectio6]
Cum autem assidua ederet exempla virtutum, tam anxio castigandi corporis desiderio aestuabat, ut quamvis secus suaderent morbi quibus affuctabatur, corpus ciliciis, catenis, urticarum manipulis, alusque asperrimis fiagellis saepe cruciaret, et aliquando inter spinas volutaret, sic Deum alloqui solita: Domine aut pati, aut mori: se semper miserrima morte pereuntem existimans, quamdiu a caelesti aeternae vitae fonte abesset. Prophetiae dono excelluit, eamque divinis charismatibus tam liberaliter locupletabat Dominus, ut saepius exclamans peteret beneficiis in se divinis modum imponi, nec tam celeri oblivione culparum suarum memoriam aboleri. Intolerabili igitur divini amoris incendio potius quam vi morbi, Albae cum decumberet, praenuntiato suae mortis die, ecclesiasticis sacramentis munita, alumnos ad pacem, caritatem et regularem observantiam adhortata, sub columbae specie purissimam animam Deo reddidit, annos nata sexaginta septem, anno millesimo quingentesimo octogesimo secundo, Idibus Octobris, juxta Kalendarii Romani emendationem. Ei morienti adesse visus est inter Angelorum agmina Christus Jesus: et arbor arida cellae proxima statim effloruit. Ejus corpus usque ad hanc diem incorruptum, odorato liquore circumfusum, pia veneratione colitur. Miraculis claruit ante et post obitum, eumque Gregorius decimus quintus in sanctorum numerum retulit.

[Lectio94]
Terésia, piis nobilibúsque paréntibus Abulæ in Hispánia nata, adhuc puéllula, martyrii cupiditáte incénsa, domo aufúgiens, Africam pétere tentávit. Domum redúcta, post matris óbitum, cum patrocínio beátæ Vírginis se totam commisísset, vicénnis moniálium sanctæ Maríæ de Monte Carmélo régulam proféssa est. De animárum salúte sollícita, plúrimis exstrúctis monastériis, véterem Carmelitárum régulam muliéribus et viris observándam propósuit. Pro infidélibus atque hæréticis voluntários próprii córporis cruciátus Deo júgiter offerébat, et divíno æstuans amóre, cum máxime árduum votum emisísset efficiéndi semper id, quod perféctius esse intellígeret, ab Angelo méruit igníto jáculo sibi præcórdia transverberári. Multa cæléstis sapiéntiæ documénta conscrípsit, múltaque verbo et exémplo dócuit, illud in ore sæpe habens: Dómine, aut pati aut mori. Virtútibus, prophetíæ dono aliísque charismátibus clara, Albæ puríssimam ánimam Deo réddidit, anno millésimo quingentésimo octogésimo secúndo, ætátis suæ sexagésimo séptimo, Idibus Octóbris.
&teDeum

[Capitulum Laudes]
!2 Cor 10:17-18
v. Fratres: Qui gloriatur, in Domino glorietur. Non enim qui seipsum commendat, ille probatus est: sed quem Deus commendat
$Deo gratias

[Hymnus Laudes]
v. Haec est dies, qua candidae
Instar columbae, caelitum
Ad sacra templa spiritus
Se transtulit Teresiae.
_
Sponsique voces audiit:
Veni soror de vertice
Carmeli ad Agni nuptias:
Veni ad coronam gloriae.
_
Te sponse Jesu virginum
Beati adorent ordines,
Et nuptiali cantico
Laudent per omne saeculum.
Amen.
