[Rank]
S. Paschalis Baylon Confessoris;;Duplex;;3;;vide C5

[Rule]
vide C5;
9 lectiones

[Oratio]
Deus, qui beatum Paschalem Confessorem tuum mirifica erga Corporis et Sanguinis~
tui sacra mysteria dilectione decorasti: concede propitius; ut quam ille ex hoc~
divino convivio spiritus percepit pinguedinem, eamdem et nos percipere mereamur:
$Qui vivis

[Lectio4]
Paschalis Baylon, pauperibus piisque parentibus in oppido Turris Formosae,~
Seguntinae dioecesis in Aragdnia natus, a teneris annis plura dedit futurae~
sanctitatis indicia. Sortitus animam bonam, ac rerum caelestium apprime~
studiosam, pueritiam, atque adolescentiam in gregis custodia transegit; quam~
ille vivendi rationem ideo praecipue diligebat, quod humilitati fovendae, ac~
innocentiae conservandae in primis litilem atque opportunam judicaret. Erat in~
victu modicus, in oratione assiduus, tantaque apud cosevos, et socios florebat~
auctoritate, et gratia, ut eorum lites componens, errores corrigens, ignorantiam~
ertidiens, ac desidiam excitans, velut omnium parens, et magister maximo studio~
coleretur, ac amaretur: beatus etiam tum a plerisque appellatus.

[Lectio5]
Qui vero in saeculo, terra nempe deserta, et inaquosa, adeo feliciter adoleverat,~
flos convallium, plantatus in domo Domini, mirum ubique sparsit sanctitatis~
odorem. Igitur Paschalis arrepto vitae severiorisinstittito, atque in ordine~
Minorum strictioris observantiae Discalceatorum cooptatus, exsultavit ut gigas~
ad currendam viam suam, totumque se Domino excolendum tradens, dies noctesque~
cogitabat, qua se ratione magis ei magisque conformaret. Ita factum est brevi,~
ut eum tamquam serdphicae perfectionis exemplar, ipsi quoque provectiores~
imitandum sibi proponerent. Ipse autem in htimili servientium gradu constitutus,~
se velut omnium peripsema reputans, ardua quaeque et abjecta domus ministeria,~
veluti jure quodam peculiari sibi dubita, summa cum hilaritate suscipiebat, et~
exercebat humilitate, ac patientia pari. Carnem spiritui quandoque reluctari~
nitentem jugi maceratione afflictavit, atque in servitutem redegit; spiritum~
vero assidua sui abnegatione ferventiorem in dies ad anteriora extendebat.

[Lectio6]
Deiparam Virginem, cujus clientelae se ab ineunte aetate dicaverat, tamquam~
matrem quotidianis colebat obsequiis, atque filiali exorabat fiducia. Porro~
erga sanctissimum Eucharistiae sacramentum duficile dictu est quam ardenti~
teneretur devotionis aflFectu, quem defunctus etiam in cadavere retinere visus~
est, dum jacens in feretro ad sacrge Hostia; elevatidnem bis oculos reseravit,~
et clausit, magna omnium, qui aderant, admiratione. Ejusdem veritatem inter~
haereticos publice palamque professus, multa et gravia ob eam causam perpessus~
est: crebro etiam ad necem petitus, sed singulariDei providentia ab impiorum~
manibus ereptus. Saepe inter orandum omnibus destituebatur sensibus, dulcique~
languebat amoris deliquio: quo tempore coelestem illam scientiam hausisse~
creditus est, qua homo rudis, et illiteratus, de mysteriis fidei difficillimis~
respondere, atque aliquot etiam libros conscribere potuit. Denique meritis~
plenus, eadem, qua praedixerat hora, feliciter migrdvit ad Dominum, anno~
salutis millesimo quingentesimo nonagesimo secundo, sexto decimo Kalendas~
Junii, eodem, quo natus fuerat, festo Pentecostes recurrente, annum agens~
secundum supra quinquagesimum. Quibus aliusque virtutibus insignem, ac~
miraculis tam in vita, quam post mortem clarum, Paulus quintus Pontifex Maximus~
illum beatum appellavit: Alexander autem octavus sanctorum catalogo adscripsit.

[Lectio94]
Paschális Baylon, paupéribus piísque paréntibus in óppido Turris Formósæ in Aragónia natus puerítiam atque adolescéntiam in gregis custódia transégit. Póstea severióris vitæ institútum ampléxus, et órdini fratrum Minórum adscríptus, júgiter cogitábat, qua se ratióne magis magísque Christo crucifíxo conformáret. Deíparam Vírginem, cujus clientélæ se ab ineúnte ætáte dicáverat, tamquam matrem filiálibus et quotidiánis obséquiis colébat. Erga Eucharístiam ténero et assíduo flagrávit devotiónis afféctu, quem defúnctus étiam retinére visus est, dum jacens in féretro, ad sacræ Hóstiæ elevatiónem bis óculos reserávit et clausit, magna ómnium, qui áderant, admiratióne. Méritis plenus migrávit ad Dóminum, anno millésimo quingentésimo nonagésimo secúndo. Eum Leo décimus tértius peculiárem cœtuum eucharisticórum, societatúmque ómnium a sanctíssima Eucharístia patrónum cæléstem declarávit et constítuit.
&teDeum
