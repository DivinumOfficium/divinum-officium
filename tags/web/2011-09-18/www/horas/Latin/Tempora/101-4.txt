[Lectio1]
De libro primo Machabaeorum
!1 Mac 2:49-54
49 Et appropinquaverunt dies Mathathiae moriendi, et dixit filiis suis: Nunc confortata est superbia, et castigatio, et tempus eversionis, et ira indignationis.
50 Nunc ergo, o filii, aemulatores estote legis, et date animas vestras pro testamento patrum vestrorum,
51 et mementote operum patrum, quae fecerunt in generationibus suis: et accipietis gloriam magnam, et nomen aeternum.
52 Abraham nonne in tentatione inventus est fidelis, et reputatum est ei ad justitiam?
53 Joseph in tempore angustiae suae custodivit mandatum, et factus est dominus Ægypti.
54 Phinees pater noster, zelando zelum Dei, accepit testamentum sacerdotii aeterni.

[Responsory1]
@Tempora/101-0:Responsory1

[Lectio2]
!1 Mac 2:55-63
55 Jesus dum implevit verbum, factus est dux in Israël.
56 Caleb dum testificatur in ecclesia, accepit hereditatem.
57 David in sua misericordia consecutus est sedem regni in saecula.
58 Elias, dum zelat zelum legis, receptus est in caelum.
59 Ananias et Azarias et Misaël credentes, liberati sunt de flamma.
60 Daniel in sua simplicitate liberatus est de ore leonum,
61 et ita cogitate per generationem et generationem: quia omnes qui sperant in eum, non infirmantur.
62 Et a verbis viri peccatoris ne timueritis, quia gloria ejus stercus et vermis est:
63 hodie extollitur, et cras non invenietur: quia conversus est in terram suam, et cogitatio ejus periit.

[Responsory2]
@Tempora/101-0:Responsory2

[Lectio3]
!1 Mac 2:64-69
64 Vos ergo filii, confortamini, et viriliter agite in lege: quia in ipsa gloriosi eritis.
65 Et ecce Simon frater vester, scio quod vir consilii est: ipsum audite semper, et ipse erit vobis pater,
66 et Judas Machabaeus, fortis viribus a juventute sua, sit vobis princeps militiae, et ipse aget bellum populi;
67 et adducetis ad vos omnes factores legis: et vindicate vindictam populi vestri;
68 retribuite retributionem Gentibus, et intendite in praeceptum legis.
69 Et benedixit eos, et appositus est ad patres suos.

[Responsory3]
@Tempora/101-0:Responsory3
