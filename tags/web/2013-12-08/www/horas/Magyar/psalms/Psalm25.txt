25:1 (Dávid zsoltára.) Szolgáltass nekem igazságot, Uram, mivel ártatlanul élek, s bizalmam az Úrban nem rendült meg!
25:2 Próbálj ki, Uram, és vizsgálj meg, fürkészd ki szívem és vesém!
25:3 Hiszen jóságodat szemem elõtt tartom és igazságod szerint élek.
25:4 Nem ülök azok közé, kik a rosszat teszik, és az álnokokhoz nincsen semmi közöm.
25:5 Gyûlölöm az összesereglett gonoszokat, s az istenteleneknél nem idõzöm.
25:6 Bár ártatlan vagyok, mosom a kezem, és körüljárom oltárodat.
25:7 Hangosan hirdetem dicsõségedet, elbeszélem minden csodatettedet.
25:8 Szeretem házadnak táját, a sátrat, hol dicsõséged honol.
25:9 Lelkem ne veszítsd el a bûnösökkel, sem életemet a vérengzõ emberekkel!
25:10 Erõszak tapad a kezükhöz, s jobbjuk kész a megvesztegetésre.
25:11 Én azonban ártatlanul élek, ments meg, Uram, és könyörülj rajtam!
25:12 Lábam egyenes úton jár, s téged dicsõítlek, Uram, a közösségben.
