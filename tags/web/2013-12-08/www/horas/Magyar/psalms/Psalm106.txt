106:1 (Alleluja!) Magasztaljátok az Urat, mert jó: irgalma örökké megmarad.
106:2 Így beszéljenek, akiket megváltott az Úr, akiket kiszabadított az ellenség kezébõl.
106:3 Akiket összegyûjtött az országokból, napkeletrõl és napnyugatról, északról és délrõl.
106:4 Kietlen földön bolyongtak a pusztán, nem találtak utat lakható hely felé.
106:5 Éhség és szomjúság gyötörte õket, életüket pusztulás fenyegette.
106:6 Szorultságukban az Úrhoz kiáltottak, és õ megmentette õket minden félelmüktõl.
106:7 Egyenes úton vezette õket, hogy lakható helyre jussanak.
106:8 Köszönjék meg az Úrnak minden kegyelmét, és csodáit, amelyeket az emberek fiaiért tett!
106:9 Mert az éhezõket jóllakatta, s a nyomorgókat ellátta javakkal.
106:10 A sötétben és a halál árnyékában ültek, megbilincselve, nyomorban és vasban.
106:11 Mert ellenszegültek az Isten szavának, és megvetették a Fölséges törvényét.
106:12 Ezért szívüket bánattal puhította, megtántorodtak s nem jött senki, hogy támogassa õket.
106:13 Szorult helyzetükben az Úrhoz kiáltottak, s megmentette õket minden félelmüktõl.
106:14 Kivezette õket a sötétségbõl s a halál árnyékából és széttörte bilincsüket.
106:15 Köszönjék meg az Úrnak minden kegyelmét, és csodáit, amelyeket az emberek fiaiért tett!
106:16 Mert bezúzta az érckapukat, és a vaszárakat kettétörte.
106:17 Bûneik miatt erõtlenek voltak, mulasztásaikért bûnhõdniük kellett.
106:18 Megundorodtak minden ételtõl, közel jutottak a halál kapujához.
106:19 Szorult helyzetükben az Úrhoz kiáltottak, s megmentette õket minden félelmüktõl.
106:20 Elküldte szavát, hogy meggyógyítsa õket, életüket kimentette a verembõl.
106:21 Köszönjék meg az Úrnak minden kegyelmét, és csodáit, amelyeket az emberek fiaiért tett!
106:22 Mutassanak be neki hálaáldozatot és boldogan hirdessék tetteit.
106:23 Akik hajóikon bejárják a tengert, és kereskednek a nagy vizeken:
106:24 õk is látták az Úr tetteit, a mélyben szemlélték csodáit.
106:25 Szavával vihart támasztott, magasba emelte a hullámokat.
106:26 Ezek az égig tornyosultak, aztán lebuktak a mélybe, õket pedig a kín emésztette.
106:27 Mint a részegek inogtak ide-oda és minden bölcsességüknek vége volt.
106:28 Szorult helyzetükben az Úrhoz kiáltottak, s megmentette õket minden félelmüktõl.
106:29 A vihart szellõvé szelídítette, s a tenger hullámai elcsitultak.
106:30 Örültek, hogy nagy csendesség lett, s elvezette õket az áhított kikötõbe.
106:31 Köszönjék meg az Úrnak minden kegyelmét, és csodáit, amelyeket az emberek fiaiért tett!
106:32 Adjanak hálát neki a nép gyülekezetében! A vének tanácsában dicsõítsék!
106:33 Folyókat pusztává változtatott, és vízforrásokat szomjas földdé.
106:34 Termékeny földet szikes mezõvé, lakóinak gonoszsága miatt.
106:35 Aztán a pusztát ismét tóvá változtatta, a kiszáradt földet vizek forrásává.
106:36 Az éhezõket oda telepítette, hogy otthont teremtsenek rajta.
106:37 Mûvelték a földet, szõlõt ültettek, és gazdagon arattak.
106:38 Megáldotta õket, számuk hatalmas lett, s nyájaikat is megszaporította.
106:39 Azután újra megfogyatkoztak, baj és szükség emésztette õket.
106:40 Ám, aki a fejedelmeket is megvetéssel sújtja, s úttalan pusztán hagyja bolyongani:
106:41 az fölemelte a szegényt a nyomorból, és megsokasította nemzetségüket, miként a nyájakat.
106:42 Az igazak látják ezt és örülnek, s minden gonosz száj elnémul.
106:43 Ki a bölcs? Jegyezze ezt meg! Értse meg, milyen az Úr kegyelme!
