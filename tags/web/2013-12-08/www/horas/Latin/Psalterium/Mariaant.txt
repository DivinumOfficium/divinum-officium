[Advent]
{:S-AlmaRedemptoris:}v. Alma Redemptóris Mater, quæ pérvia cæli porta manes, 
et stella maris, succúrre cadénti,
Súrgere qui curat, pópulo: tu quæ genuísti,
Natúra miránte, tuum sanctum Genitórem,
Virgo prius ac postérius, Gabriélis ab ore
Sumens illud Ave, peccatórum miserére. 
_
V. {::}Angelus Domini nuntiávit Maríæ.
R. Et concépit de Spíritu Sancto.
v. Orémus. 	
v. Grátiam tuam, quæsumus, Dómine, mentibus nostris infúnde: ut, qui, Angelo nuntiánte, Christi Fílii tui incarnatiónem cognóvimus; per passiónem ejus et crucem, ad resurrectiónis glóriam perducámur. Per eúmdem Christum Dóminum nóstrum. Amen.

[Nativiti]
{:S-AlmaRedemptoris:}v. Alma Redemptóris Mater, quæ pérvia cæli 
Porta manes, et stella maris, succúrre cadénti,
Súrgere qui curat, pópulo: tu quæ genuísti,
Natúra miránte, tuum sanctum Genitórem,
Virgo prius ac postérius, Gabriélis ab ore
Sumens illud Ave, peccatórum miserére. 
_
V. {::}Post partum, Virgo, invioláta permansísti.
R. Dei Génitrix, intercéde pro nobis.
v. Orémus. 	
v. Deus, qui salútis æternæ, beátæ Maríæ virginitáte fœcúnda, humáno géneri præmia præstitísti: tríbue, quæsumus; ut ipsam pro nobis intercédere sentiámus, per quam merúimus auctórem vitæ suscípere Dóminum nóstrum Jesum Christum Fílium tuum. Amen.

[Quadragesimae]
{:S-AveRegina:}v. Ave, Regina cælórum,
Ave, Dómina Angelórum:
Salve radix, salve porta,
Ex qua mundo lux est orta:
_
Gaude, Virgo gloriósa,
Super omnes speciósa,
Vale, o valde decora,
Et pro nobis Christum exora.
_
V. {::}Dignare me laudare te, Virgo sacrata.
R. Da mihi virtútem contra hostes tuos.
v. Orémus. 	
v. Concéde, miséricors Deus, fragilitati nostræ præsidium; ut, qui sanctæ Dei Genitrícis memóriam ágimus; intercessionis eíus auxilio, a nostris iniquitátibus resurgamus. Per eúmdem Christum Dóminum nóstrum. Amen.

[Paschalis]
{:S-ReginaCaeli:}v. Regina caeli, laetare, alleluia;
Quia quem meruísti portáre, allelúia,
Resurréxit, sicut dixit, allelúia:
Ora pro nobis Deum, allelúia.
_
V. {::}Gaude et laetare, Virgo Maria, alleluia.
R. Quia surrexit Dóminus vere, allelúia.
v. Orémus. 	
v. Deus, qui per resurrectiónem Fílii tui, Dómini nostri Jesu Christi, mundum lætificare dignátus es: præsta, quæsumus; ut, per eíus Genitrícem Vírginem Maríam, perpetuæ capiamus gaudia vitæ. Per eúmdem Christum Dóminum nóstrum. Amen.

[Postpentecost]
{:S-SalveRegina:}v. Salve, Regína, mater misericórdiæ; 
vita, dulcédo et spes nóstra, salve. 
Ad te clamámus éxsules fílii Hevæ. 
Ad te suspirámus geméntes et flentes 
In hac lacrimárum valle.
_ 
Eja ergo, advocáta nostra, 
illos tuos misericórdes óculos ad nos convérte. 
Et Jesum, benedíctum fructum ventris tui, 
nobis post hoc exsílium osténde. 
O clemens, o pia, o dulcis Virgo María.
_
V. {::}Ora pro nobis, sancta Dei Genitrix.
R. Ut digni efficiámur promissiónibus Christi.
v. Orémus. 	
v. Omnípotens sempitérne Deus, qui gloriósæ Vírginis Matris Maríæ corpus et ánimam, ut dignum Fílii tui habitáculum effici mererétur, Spíritu Sancto cooperánte, præparásti: da, ut, cujus commemoratióne lætámur, ejus pia intercessióne, ab instántibus malis et a morte perpétua líberémur. Per eúmdem Christum Dóminum nóstrum. Amen.
