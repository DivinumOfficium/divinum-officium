(Cantico di_Habacuc * Hab 3:1-6)
3:1 Orazione di Habacuc Profeta per le ignoranze.
3:2 Udii, o Signore, il tuo annunzio, e ne ebbi timore. Signore a quell'opra tua dà esistenza nel mezzo degli anni. Nel mezzo degli anni tu la farai manifesta:  e quando ti sarai adirato, ti ricorderai della misericordia.
3:3 Iddio verrà dall'Austro e il santo dal monte di Pharan: La gloria di lui ricuopre i cieli, e delle sue lodi è ripiena la terra.
3:4 Egli sarà splendente come la luce: nelle sue mani le corna: Ivi è ascosa la sua possanza.
3:5 Innanzi a lui anderà la morte, e il diavolo precederà i suoi passi.
3:6 Si stette e misurò la terra. Mirò e conquise le genti, e le vetuste montagne furono stritolate: Furon depressi i colli del mondo allorché si messe in viaggio l'eterno.
