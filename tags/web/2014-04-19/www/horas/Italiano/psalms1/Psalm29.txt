29:1 Io ti esalterò, o Signore, perché tu mi hai sollevato, * e non hai rallegrati i miei nemici sopra di me.
29:2 Signore Dio mio, io ho gridato a te * e tu mi hai guarito.
29:3 Signore, tu hai tratto dall'inferno l'anima mia: * mi salvasti di mezzo a quelli che scendono nella fossa.
29:4 Cantate inni al Signore, o suoi santi; * e confessate la memoria della sua santità.
29:5 Poiché nella sua indignazione c'è l'ira: * nella sua volontà, la vita.
29:6 Alla sera dimora il pianto, * e al mattino la gioia.
29:7 Ma io dissi nella mia abbondanza: * non sarò scosso in eterno.
29:8 Signore nella tua volontà, * hai concesso vigoria al mio onore.
29:9 Hai allontanato da me la tua faccia, * ed io restai confuso.
29:10 A te, o Signore, griderò: * e al mio Dio supplicherò.
29:11 Qual vantaggio nel mio sangue, * mentre scendo nella corruzione [della sepoltura]?
29:12 Forse la polvere confesserà le tue lodi, * od annunzierà la tua verità?
29:13 Il Signore mi ha ascoltato, ed ha avuto pietà di me: * il Signore si è fatto mio aiuto.
29:14 Hai cambiato in gioia il mio pianto: * hai fatto in pezzi il mio sacco, e mi cingesti di allegrezza:
29:15 Affinché la mia gloria ti canti: ed io non sia più afflitto; * Signore Dio mio ti loderò in eterno.
 
