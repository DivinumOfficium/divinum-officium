[Rank]
Die III infra octavam Paschae;;Duplex I classis;;6;;ex Pasc0-0

[Rule]
ex Pasc0-0;
1 nocturn;
Omit Hymnus Preces Suffragium Commemoratio;
Minores sine Antiphona;
Capitulum Versum 2;
Psalmi Dominica;

[Lectio1]
Lectio sancti Evangelii secundum Lucam.
!Luke 24:36-47
In illo tempore: Stetit Jesus in medio discipulorum, et dicit eis: Pax vobis:~
ego sum, nolite timere. Et reliqua.
_
Homilia sancti Ambrosii Episcopi.
!Liber 10. Comment. in Lucam, cap. 24. ante finem.
Mirum, quo modo se natura corporea per impenetrabile corpus infuderit invisibili~
aditu, visibili conspectu; tangi facilis, difficilis aestimari. Denique~
conturbati discipuli aestimabant se spiritum videre. Et ideo Dominus, ut speciem~
nobis resurrectionis ostenderet, Palpate, inquit, et videte, quia spiritus~
carnem et ossa non habet, sicut me videtis habere. Non ergo per incorpoream~
naturam, sed per resurrectionis qualitatem, impervia usu clausa penetravit. Nam~
quod tangitur, corpus est: quod palpatur, corpus est.

[Responsory1]
R. Virtute magna reddebant Apostoli,
* Testimonium resurrectionis Jesu Christi Domini nostri, alleluia, alleluia.
V. Repleti quidem Spiritu sancto loquebantur cum fiducia verbum Dei.
R. Testimonium resurrectionis Jesu Christi Domini nostri, alleluia, alleluia.

[Lectio2]
In corpore autem resurgemus. Seminatur enim corpus animale, surgit corpus~
spiritale: sed illud subtilius, hoc crassius, utpote adhuc terrenae labis~
qualitate concretum. Nam quomodo non corpus, in quo manebant insignia vulnerum,~
vestigia cicatricum, quae Dominus palpanda obtulit? In quo non solum fidem~
firmat, sed etiam devotionem acuit, quod vulnera suscepta pro nobis caelo~
inferre maluit, abolere noluit; ut Deo Patri nostrae pretia libertatis~
ostenderet. Talem sibi Pater ad dexteram locat, trophaeum nostrae salutis~
amplectens: tales illic Martyres nobis cicatricis suae corona monstravit.

[Responsory2]
R. De ore prudentis procedit mel, alleluia: dulcedo mellis est sub lingua ejus,~
alleluia:
* Favus distillans labia ejus, alleluia, alleluia.
V. Sapientia requiescit in corde ejus, et prudentia in sermone oris illius.
R. Favus distillans labia ejus, alleluia, alleluia.
&Gloria
R. Favus distillans labia ejus, alleluia, alleluia.

[Lectio3]
Et quoniam sermo huc noster evasit, consideremus qua gratia secundum Joannem~
crediderint Apostoli, qui gavisi sunt; secundum Lucam quasi increduli~
redarguantur: ibi Spiritum sanctum acceperint, hic sedere in civitate jubeantur,~
quoadusque induantur virtute ex alto. Et videtur mihi ille quasi Apostolus~
majora et altiora tetigisse, hic sequentia et humanis proxima: hic historico~
usus circuitu, ille compendio: quia et de illo dubitari non potest, qui~
testimonium perhibet de iis, quibus ipse interfuit, et verum est testimonium~
ejus: et ab hoc quoque, qui Evangelista esse meruit, vel negligentiae vel~
mendacii suspicionem aequum est propulsari. Et ideo verum putamus utrumque, non~
sententiarum varietate, nec personarum diversitate distinctum. Nam etsi primo~
Lucas eos non credidisse dicat, postea tamen credidisse demonstrat: et si prima~
consideremus, contraria sunt: si sequentia, certum est convenire.
&teDeum

[Ant 2]
Stetit Jesus * in medio discipulorum suorum, et dixit eis: Pax vobis, alleluia,~
alleuija.

[Oratio 2]
Deus, qui Ecclesiam tuam novo semper foetu multiplicas: concede famulis tuis; ut~
sacramentum vivendo teneant, quod fide perceperunt.
$Per Dominum

[Ant 3]
Videte manus meas * et pedes meos, quia ego ipse sum, alleluia, alleluia.

[LectioE]
v. Sequentia Sancti Evangelii secundum Lucam
!Luke 24:36-47
24:36 Dum autem haec loquuntur, stetit Jesus in medio eorum, et dicit eis: Pax vobis: ego sum, nolite timere.
24:37 Conturbati vero et conterriti, existimabant se spiritum videre.
24:38 Et dixit eis: Quid turbati estis, et cogitationes ascendunt in corda vestra?
24:39 videte manus meas, et pedes, quia ego ipse sum; palpate et videte, quia spiritus carnem et ossa non habet, sicut me videtis habere.
24:40 Et cum hoc dixisset, ostendit eis manus et pedes.
24:41 Adhuc autem illis non credentibus, et mirantibus prae gaudio, dixit: Habetis hic aliquid quod manducetur?
24:42 At illi obtulerunt ei partem piscis assi et favum mellis.
24:43 Et cum manducasset coram eis, sumens reliquias dedit eis.
24:44 Et dixit ad eos: Haec sunt verba quae locutus sum ad vos cum adhuc essem vobiscum, quoniam necesse est impleri omnia quae scripta sunt in lege Moysi, et prophetis, et Psalmis de me.
24:45 Tunc aperuit illis sensum ut intelligerent Scripturas,
24:46 et dixit eis: Quoniam sic scriptum est, et sic oportebat Christum pati, et resurgere a mortuis tertia die:
24:47 et praedicari in nomine ejus pœnitentiam, et remissionem peccatorum in omnes gentes, incipientibus ab Jerosolyma.
$Te decet
