(Cantico di_Isaia * Isa 49:7-13)
49:7 Queste cose dice il Signore, il Redentore e il Santo d'Israele all'anima avvilita, alla nazione detestata, a colui, che è schiavo de principi: I re, e i principi al vederti si alzeranno, e ti adoreranno a cagion del Signore, perché egli è fedele, e a cagion del Santo d'Israele, che ti ha eletto.
49:8 Queste cose dice il Signore: Ti esaudii nel tempo accettevole, e nel giorno di salute ti porsi soccorso;  e ti custodii, e in te fermai l'alleanza del popol [mio] affinché tu ristori la terra, e entri in possesso delle dissipate eredità:
49:9 Affinché tu dicessi a que', che sono in catene: Uscite fuori: e a que', che son nelle tenebre: Venite a veder la luce. Nelle vie avranno da pascere, e in tutti i piani sarà per essi pastura.
49:10 Non patiranno fame, né sete, né l'ardore del sole gli offenderà, perché colui che fa con essi misericordia, li guiderà, e gli abbevererà alle fontane di acqua.
49:11 E ridurrò ad agevole strada tutte le mie montagne, e i miei sentieri saranno appianati.
49:12 Ecco che questi vengono da rimoto paese, ed ecco quegli dall'Aquilone, e dal mare, e questi dal Mezzogiorno.
49:13 Cantate o cieli, ed esulta, o terra, risuonate di cantici, o monti, perocché il Signore ha consolato il popol suo, ed avrà misericordia de suoi poverelli.
