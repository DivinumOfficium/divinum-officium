31:1 Beatus cuius remissa est iniquitas, * cuius obtectum est peccatum.
31:2 Beatus homo cui Dominus non imputat culpam, * et in cuius spiritu non est dolus.
31:2 Quamdiu tacui, tabuerunt ossa mea * inter gemitus meos assiduos.
31:4 Etenim die noctuque gravis erat super me manus tua, * consumebatur robur meum velut ardoribus aestivis,
31:5 Peccatum meum confessus sum tibi, * et culpam meam non abscondi;
31:6 Dixi: Confiteor iniquitatem meam Domino, * et tu remisisti culpam peccati mei.
31:7 Propterea orabit ad te omnis pius * in tempore necessitatis.
31:8 Cum irruent aquae multae, * ad eum non pervenient.
31:9 Tu es refugium mihi, ab angustiis me servabis, * gaudio salutis meae circumdabis me.
31:10 Erudiam te, et docebo viam, qua ambules; * instruam te, firmans super te oculos meos.
31:12 Nolite esse sicut equus et mulus * sine intellectu,
31:13 Quorum impetus camo et freno constringitur; * secus ad te non appropinquant.
31:13 Multi sunt dolores impii; * sperantem autem in Domino misericordia circumdat.
31:14 Laetamini in Domino et gaudete, iusti; * et exsultate, omnes recti corde.
