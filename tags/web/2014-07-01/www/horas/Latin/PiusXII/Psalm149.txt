149:1 Cantate Dominim canticum novum; * laus eius sonet in coetu sanctorum.
149:2 Laetetur Israel de factore suo, * filii Sion exsultent de rege suo.
149:3 Laudent nomen eius choro, * tympano et cithara psallant ei,
149:4 Quia Dominus diligit populum suum, * et humiles victoria ornat.
149:5 Exsultent sancti de gloria, * laetentur in cubilibus suis.
149:6 Praeconia Dei sint in gutture eorum, * et gladii ancipites in manibus eorum:
149:7 Ut faciant vindictam in gentibus, * castigationes in populis;
149:8 Ut alligent reges eorum compedibus, * et nobiles eorum manicis ferreis;
149:9 Ut faciant de eis iudicium praestitutum: * gloria haec est omnibus sanctis eius.
