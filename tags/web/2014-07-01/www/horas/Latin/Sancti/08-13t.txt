[Rank]
Quarta die infra Octavam S. Laurentii;;Semiduplex;;2;;vide Sancti/08-10

[Rule]
vide Sancti/08-10;
9 lectiones

[Lectio4]
Ex libro Officiorum S. Ambrosii Episcopi.
!Lib. 1., cap. 41., in medio.
Praetereamus sanctum Laurentium, qui cum videret episcopum suum ad martyrium~
duci, flere coepit non passionem illius, sed suam remansionem. Itaque his verbis~
appellare coepit: Quo progrederis sine filio pater? quo sacerdos sancte sine~
diacono properas? Numquam sacrificium sine ministro offerre consueveras. Quid in~
me ergo displicuit pater? Num degenerem me probasti? Experire certe utrum~
idoneum ministrum elegeris. Cui commisisti Dominici sanguinis dispensationem,~
cui consumandorum consortium sacramentorum huic consortium tui sanguinis~
negas?

[Responsory4]
@Sancti/08-10:Responsory4

[Lectio5]
!Lib. 2., cap. 28., post medium.
Aquo cum quaererantur thesauri Ecclesiae, promisit se demonstraturum. Sequenti~
die pauperes duxit. Interrogatus ubi essent thesauri quos promiserat, ostendit~
pauperes, dicens: Hi sunt thesauri Ecclesiae. Et vere thesauri, in quibus~
Christus est, in quibus Christi fides est. Denique Apostolus ait: Habemus~
thesaurum in vasis fictilibus. Quos meliores thesauros habet Christus, quam eos~
in quibus se esse dixit? Sic enim scriptum est: Esurivi, et dedistis mihi~
manducare: sitivi, et dedistis mihi bibere: hospes eram, et collegistis me. Et~
infra: Quod enim uni horum fecistis, mihi fecistis. Hos thesauros demonstravit~
Laurentius, et vicit, quod eos nec persecutor potuit auferre.

[Responsory5]
@Sancti/08-10:Responsory5

[Lectio6]
Numquid dictum est sancto Laurentio: Non debuisti erogare thesauros Ecclesiae,~
vasa sacramentorum vendere? Opus est, ut quis fide sincera et perspicaci~
providentia munus hoc impleat. Sane si in sua quis derivat emolumenta, crimen~
est: sin vero pauperibus erogat, captivum redimit, misericordia est. Nemo enim~
potest dicere: Cur pauper vivit? Nemo potest queri, quia captivi redempti sunt.~
Nemo potest accusare, quia templum Dei aedificatum est. Nemo potest indignari,~
quia humanis fidelium reliquiis spatia laxata sunt: nemo potest dolere, quia in~
sepulturis Christianorum requies defunctorum est. In his tribus generibus vasa~
Ecclesiae etiam initiata confringere, conflare, vendere Ucet.

[Responsory6]
@Sancti/08-10:Responsory6

[Lectio7]
Lectio sancti Evangelii secundum Joannem.
!Joannes 12:25-27
In illo tempore: Dixit Jesus discipulis suis: Amen, amen dico vobis, nisi granum~
frumenti cadens in terram, mortuum fuerit; ipsum solum manet. Et reliqua.
_
De Homilia sancti Augustini Episcopi.
!Ex Tract. 51 in Joannem, prope finem.
Minister est Christi usque ad illud opus magnae caritatis, quod est animam suam~
pro fratribus ponere: hoc est enim et pro Christo ponere, quia et hoc propter~
sua membra dicturus est: Cum pro istis fecistis, pro me fecistis. De tali quippe~
opere etiam se ministrum facere et appellare dignatus est, ubi ait: Sicut Filius~
hominis non venit ministrari, sed ministrare, et animam suam ponere pro multis.~
Hinc est ergo unusquisque minister Christi, unde est minister et Christus. Sic~
ministrantem Christo honorificabit Pater ejus honore illo magno, ut sit cum~
Filio ejus, nec umquam deficiat felicitas ejus.

[Responsory7]
@Sancti/08-10:Responsory7

[Lectio8]
Cum ergo auditis, fratres, Dominum dicentem: Ubi ego sum, illic et minister meus~
erit, nolite tantummodo bonos episcopos et clericos cogitare: etiam vos pro~
modulo vestro ministrate Christo, bene vivendo, eleemosynas faciendo, nomen~
doctrinamque ejus quibus potueritis, praedicando: ut unusquisque etiam~
paterfamilias hoc nomine agnoscat paternum affectum suae familias se debere. Pro~
Christo, et pro vita aeterna suos omnes admoneat, doceat, hortetur, corripiat,~
impendat benevolentiam, exerceat disciplinam: ita in domo sua ecclesiasticum, et~
quodammodo episcopale implebit officium, ministrans Christo, ut in aeternum sit~
cum ipso.

[Responsory8]
@Sancti/08-10:Responsory8

[Lectio93]
!Commemoratio Ss. Mart. Hippolyti et Cassiani.
Hyppolytus a sancto Laurentio baptizatus, domi suae, dum Eucharistiam sumeret,~
comprehensus, et ad Valerianum imperatorem adductus, ab eo de suae religionis~
professione interrogatus, libere se Christianum professus est. Quamobrem~
fustibus caeditur: quibus in verberibus cum ejus fides constantior inveniretur,~
muneribus et honorum promissis tentatur. Quae cum omnia frustra dicerentur,~
praefecto occidendus traditur. Qui domum Hippolyti veniens, ut ejus facultates~
publicaret, totam familiam christianam esse cognoscit: atque iis a christiana~
fide frustra deterritis, primum plumbatis caesa Concordia, Hippolyti nutrice,~
quae ceteros confirmabat, reliquos extra portam Tiburtinam occidi jubet.~
Hippolytus, indomitis equis raptatus per loca tribulis et carduis consita,~
lacerato corpore spiritum Deo rdddidit, unaque cum reliquis a Justino presbytero~
ad agrum Veranum sepultus est. Eadem die, ad Forum Syllae, crudelissimo~
supplicio affectus est Cassianus Martyr: qui, vinctis post terga manibus,~
puerorum, quos erudiebat, ferreis stylis configendus excarnificandusque~
traditur. Quorum quanto erat infirmior vis, tanto ejus poena martyrii gravior ac~
diuturnior, palmaque illustrior.
&teDeum

[Commemoratio]
!Commemoratio Ss. Mart. Hippolyti et Cassiani.
@Commune/C3:Oratio
