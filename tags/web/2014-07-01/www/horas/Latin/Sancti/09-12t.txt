[Rank]
Quinta die infra Octavam Nativitatis Beatae Mariae Virginis;;Semiduplex;;2;;ex Sancti/09-08

[Rule]
ex Sancti/09-08;
9 lectiones
Doxology=Nat

[Responsory4]
@Sancti/09-08:Responsory4

[Responsory5]
@Sancti/09-08:Responsory5

[Responsory6]
@Sancti/09-08:Responsory6

[Responsory7]
@Sancti/07-02:Responsory7

[Lectio7]
Lectio sancti Evangelii secundum Matthaeum.
!Matt 1:1:17
Liber generationis Jesu Christi filii David, filii Abraham. Abraham genuit~
Isaac. Isaac autem genuit Jacob. Et reliqua.
_
De Homilia sancti Hilarii Episcopi.
!Comment. in Mattheei, cap. 1.
Non refert quis in originis numero atque ordine collocatur, dummodo .universorum~
familia coepta esse intelligatur ab uno. Itaque cum ejusdem tribus sit Joseph et~
Maria, dum profectus esse ex Abrahae genere Joseph ostenditur, profecta quoque~
docetur et Maria. Haec enim in lege ratio servata est, ut si mortuus sine filiis~
familiae princeps esset, defuncti uxorem posterior frater ejusdem cognationis~
acciperet, susceptosque filios in familiam ejus qui mortuus esset, referret:~
maneretque ita in primogenitis successionis ordo, cum patris eorum qui post se~
nati essent, aut nomine haberentur, aut genere.

[Lectio8]
Sequens illud est, ut quia diximus secundum rerum fidem generationis istius~
ordinem nec numero sibi nec successione constare, hujus quoque rei ratio~
afferatur. Non enim levis causa est, ut aliud in narratione sit, aliud fuerit in~
gestis: et aliud referatur in summa, aliud vero teneatur in numero. Namque ab~
Abraham usque ad David quatuordecim generationes numeratae sunt: et a David~
usque ad transmigrationem Babylonis in quibusdam libris decem et septem~
deprehenduntur. Sed in hoc non mendacii aut negligentiae vitium est. Tres enim~
generationes praeteritae sunt. Nam Joras genuit Ochoziam, Ochozias vero genuit~
Joam, Joas deinde Amasiam, Amasias autem Oziam: et in Matthaeo Joras Oziam~
genuisse scribitur, cum quartus ab eo sit. Hoc ita, quia ex Gentili femina Joras~
Ochoziam genuit, ex Achab scilicet, qui Jezabel habuit uxorem.

[Responsory8]
@Sancti/07-02:Responsory8

[Lectio9]
Denique per prophetam non nisi quarta generatione in throno regio Israelis~
quemquam de domo Achab esse sessurum dicitur. Purgata igitur labe familiae~
Gentilis, tribus, quae praeteritis jam regulis in quarto generationum~
consequentium ordine numeratur, et usque ad Mariam generationes quatuordecim~
esse scribuntur, cum in numero decem et septem reperiantur, nullus error esse~
poterit scientibus non eam solum esse Domino nostro Jesu Christo originem, quae~
coepit ex Maria: sed in procreatione corporea, nativitatis aeternae~
significantiam comprehendi.
&teDeum




