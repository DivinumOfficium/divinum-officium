62:1 Isten, én Istenem! tehozzád ébredek viradatkor; 
62:2 utánad szomjúhozik az én lelkem, szintoly nagyon vágyódik utánad az én testem is. 
62:3 A puszta és járatlan és vizetlen földön, úgy jelenek meg elõtted, mint a szent helyen, hogy lássam a te erõdet és dicsõségedet. 
62:4 Mert jobb a te irgalmasságod az életnél; az én ajkaim dicsérnek téged. 
62:5 Igy áldani foglak téged életemben; és a te nevedben fölemelem kezeimet. 
62:6 Mintegy zsirral és kövérséggel telik meg lelkem; és vigadás ajakival fog dicsérni az én szám, 
62:7 ha rólad emlékezem ágyamon, ha reggel felõled elmélkedem; mert segítõm vagy. 
62:8 És a te szárnyaid árnyéka alatt vigadok, az én lelkem hozzád ragaszkodik; jobbod fölvett engemet. 
62:9 Azok pedig hiába keresik lelkemet, lemennek a föld alsó részeibe; a kard kezébe adatnak, a rókák martalékai lesznek. 
62:10 A király pedig vigadni fog az Istenben; dicsértetni fognak mindnyájan, kik rája esküsznek; mert bezáratik a gonoszságot szólók szája. 
