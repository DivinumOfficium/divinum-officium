95:1 Énekeljetek új éneket az Úrnak, minden föld zengjen dalt az Úrnak!
95:2 Énekeljetek az Úrnak és áldjátok nevét, naponként hirdessétek üdvösségét!
95:3 Hirdessétek dicsõségét a pogányok között, csodatetteit minden nép elõtt!
95:4 Mert nagy az Úr és méltó a dicséretre, félelmetesebb õ minden istennél.
95:5 A népek minden istene üres káprázat, az Úr azonban az ég alkotója.
95:6 Elõtte fenség és méltóság, szentélyében hatalom s fényesség.
95:7 Adjatok az Úrnak, népek törzsei, adjatok az Úrnak tiszteletet és hatalmat!
95:8 Adjátok meg az Úrnak neve tiszteletét! Ígérjetek áldozatot és hozzátok színe elé,
95:9 szent udvarában imádjátok az Urat! Minden föld remegjen elõtte,
95:10 hirdessétek a pogányoknak: Király az Úr! Megszilárdította a földet, hogy ne inogjon, igazságosan kormányozza a népeket.
95:11 Örüljön az ég, ujjongjon a föld, vele együtt zengjen a tenger s ami benne van!
95:12 Vigadjon a rét és minden virága, örüljenek az erdõ fái az Úr színe elõtt!
95:13 Mert nézd, közeledik, jön, hogy kormányozza a földet. Igazságosan uralkodik majd a földkerekségen és hûségesen a népek fölött.
