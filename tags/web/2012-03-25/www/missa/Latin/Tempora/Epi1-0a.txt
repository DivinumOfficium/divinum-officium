[Rank]
Dominica infra Octavam Epiphaniae;;Semiduplex;;5;;ex Sancti/01-06

[Rule]
ex Sancti/01-06
Gloria
Credo
Prefatio=Epi

[Introitus]
!  
v. In excélso throno vidi sedére virum, quem adórat multitúdo Angelórum,~
psalléntes in unum: ecce, cujus impérii nomen est in ætérnum
!Ps 99:l
Jubiláte Deo, omnis terra: servíte Dómino in lætítia.
&Gloria
v. In excélso throno vidi sedére virum, quem adórat multitúdo Angelórum,~
psalléntes in unum: ecce, cujus impérii nomen est in ætérnum

[Oratio]
Vota, quaesumus, Dómine, supplicántis pópuli coelésti pietáte proséquere: ut et,~
quæ agénda sunt, vídeant, et ad implénda, quæ víderint, convaléscant
$Per Dominum

[Commemoratio Oratio]
!Pro Octavae Epiphaniæ:
Deus, qui hodiérna die Unigénitum tuum géntibus stella duce revelásti: concéde~
propítius; ut, qui jam te ex fide cognóvimus, usque ad contemplándam spéciem tuæ~
celsitúdinis perducámur.
$Per eundem

[Lectio]
Léctio Epístolæ beáti Pauli Apóstoli ad Romános.
!Rom 12:1-5
Fratres: Obsecro vos per misericórdiam Dei, ut exhibeátis córpora vestra hóstiam vivéntem, sanctam, Deo placéntem, rationábile obséquium vestrum. Et nolíte conformári huic saeculo, sed reformámini in novitáte sensus vestri: ut probétis, quæ sit volúntas Dei bona, et benéplacens, et perfécta. Dico enim per grátiam, quæ data est mihi, ómnibus qui sunt inter vos: Non plus sápere, quam opórtet sápere, sed sápere ad sobrietátem: et unicuique sicut Deus divísit mensúram fídei. Sicut enim in uno córpore multa membra habémus, ómnia autem membra non eúndem actum habent: ita multi unum corpus sumus in Christo, sínguli autem alter alteríus membra: in Christo Jesu, Dómino nostro.

[Graduale]
!Ps 71:18 ; 71:3
Benedíctus Dóminus, Deus Israël, qui facit mirabília magna solus a saeculo.
V. Suscípiant montes pacem pópulo tuo, et colles justítiam. Allelúja, allelúja
!Ps 99:l
Jubiláte Deo, omnis terra: servíte Dómino in lætítia. Allelúja.

[Evangelium]
Sequéntia ++ sancti Evangélii secúndum Lucam.
!Luc 2:42-52
Cum factus esset Jesus annórum duódecim, ascendéntibus illis Jerosólymam~
secúndum consuetúdinem diéi festi, consummatísque diébus, cum redírent, remánsit~
puer Jesus in Jerúsalem, et non cognovérunt paréntes ejus. Existimántes autem~
illum esse in comitátu, venérunt iter diéi, et requirébant eum inter cognátos et~
notos. Et non inveniéntes, regréssi sunt in Jerúsalem, requiréntes eum. Et~
factum est, post tríduum invenérunt illum in templo sedéntem in médio doctórum,~
audiéntem illos et interrogántem eos. Stupébant autem omnes, qui eum audiébant,~
super prudéntia et respónsis ejus. Et vidéntes admiráti sunt. Et dixit Mater~
ejus ad illum: Fili, quid fecísti nobis sic? Ecce, pater tuus et ego doléntes~
quærebámus te. Et ait ad illos: Quid est, quod me quærebátis? Nesciebátis, quia~
in his, quæ Patris mei sunt, opórtet me esse? Et ipsi non intellexérunt verbum,~
quod locútus est ad eos. Et descéndit cum eis, et venit Názareth: et erat~
súbditus illis. Et Mater ejus conservábat ómnia verba hæc in corde suo. Et Jesus~
proficiébat sapiéntia et ætáte et grátia apud Deum et hómines.

[Offertorium]
!Ps 99:l; 99:2
Jubiláte Deo, omnis terra, servíte Dómino in lætítia: intráte in conspéctu ejus~
in exsultatióne: quia Dóminus ipse est Deus.

[Secreta]
Oblátum tibi, Dómine, sacrificium vivíficet nos semper et múniat.
$Per Dominum

[Commemoratio Secreta]
!Pro Octavæ Epiphaniæ:
Ecclésiæ tuæ, quaesumus, Dómine, dona propítius intuéIn Octava Epiphaniæ 59 re:~
quibus non jam aurum, thus et myrrha profértur; sed quod eísdem munéribus~
declarátur, immolátur et súmitur, Jesus Christus, Fílius tuus, Dóminus noster:
$Qui tecum

[Communio]
!Luc 2:48; 2:49
Fili, quid fecísti nobis sic? ego et pater tuus doléntes quærebámus te. Et quid~
est, quod me quærebátis? nesciebátis, quia in his, quæ Patris mei sunt, opórtet~
me esse?

[Postcommunio]
 Súpplices te rogámus, omnípotens Deus: ut, quos tuis réfícis sacraméntis, tibi~
etiam plácitis móribus dignánter deservíre concédas.
$Per Dominum

[Commemoratio Postcommunio]
!Pro Octavæ Epiphaniæ:
Præsta, quaesumus, omnípotens Deus: ut, quæ sollémni celebrámus offício,~
purificátæ mentis intellegéntia consequámur.
$Per Dominum
