[Name]
Commune Plurimorum Martyrum Sapientiam Sanctorum

[Rule]

[Introitus]
!Eccli 44:15; 44:14
v. Sapiéntiam Sanctórum narrent populi, et laudes eórum núntiet ecclésia: nómina~
autem eórum vivent in sǽculum sǽculi.
!Ps 32:1
Exsultáte, justi, in Dómino: rectos decet collaudátio.
&Gloria
v. Sapiéntiam Sanctórum narrent populi, et laudes eórum núntiet ecclésia: nómina~
autem eórum vivent in sǽculum sǽculi.

[Oratio]
Deus, qui nos concédis sanctórum Mártyrum tuórum N. et N. natalítia cólere: da~
nobis in ætérna beatitúdine de eórum societáte gaudére.
$Per Dominum

[Lectio]
Lectio libri Sapientia
!Sap 5:16-20
Justi autem in perpétuum vivent, et apud Dóminum est merces eórum, et cogitátio~
illórum apud Altíssimum. Ideo accípient regnum decóris, et diadéma speciéi de manu~
Dómini: quóniam déxtera sua teget eos, et bráchio sancto suo deféndet illos.~
Accípiet armatúram zelus illíus, et armábit creatúram ad ultiónem inimicórum.~
Induet pro thoráce justítiam, et accípiet pro gálea judícium certum. Sumet scutum~
inexpugnábile æquitátem.

[Graduale]
!Ps 123:7-8
Anima nostra, sicut passer, erépta est de láqueo venántium.
V. Láqueus contrítus est, et nos liberáti sumus: adjutórium nostrum in nómine~
Dómini, qui fecit cœlum et terram. Allelúja, allelúja.
!Ps 67:4
Justi epuléntur, et exsúltent in conspéctu Dei: et delecténtur in lætítia.~
Alleluja.

[Tractus]
!Ps 123:7-8
Anima nostra, sicut passer, erépta est de láqueo venántium.
V. Láqueus contrítus est, et nos liberáti sumus: adjutórium nostrum in nómine~
Dómini, qui fecit cœlum et terram. 
!Ps 125:5-6
Qui séminant in lácrimis, in gáudio metent.
V. Eúntes ibant et flebant, mitténtes sémina sua.
V. Veniéntes autem vénient cum exsultatióne, portántes manípulos suos.

[Evangelium]
Sequéntia ++ sancti Evangélii secúndum Lucam.
!Luc 6:17-23
In illo témpore: Descéndens Jesus de monte, stetit in loco campéstri, et turba~
discipulórum ejus, et multitúdo copiósa plebis ab omni Judǽa, et Jerúsalem, et~
marítima, et Tyri, et Sidónis, qui venérant, ut audírent eum et sanaréntur a~
languóribus suis. Et, qui vexabántur a spirítibus immúndis, curabántur. Et omnis~
turba quærébat eum tángere: quia virtus de illo exíbat, et sanábat omnes. Et~
ipse, elevátis oculis in discípulos suos, dicébat: Beáti, páuperes: quia vestrum~
est regnum Dei. Beáti, qui nunc esurítis: quia saturabímini. Beáti, qui nunc~
fletis: quia ridébitis. Beáti éritis, cum vos óderint hómines, et cum~
separáverint vos et exprobréverint, et ejécerint nomen vestrum tamquam malum,~
propter Fílium hóminis. Gaudéte in illa die et exsultáte: ecce enim, merces~
vestra multa est in cœlo.

[Offertorium]
!Ps 149:5-6
Exsultábunt Sancti in glória, lætabúntur in cubílibus suis: exaltatiónes Dei in~
fáucibus eórum, allelúja.

[Secreta]
Múnera tibi, Dómine, nostra devotiónis offérimus: quæ et pro tuórum tibi grata~
sint honóre Justórum, et nobis salutária, te miseránte, reddántur.
$Per Dominum

[Communio]
!Luc 12:4.
Dico autem vobis amícis meis: Ne terreámini ab his, qui vos persequúntur.

[Postcommunio]
Præsta nobis, quǽsumus, Dómine: intercedéntibus sanctis Martýribus tuis N. et N.;~
ut, quod ore contíngimus, pura mente capiámus.
$Per Dominum
