[Name]
In Festis Beatæ Mariæ Virginis

[Rule]
Psalmi Dominica
Antiphonas horas
Doxology=Nat

[Ant Vespera]
Mentre il re * era adagiato alla sua mensa, il mio nardo mandò soave profumo.;;109
La sua sinistra * mi circonda il capo, e la sua destra mi tiene abbracciata.;;112
Sono bruna * ma bella, o figlie di Gerusalemme, perciò il Re mi amò e mi introdusse nella sua dimora.;;121
Tu sei diventata bella * e dolce nelle tue delizie, o santa Madre di Dio.;;126

[Capitulum Vespera]
!Sir 24:14 
v. Da principio e prima dei secoli  io sono stata creata, e fino all'età futura non cesserò di esistere, ed ho servito nel santuario alla sua presenza.
$Deo gratias.
_
R.br. Ave, o Maria, piena di grazia, * il Signore è con te. 
R. Ave, o Maria, piena di grazia, * il Signore è con te. 
V. Tu sei benedetta tra le donne e benedetto è il frutto del tuo seno.
R. Il Signore è con te.
&Gloria
R. Ave, o Maria, piena di grazia, * il Signore è con te. 


[Hymnus Vespera]
v. Ave, stella del mare,
augusta  Madre di Dio
e sempre Vergine,
felice porta del cielo.
_
Ricevendo quell'Ave
dalla bocca di Gabriele,
fondaci nella pace
mutando il nome di Eva.
_
Spezza le catene ai rei,
da' luce ai ciechi
scaccia i nostri mali
e dacci ogni bene.
_
Mostra di essere madre,
ascolti per mezzo di te le suppliche,
Colui che nato per noi
volle farsi tuo Figlio.
_
Vergine singolare,
la più dolce di tutte,
liberaci dalle colpe
e rendici dolci e puri.
_
Accordaci una vita illibata
insegnaci la retta via,
affinché vedendo Gesù,
godiamo con te per sempre.
_
Sia lode a Dio Padre,
onore al sommo Cristo
e allo Spirito Santo,
e a tutti e tre un solo onore.
Amen.

[Versum 1]
V. Fammi degno di lodarti, Vergine santa.
R. Dammi forza contro i tuoi nemici.

[Ant 1]
Santa Maria, * soccorri i miseri, aiuta i pusillanimi, consola gli afflitti, prega per il popolo, intervieni per il clero, intercedi per il ceto femminile religioso: sentano il tuo aiuto tutti coloro che celebrano la tua santa commemorazione.

[Invit]
Santa Maria, vergine Madre di Dio, * intercedi per noi.

[Hymnus Matutinum]
v. Colui che la terra, il mare, il cielo,
venerano, adorano ed esaltano,
colui che governa questo triplice mondo
Maria portò nel suo seno.
_
Colui al quale la luna, il sole, e tutte le cose
obbediscono da tutti i tempi,
portò il grembo della Vergine,
penetrato dalla grazia celeste.
_
Madre beata per sì grande
dono: l'Artefice sommo,
che nel pugno contiene il mondo,
si raccolse nell'arca del tuo seno.
_
Beata all'annuncio del cielo,
feconda di Spirito Santo,
il desiderato delle genti
venne alla luce nel tuo seno.
_
O Gesù, sia gloria a te
che sei nato dalla Vergine,
con il Padre e lo Spirito Santo,
per tutti i secoli.
Amen.

[Ant Matutinum]
Tu sei benedetta * fra le donne e benedetto è il frutto del tuo seno.;;8
Santa Madre di Dio * come aroma prezioso, hai emanato soave profumo.;;18
Al prodigio * della sua verginità innalziamo festosi un cantico di gioia.;;23
Con il tuo splendore * e con la tua bellezza, vieni, avanza lietamente, e regna.;;44
L'aiuterà * Dio con la sua presenza: Dio è in lei; non vacillerà.;;45
Un favo stillante * sono le tue labbra, o Sposa, latte e miele sotto la tua lingua: e l'odore delle tue vesti è come l'odore d'incenso.;;47
V. Con il tuo splendore e con la tua bellezza.
R. Vieni, avanza lietamente, e regna.
La fonte dei giardini * è un pozzo di acque vive, che scorrono impetuosamente dal Libano.;;84
Siamo nella gioia, * tutti noi che abitiamo in te, o santa Madre di Dio.;;86
Rallegrati, * o vergine Maria, perché da sola hai distrutto tutte le eresie nel mondo intero.;;95
Fammi degno * di lodarti, o Vergine santa: dammi forza contro i tuoi nemici.;;96
Dopo il parto, * o Vergine, sei rimasta inviolata: Madre di Dìo, intercedi per noi.;;97
Io discesi * nell'orto delle noci, per vedere i pomi delle valli, ed osservare se la vigna fosse fiorita, e se germogliassero i melagrani, alleluia.;;98  
V. L'aiuterà Iddio con la sua presenza.
R. Dio è in lei; non sarà scossa.
Sei un orto chiuso, * Madre di Dio, un fonte segnato: sorgi, affrettati e vieni.;;249;250;251
V. L'ha eletta Iddio e l'ha prescelta.
R. La fa abitare nella sua dimora.

[Lectio1]
Lettura dal libro dei Proverbi
!Prov 8:12-17
12 Io, Sapienza, accompagno la prudenza e possiedo scienza e riflessione. 
13 Timore del Signore è odiare il male; io detesto la superbia l'arroganza, la via del male e la doppiezza nel parlare.
14 A me appartiene il consiglio e l'equità, a me l'intelligenza e la forza. 
15 Per mio mezzo regnano i re, e i legislatori stabiliscono giuste leggi; 
16 per mio mezzo comandano i capi, e i magistrati amministrano la giustizia. 
17 Io amo coloro che mi amano e chi mi cerca mi troverà.

[Responsory1]
R. Santa ed immacolata verginità, io non so con quali lodi esaltarti: 
* poiché tu portasti nel seno colui che i cieli non possono contenere.
V. Tu sei benedetta fra le donne e benedetto è il frutto del tuo seno.  
R. Poiché tu portasti nel seno colui che i cieli non possono contenere.

[Lectio2]
!Prov 8:18-25
18 Con me sono le ricchezze e la gloria, le grandi opere e la giustizia. 
19 Il mio frutto infatti è migliore dell'oro e delle pietre preziose e i miei prodotti sono migliori di argento scelto. 
20 Cammino nelle vie della giustizia, in mezzo ai sentieri dell'equità, 
21 per arricchire chi mi ama e riempirlo di tesori. 
22 Il Signore mi ebbe con sé dall'inizio delle sue imprese, prima della creazione. 
23 Io fui stabilita fin dall'eternità, prima ancora che esistesse la terra. 
24 Non c'erano ancora gli abissi ed io ero già concepita; non erano ancora scaturite le sorgenti delle acque, 
25 né i monti si erano ancora formati nella loro mole; il Signore non aveva ancora fatto le colline, ed io già esistevo.

[Responsory2]
R. Rallegratevi con me, voi tutti che amate il Signore: poiché, pur essendo umile, piacqui all'Altissimo 
* e generai Colui che è Dio e uomo.
V. Tutte le generazioni mi chiameranno beata, poiché Dio guardò ad un umile ancella.  
R. E generai colui che è Dio e uomo.

[Lectio3]
!Prov 8:34-36; 9:1-5
34 Beato l'uomo  che mi porge ascolto e che veglia ogni giorno alla mia porta ed aspetta all'ingresso della mia casa. 
35 Chi troverà me, troverà la vita, e riceverà dal Signore la salvezza; 
36 ma chi peccherà contro di me, nuocerà all'anima sua.  Tutti coloro che mi odiano amano la morte. 
1 La Sapienza si è fabbricata una casa, ha tagliato sette colonne. 
2 Immolò le sue vittime, versò il vino e imbandì la sua mensa. 
3 Mandò le sue ancelle, perché chiamassero, ai bastioni e alle mura della città: 
4 "Chi è fanciullo, venga da me". Ed agli stolti disse: 
5 "Venite, mangiate del mio pane e bevete il vino che io vi versai".

[Responsory3]
R. Beata sei tu, vergine Maria, che hai portato il Signore, creatore del mondo: 
* hai generato chi ti creò e rimani vergine in eterno.
V. Ave, Maria, piena di grazia: il Signore è con te.
R. Hai generato chi ti creò e rimani vergine in eterno.
&Gloria
R. Hai generato chi ti creò e rimani vergine in eterno.

[Lectio4]
Sermone di s. Giovanni Crisostomo
!Presso il Metafraste. 
Il Figlio di Dio non scelse per sé come madre una donna ricca e facoltosa, ma quella beata Vergine, la cui anima era ornata di virtù. Poiché infatti la beata Maria superava in castità tutta l'umanità,  perciò appunto concepì nel suo seno Cristo Signore. Otteniamo dunque il beneficio del suo patrocinio, ricorrendo a questa santissima Vergine e Madre di Dio. Pertanto quanti, siete vergini,rifugiatevi presso la Madre del Signore; infatti ella vi conserverà, col suo patrocinio, questo bene bellissimo, preziosissimo ed incorruttibile.

[Responsory4]
R. Mi elevai come il cedro sul Libano e come il cipresso sul monte Sion: come mirra squisita 
* ho emanato soave profumo.
V. E come la cannella e il balsamo aromatico.
R. Ho emanato soave profumo.

[Lectio5]
Grande miracolo fu, o fratelli dilettissimi, la beata sempre vergine Maria. Che cosa si scoprì mai in qualsiasi tempo più grande di lei, o più illustre? O che cosa potrà trovarsi in avvenire? Ella da sola supera in eccellenza il cielo è la terra. Che cosa c'è di più santo di lei? Non i profeti, non gli apostoli, non i martiri, non i patriarchi, non gli angeli, non i troni, non le dominazioni, non i serafini, non i cherubini: insomma nessun altra creatura visibile od invisibile, più grande o più perfetta si potrà mai trovare. Ed ella è insieme ancella e madre di Dio; è insieme vergine e madre.

[Responsory5]
R. Chi è costei che avanza come il sole, e graziosa come Gerusalemme? 
* La videro le figlie di Sion e la proclamarono beata e le regine l'hanno lodata. 
V. E, come in tempo di primavera, la circondavano i fiori delle rose e i gigli delle valli.
R. La videro le figlie di Sion e la proclamarono beata e le regine l'hanno lodata.

[Lectio6]
Ella è la madre di colui che fu generato dal Padre prima di ogni principio; di colui che gli angeli e gli uomini riconoscono Signore di tutte le cose. Vuoi conoscere quanto questa Vergine sia più insigne delle potenze celesti? Queste stanno presso Dio velandosi la faccia timorose e tremanti; ella offre la natura umana a colui che ha generato. Per mezzo suo noi otteniamo ancora il perdono dei peccati. Salve, dunque, o madre, cielo, fanciulla, vergine, trono, onore, gloria e sostegno della nostra Chiesa: prega per noi incessantemente Gesù, Figlio tuo e Signore nostro, affinché per mezzo tuo possiamo trovare misericordia nel giorno del giudizio e raggiungere i beni che sono riservati a coloro che amano Dio, per la grazia e la bontà di nostro Signore Gesù Cristo: al quale assieme al Padre e allo Spirito Santo sia gloria, e onore, e potere, ora e sempre nei secoli dei secoli. Amen.

[Responsory6]
R. Il Signore ha amato la figlia di Gerusalemme ornata di monili: 
* e al vederla le figlie di Sion la proclamarono beatissima, dicendo: Il tuo nome è un profumo olezzante.
V. Sta la regina alla tua destra in veste d'oro, con variopinto abbigliamento.
R. E al vederla le figlie di Sion la proclamarono beatissima, dicendo: Il tuo nome è un profumo olezzante.
&Gloria
R. E al vederla le figlie di Sion la proclamarono beatissima, dicendo: Il tuo nome è un profumo olezzante.

[Lectio7]
Dal Vangelo secondo Luca
!Luca 11:27-28 
In quel tempo, mentre Gesù parlava alle turbe, una donna, alzando la voce in mezzo alla folla, gli disse: "Beata colei che ti fu madre". (continua nella Messa del giorno).
_
Omelia di s. Beda, il Venerabile, presbitero
!Lib 4 Cap 49 su Luca 11 
Questa donna si mostra in possesso di devozione di fede profonda, poiché, mentre gli scribi ed i farisei tentano il Signore e lo bestemmiano, ella riconosce davanti a tutti la sua incarnazione con tanta sincerità, e la confessa con fede così grande, da confondere e la calunnia dei grandi presenti e la perfidia dei futuri eretici. Infatti, come allora i Giudei, bestemmiando contro le opere dello Spirito Santo, negavano che Cristo fosse vero Figlio di Dio consustanziale al Padre; così in seguito gli eretici, negando che Maria sempre Vergine avesse somministrato, per opera e merito dello Spirito Santo, la materia della propria carne al Figlio unigenito di Dio che doveva nascere con un corpo umano, sostennero che non si doveva riconoscere come vero Figlio dell'uomo e della medesima sostanza della madre.  

[Responsory7]
R. Beata sei tu, santa vergine Maria, e molto degna di ogni lode: 
* poiché da te è nato il sole di giustizia. Cristo, nostro Dio
V. Prega per il popolo, intervieni per il clero, intercedi per il ceto femminile religioso: sentano il tuo aiuto tutti coloro che celebrano la tua santa commemorazione.
R. Poiché da te è nato il sole di giustizia. Cristo, nostro Dio.

[Lectio8]
Ma se si ritiene che il corpo preso dal Verbo di Dio incarnandosi è estraneo alla carne della vergine Madre, senza motivo vengono detti beati il seno che lo portò e il petto che lo allattò.  Ora l'Apostolo dice: "Poiché Dio mandò il suo Figlio, fatto da una donna, sottomesso alla legge". E non bisogna dar retta a coloro che pensano si debba leggere: Nato da una donna, sottomesso alla legge, ma bisogna invece leggere: "Fatto da una donna"; perché, concepito nel seno di una vergine, ha tratto la carne non dal nulla, non da altra cosa, ma dalla carne materna. Altrimenti non si potrebbe dire con verità Figlio dell'uomo colui che non ha avuto origine dall'uomo. Anche noi dunque alziamo la nostra voce contro Eutiche insieme con la Chiesa cattolica, di cui questa donna fu figura; solleviamo anche la mente dal mezzo della folla e diciamo al Salvatore: "Beato il seno che ti ha portato e il petto che hai succhiato". Poiché è veramente madre beata ella che, come disse un autore, ha dato alla luce il Re, che regge il cielo e la terra per i secoli.

[Responsory8]
R. Tutte le generazioni mi chiameranno beata, 
* perché grandi cose ha fatto in me il Signore che è potente, e il cui nome è santo.
V. La sua misericordia va di generazione in generazione su coloro che lo temono.
R. Perché grandi cose ha fatto in me il Signore che è potente, e il cui nome è santo.
&Gloria
R. Perché grandi cose ha fatto in me il Signore che è potente, e il cui nome è santo.

[Lectio9]
"Non solo, ma beati coloro che ascoltano la parola di Dio e la mettono in pratica". Il Salvatore approva eminentemente l'attestazione di questa donna, affermando che è beata non sol- tanto colei che aveva meritato di essere madre corporale del Verbo di Dio, ma che sono beati anche tutti coloro che si sforzeranno di concepire spiritualmente lo stesso Verbo istruendosi nella fede e che, praticando le buone opere, lo faranno nascere e quasi lo alimenteranno sia nel proprio cuore, sia in quello del prossimo Infatti la stessa Madre di Dio è sì beata per aver contribuito nel tempo all'incarnazione del Verbo, ma è molto più beata perché meritò, amandolo sempre, di custodirlo in sé eternamente.  

[Responsory9]
R. Tu se beata, Vergine Maria, Madre di dio, che credesti al Signore: sono adempiute in te le cose che ti sono state dette: ecco sei stata esaltata sopra i cori degli angeli:
* intercedi per noi presso il Signore Iddio nostro.
V. Ave Maria, piena di grazia, il Signore è con te.
R. Intercedi per noi presso il Signore Iddio nostro.
&Gloria
R. Intercedi per noi presso il Signore Iddio nostro.

[Ant Laudes]
Mentre il re * era adagiato alla sua mensa, il mio nardo mandò soave profumo.
La sua sinistra * mi circonda il capo, e la sua destra mi tiene abbracciata.
Sono bruna * ma bella, o figlie di Gerusalemme, perciò il Re mi amò e mi introdusse nella sua dimora.
L'inverno è già passato, * la pioggia è cessata e sparita: sorgi, amica mia, e vieni.
Tu sei diventata bella * e dolce nelle tue delizie, o santa Madre di Dio.

[Capitulum Laudes]
!Sir 24:14 
v. Da principio e prima dei secoli  io sono stata creata, e fino all'età futura non cesserò di esistere, ed ho servito nel santuario alla sua presenza.
$Deo gratias.
_
R.br. Ave, o Maria, piena di grazia, * il Signore è con te.
R. Ave, o Maria, piena di grazia, * il Signore è con te.
V. Tu sei benedetta tra le donne e benedetto è il frutto del tuo seno.
R. Il Signore è con te.
&Gloria
R. Ave, o Maria, piena di grazia, * il Signore è con te.

[Hymnus Laudes]
v. O gloriosa tra le Vergini,
assisa al di sopra degli astri,
Colui che t'ha creata
tu nutrì col latte del tuo seno.
_
Ciò che a noi tolse la triste Eva,
tu rendi colla tua augusta prole;
ainché i miseri trovino adito nell'empireo,
tu del cielo schiudi le porte.
_
Tu del gran Re sei la porta,
Tu sei la corte fulgente di luce.
O genti redente, applaudite
alla vita dataci dalla Vergine.
_
Sia gloria a te, o Gesù,
che sei nato dalla Vergine,
insieme col Padre e con lo Spirito Santo,
per tutti i secoli. Amen.

[Versum 2]
V. La grazia è cosparsa sulle tue labbra.
R. Perciò Iddio ti ha benedetta in eterno.

[Ant 2]
Tu sei beata, o Maria, * perché hai creduto: si adempiranno in te le cose che ti sono state dette dal Signore, alleluia.
[Oratio]
Concedi a noi tuoi servi, o Signore, di godere perpetua sanità di anima e di corpo e di esser liberati, per intercessione della beata Vergine Maria, dalla tristezza nella vita presente e di essere ammessi all'eterno gaudio del cielo.
$Per Dominum.

[Lectio Prima]
!Sir 24:19-20
v. Nelle piazze ho mandato profumo come la cannella e il balsamo aromatico: ho e manato soave profumo come di mirra squisita.  

[Capitulum Tertia]
!Sir 24:14 
v. Da principio e prima dei secoli  io sono stata creata, e fino all'età futura non cesserò di esistere, ed ho servito nel santuario alla sua presenza.
$Deo gratias.

[Responsory Tertia]
V. L'aiuterà Iddio con la sua presenza.
R. Dio è in lei; non sarà scossa.

[Capitulum Sexta]
!Sir 24:15-16 
v. E così ebbi stabile dimora in Sion, e nella città santa trovai anche il mio riposo, e in Gerusalemme la mia potenza. E misi radici in mezzo al popolo glorioso, che ha la sua eredità nel dominio del mio Dio, e la mia dimora è nell'assemblea dei santi.
$Deo gratias.

[Responsory Sexta]
V. L'ha eletta Iddio e l'ha prescelta.
R. La fa abitare nella sua dimora.

[Capitulum Nona]
!Sir 24:19-20 
v. Nelle piazze ho mandato profumo come la cannella e il balsamo aromatico: ho emanato soave profumo come di mirra squisita.
$Deo gratias.

[Responsory Nona]
V. La grazia è cosparsa sulle tue labbra.
R. Perciò Iddio ti ha benedetta in eterno.

[Versum 3]
V. Fammi degno di lodarti, Vergine santa.
R. Dammi forza contro i tuoi nemici.

[Ant 3]
Tutte le generazioni mi chiameranno beata, * poiché Dio guardò ad un umile ancella.

[LectioE]
v. Dal vangelo secondo Luca                    
!Luca 11:27-28
11:27 E avvenne che mentre diceva queste cose, alzò la voce una donna di mezzo alle turbe, e gli disse : Beato il seno che ti ha po.nato, e le mammelle che hai succhiate.
11:28 Ma egli disse : Anzi beati coloro che ascoltano la parola di Dio, e l'osservano. 
$Te decet
