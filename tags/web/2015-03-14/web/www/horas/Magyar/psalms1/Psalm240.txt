(Izajás éneke * Iz 40:10-17)
40:10 Íme az Úr Isten eljön erősséggel, és az ő karja uralkodni fog; íme az ő jutalma vele van, és munkája őelőtte.
40:11 Mint a pásztor, úgy legelteti ő nyáját, karjára gyűjti a bárányokat, és ölébe fölemeli, az ellőket maga hordozza.
40:12 Ki mérte meg marokkal a vizeket? És ki mérte meg az egeket arasszal? Ki tartotta föl három ujjal a föld nehézségét? És ki mérte meg fontban a hegyeket, és a halmokat mérlegben?
40:13 Ki segítette az Úr lelkét? Vagy ki volt az ő tanácsosa, és ki oktatta őt?
40:14 Kivel tartott tanácsot, és ki igazgatta és tanította őt az igazság ösvényére, és oktatta őt a tudományra, és az okosság útját ki mutatta meg neki?
40:15 Íme a népek, mint csöpp a vederben, és mint a mérleg nyelve; íme a szigetek, mint csekély por.
40:16 És a Libanon nem elég gyújtásra, és annak állatai nem elegendők égőáldozatra.
40:17 Minden nemzetek, mintha nem volnának, úgy vannak előtte, és semmi és hiábavalóság gyanánt tartja azokat.
