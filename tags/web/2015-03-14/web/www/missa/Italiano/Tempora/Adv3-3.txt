[Rank]
Feria IV Quattuor Temporum in Adventu;;Feria major;;2

[Rank1960]
Feria IV Quattuor Temporum Adventus;;Feria major;;3

[RankNewcal]
Feria IV infra Hebdomadam III Adventus;;Feria major;;2

[Rule]
Oratio Dominica
no Gloria
no Credo
LectioL1
Suffr=Maria1;Ecclesiae,Papa;;

[Introitus]
!Is 45:8.
v. Piovete dall'alto, o cieli, e mandateci il giusto, o nubi: si apra la terra e dia frutti di salvezza.
!Ps 18:2.
I cieli narrano la gloria di Dio, e il firmamento narra l'opera delle sue mani.
&Gloria
v. Piovete dall'alto, o cieli, e mandateci il giusto, o nubi: si apra la terra e dia frutti di salvezza.

[Oratio]
Fa', o Signore, te ne preghiamo, che la vicina solennità della nostra redenzione, ci porti aiuto per la vita presente e ci dia il premio della beatitudine eterna.
$Per Dominum

[LectioL1]
Dal libro del profeta Isaia.
!Is 2:2-5.
Allora così disse il Profeta Isaia: «Negli ultimi giorni il monte della casa del Signore sarà fondato sopra le cime dei monti, s'innalzerà sopra le colline, e vi accorreranno tutte le genti, vi andranno molti popoli, e diranno: “Venite, andiamo al monte del Signore, alla casa del Dio di Giacobbe: Egli c'insegnerà le sue vie, e noi le seguiremo”. Ché da Sion verrà la legge e da Gerusalemme la parola del Signore. Egli sarà l'arbitro dei popoli e giudicherà ogni nazione; ed essi trasformeranno le loro spade in vomeri, e le loro lance in falci; una nazione non alzerà più la spada contro l'altra; non impareranno più a far la guerra. Casa di Giacobbe, venite: camminiamo nella luce del Signore».
$Deo Gratias

[GradualeL1]
!Ps 23:7; 23:3; 23:4
v. O porte, alzate gli architravi, sollevatevi, o porte perenni: deve entrare il Re della gloria!
V. Chi salirà il monte del Signore? o chi starà nel suo luogo santo? Colui che è innocente di mani e puro di cuore.

[OratioL1]
Signore, affréttati, te ne preghiamo: non tardare oltre e concedici l'aiuto della tua onnipotenza, affinché dalla gioia della tua venuta,  siano consolati quanti confidano in te:
$Qui vivis

[Lectio]
Dal libro del profeta Isaia.
!Is 7:10-15
In quei giorni, il Signore parlò ad Achaz, dicendo: «Chiedi per te un segno al Signore tuo Dio, o nella profondità dell'abisso, o nell'alto dei cieli». E rispose Achaz: «Non lo chiederò: non tenterò il Signore». E Isaia disse: «Ascoltate, dunque, casa di Davide: non vi basta stancare gli uomini, che stancate anche il mio Dio? Per questo, il Signore stesso darà a voi un segno: ecco, la Vergine concepirà e partorirà un figlio, e sarà chiamato Emmanuele. Panna e miele egli mangerà, fino a che non sappia riprovare il male e scegliere il bene».

[Graduale]
!Ps 144:18; 144:21
Dio è vicino a tutti quelli che lo chiamano, a chiunque lo chiama in verità.
V. La mia bocca parli la lode del Signore, e ogni carne benedica il suo santo nome.

[Evangelium]
Seguito ++ del S. Vangelo secondo Luca.
!Luc 1:26-38
In quel tempo, l'angelo Gabriele fu inviato da Dio in una città della Galilea, di nome Nazareth, ad una vergine sposa di un uomo di nome Giuseppe, della stirpe di Davide; e il nome della vergine era Maria. L'angelo, entrando da lei, disse: «Ave, piena di grazia; il Signore è con te; tu sei benedetta fra le donne». Mentre l'udiva, fu turbata alle sue parole, e si domandava cosa significasse quel saluto. E l'angelo le disse: «Non temere, Maria, poiché hai trovato grazia presso Dio. Ecco, concepirai nel tuo seno e partorirai un figlio, e gli porrai nome Gesù. Egli sarà grande e sarà chiamato Figlio dell'Altissimo, e il Signore Iddio gli darà il trono di Davide, suo padre: e regnerà sulla casa di Giacobbe in eterno, e il suo regno non avrà fine». Allora Maria disse all'angelo: «Come avverrà questo, poiché non conosco uomo?». L'angelo le rispose, dicendo: «Lo Spirito Santo scenderà su di te e la potenza dell'Altissimo ti coprirà della sua ombra. Per questo il Santo, che nascerà da te, sarà chiamato Figlio di Dio. Ed ecco, Elisabetta, tua parente, ha concepito anch'essa un figlio nella sua vecchiaia ed è già al sesto mese, lei che era detta sterile: poiché niente è impossibile a Dio». Allora Maria disse: «Ecco la serva del Signore: sia fatto a me secondo la tua parola».

[Offertorium]
!Is 35:4.
Fatevi coraggio; non abbiate più timore: ecco che il nostro Dio farà giustizia. Egli verrà e ci salverà.

[Secreta]
O Signore, ti siano accetti i nostri digiuni, e, espiando i peccati, ci rendano degni della tua grazia e ci facciano conseguire le promesse eterne.
$Per Dominum

[Communio]
!Is 7:14
Ecco, una Vergine concepirà e darà alla luce un Figlio: che sarà chiamato Emanuele.

[Postcommunio]
O Signore, saziati del tuo salutare dono, ti supplichiamo che il mistero, della cui soavità ci siamo rallegrati, ci rinnovi.
$Per Dominum

