[Rank]
Sanctissimi Cordis Domini Nostri Jesu Christi;;Duplex majus;;5.1

[Rank1960]
Sanctissimi Cordis Domini Nostri Jesu Christi;;Duplex I classis;;6

[Rule]
Gloria
Credo
Prefatio=Cord
No Commemoratio

[Introitus]
!Ps 32:11; 32:19
v. Cogitatiónes Cordis ejus in generatióne et generatiónem: ut éruat a morte~
ánimas eórum et alat eos in fame. (Allelúja, allelúja.)
!Ps 32:1
Exsultáte, justi, in Dómino: rectos decet collaudátio.
&Gloria
v. Cogitatiónes Cordis ejus in generatióne et generatiónem: ut éruat a morte~
ánimas eórum et alat eos in fame. (Alleluia, alleluia.)

[Oratio]
Deus, qui nobis in Corde Fílii tui, nostris vulneráto peccátis, infinítos~
dilectiónis thesáuros misericórditer largíri dignáris: concéde, quaesumus; ut,~
illi devótum pietátis nostræ præstántes obséquium, dignæ quoque satisfactiónis~
exhibeámus offícium. 
$Per eundem

[Lectio]
Léctio Epístolæ beáti Pauli Apóstoli ad Ephésios.
!Eph 3:8-19
Fratres: Mihi, ómnium sanctórum mínimo, data est grátia hæc, in géntibus evangelizáre investigábiles divítias Christi, et illumináre omnes, quæ sit dispensátio sacraménti abscónditi a saeculis in Deo, qui ómnia creávit: ut innotéscat principátibus et potestátibus in coeléstibus per Ecclésiam multifórmis sapiéntia Dei, secúndum præfinitiónem sæculórum, quam fecit in Christo Jesu, Dómino nostro, in quo habémus fidúciam et accéssum in confidéntia per fidem ejus. Hujus rei grátia flecto génua mea ad Patrem Dómini nostri Jesu Christi, ex quo omnis patérnitas in coelis ei in terra nominátur, ut det vobis, secúndum divítias glóriæ suæ, virtúte corroborári per Spíritum ejus in interiórem hóminem, Christum habitáre per fidem in córdibus vestris: in caritáte radicáti et fundáti, ut póssitis comprehéndere cum ómnibus sanctis, quæ sit latitúdo, et longitúdo, et sublímitas, et profúndum: scire étiam supereminéntem sciéntiæ caritátem Christi, ut impleámini in omnem plenitúdinem Dei.

[Graduale]
!Ps 24:8-9
Dulcis et rectus Dóminus: propter hoc legem dabit delinquéntibus in via.
V. Díriget mansúetos in judício, docébit mites vias suas. 
!Ps 11:29
Allelúja, allelúja. Tóllite jugum meum super vos, et díscite a me, quia mitis sum et húmilis Corde,  et inveniétis réquiem animábus vestris. Allelúja.

[Tractus]
!Ps 102:8-10
Miséricors et miserátor Dóminus, longánimis, et multum miséricors,
V. Non in perpétuum irascétur, neque in ætérnum comminábitur.
V. Non secúndum peccáta nostra fecit nobis, neque secúndum iniquitátes nostras retríbuit nobis.

[GradualeP] 
!Ps 11:29; 119:28
Allelúja, allelúja. Tóllite jugum meum super vos, et díscite a me, quia mitis sum et húmilis Corde: et inveniétis réquiem animábus vestris. Allelúja.
V. Veníte ad me, omnes qui laborátis, et oneráti estis, et ego refíciam vos. Allelúja.

[Evangelium]
Sequéntia ++ sancti Evangélii secúndum Joánnem.
!Joannes 19:11-37
In illo témpore: Judaei - quóniam Parascéve erat, - ut non remanérent in cruce~
córpora sábbato - erat enim magnus dies ille sábbati, - rogavérunt Pilátum, ut~
frangeréntur eórum crura, et tolleréntur. Venérunt ergo mílites: et primi quidem~
fregérunt crura et alteríus, qui crucifíxus est cum eo. Ad Jesum autem cum~
veníssent, ut vidérunt eum jam mórtuum, non fregérunt ejus crura, sed unus~
mílitum láncea latus ejus apéruit, et contínuo exívit sanguis et aqua. Et qui~
vidit, testimónium perhíbuit: et verum est testimónium ejus. Et ille scit quia~
vera dicit, ut et vos credátis. Facta sunt enim hæc ut Scriptúra implerétur: Os~
non comminuétis ex eo. Et íterum alia Scriptúra dicit: Vidébunt in quem~
transfixérunt.

[Offertorium]
!Ps 68:21
Impropérium exspectávi Cor meum et misériam: et sustínui, qui simul mecum~
contristarétur, et non fuit: consolántem me quæsívi, et non invéni.

[OffertoriumP]
!Ps 39:7-9
Holocáustum et pro peccáto non postulásti; tunc dixi: Ecce, vénio. In cápite~
libri scriptum est de me ut fácerem voluntátem tuam: Deus meus, volui, et legem~
tuam in médio Cordis mei, allelúja.

[Secreta]
Réspice, quaesumus, Dómine, ad ineffábilem Cordis dilécti Fílii tui caritátem:~
ut quod offérimus sit tibi munus accéptum et nostrórum expiátio delictórum. 
$Per eundem

[Communio]
!Joannes 19:34
Unus mílitum láncea latus ejus apéruit, et contínuo exívit sanguis et aqua.

[CommunioP]
!Joannes 7:37
Si quis sitit, véniat ad me et bibat, allelúja, allelúja.

[Postcommunio]
Praebeant nobis, Dómine Jesu, divínum tua sancta fervórem: quo dulcíssimi Cordis~
tui suavitáte percépta; discámus terréna despícere, et amáre coeléstia:
$Qui vivis
