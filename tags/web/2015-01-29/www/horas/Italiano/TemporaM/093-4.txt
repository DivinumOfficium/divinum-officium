[Lectio1]
Dal libro di Tobia
!Tob 12:1-4
1 Tobia chiamò a se suo figlio e gli disse: Che possiamo dare a quest'uomo santo ch'è venuto con te? 
2 E Tobiolo rispose e disse a suo padre: Padre, qual ricompensa gli daremo? o qual cosa può essere proporzionata ai suoi benefizi? 
3 Egli m'ha condotto e ricondotto sano, egli stesso ha riscosso il danaro da Gabelo, egli m'ha fatto avere moglie e ha tenuto lungi da lei il demonio, ha consolato i suoi genitori, ha salvato me stesso dall'essere divorato dal pesce, a te pure ha dato di rivedere la luce del cielo e per lui siamo stati ricolmi d'ogni bene. Che potremo dargli che sia proporzionato a tutto questo? 
4 Ma ti prego, padre mio, di supplicarlo se mai si degnasse di prendersi la metà di tutto ciò che è stato portato.

[Responsory1]
@TemporaM/093-0:Responsory1

[Lectio2]
!Tob 12:5-10
5 E il padre e il figlio, chiamatolo e tiratolo in disparte, cominciarono a pregarlo che si degnasse d'accettare la metà di tutto quello che avevano portato. 
6 Allora egli disse loro in segreto: Benedite il Dio del cielo e glorificatelo dinanzi a tutti i viventi, perché ha usato con voi la sua misericordia. 
7 Perché è bene di tener nascosto il segreto del re, ma è cosa lodevole rivelare e manifestare le opere di Dio. 
8 Buona cosa è l'orazione unita al digiuno, e l'elemosina è meglio che mettere da parte tesori di oro; 
9 ché l'elemosina libera dalla morte, ed è essa che cancella i peccati, e fa trovare la misericordia e la vita eterna. 
10 Quelli invece che commettono il peccato e l'iniquità sono nemici dell'anima propria.

[Responsory2]
@TemporaM/093-0:Responsory2

[Lectio3]
!Tob 12:11-17
11 Pertanto vi manifesto la verità e non vi terrò più nascosto questo mistero. 
12 Quando tu pregavi con lacrime e seppellivi i morti e, lasciando il tuo pranzo, nascondevi di giorno i morti in casa tua e di notte li seppellivi, io presentai al Signore la tua orazione. 
13 E siccome tu eri accetto a Dio, fu necessario che la tentazione ti provasse. 
14 E adesso il Signore m'ha mandato a guarirti e a liberare dal demonio Sara moglie del tuo figlio; 
15 perché io sono l'Angelo Raffaele, uno dei sette che stiamo dinanzi al Signore. 
16 Udite tali cose, si conturbarono, e caddero tremanti colla faccia per terra. 
17 E l'Angelo disse loro: La pace sia con voi, non temete.

[Responsory3]
@TemporaM/093-0:Responsory3
