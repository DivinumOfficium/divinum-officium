[Rank]
Die IV infra octavam Paschae;;Semiduplex I classis;;6;;ex Pasc0-0

[Rule]
ex Pasc0-0;
1 nocturn;
Omit Hymnus Preces Suffragium Commemoratio;
Minores sine Antiphona;
Capitulum Versum 2;
Psalmi Dominica;

[Lectio1]
Lettura del santo Vangelo secondo Giovanni
!Gio 21:1-14.
In quell'occasione: Gesù si manifestò di nuovo ai discepoli in riva al mare di Tiberiade. E si manifestò così: Si trovavano insieme Simon Pietro e Tommaso, detto Didimo. Eccetera.
_
Omelia di san Gregorio Papa
!Omelia 24 sul Vangelo
Il passo del santo Vangelo che ora è stato letto alla vostra presenza, fratelli miei, solleva una questione nello spirito, ma colpendo così l'attenzione esso mostra l'importanza del discernimento. Si può domandare perché Pietro che prima della conversione era pescatore, ritornò alla pesca dopo la conversione: perché la Verità dice: «Nessuno che, dopo aver messo mano all'aratro guarda indietro, è atto al regno di Dio» (Luc 9,62): perché ritorna a ciò che aveva abbandonato? Ma se si fa ben attenzione alla distinzione delle circostanze, si vedrà subito: che non fu peccato riprendere, dopo la conversione, un mestiere ch'egli aveva esercitato senza peccato prima della conversione.

[Responsory1]
R. Ecco che ha vinto il leone della tribù di Giuda, il rampollo di David, sì da aprire il libro e sciogliere i suoi sette sigilli: 
* Alleluia, alleluia, alleluia.
V. È degno, l'Agnello ch'è stato ucciso, di ricevere la potenza, la divinità, la sapienza, la fortezza, l'onore, la gloria e la benedizione.
R. Alleluia, alleluia, alleluia.

[Lectio2]
Perché Pietro era pescatore, Matteo invece sappiamo ch'era esattore: e Pietro ritornò alla pesca dopo la sua conversione, mentre Matteo non riprese più la cura del suo banco: altro infatti è procurarsi il vitto colla pesca, altro è accrescere la sua fortuna col guadagno che dà la riscossione delle imposte. Ci sono invero molti mestieri ch'è difficile, se non impossibile, di esercitare senza peccato. Non bisogna dunque tornare, dopo la propria conversione, a quelle occupazioni che inducono al peccato.

[Responsory2]
R. Io sono la vera vite, e voi i tralci: 
* Chi rimane in me, e io in lui, questi porta molto frutto, alleluia, alleluia
V. Come il Padre ha amato me, così anch'io ho amato voi. 
R. Chi rimane in me, e io in lui, questi porta molto frutto, alleluia, alleluia
&Gloria
R. Chi rimane in me, e io in lui, questi porta molto frutto, alleluia, alleluia

[Lectio3]
Si può anche domandare, perché il Signore dopo la sua risurrezione stava sul lido, mentre i discepoli faticavano nel mare, egli che prima della sua risurrezione camminò sui flutti del mare in presenza de' suoi discepoli. La ragione di questo fatto si scopre subito, se se ne considera l'intimo significato. Che infatti raffigura questo mare, se non il secolo presente, in cui le vicissitudini e le agitazioni di questa vita corruttibile (rassomigliano) ai flutti (che si scontrano e) s'infrangono? Che rappresenta la terra ferma del lido, se non la perpetuità del riposo eterno? Perché dunque i discepoli si trovavano ancora alle prese coi flutti di questa vita mortale, si affaticavano nel mare: e siccome il nostro Redentore s'era già spogliato della corruzione della carne, dopo la sua risurrezione stava sul lido.
&teDeum

[Ant 2]
Gettate la rete * a destra della barca e ne troverete, alleluia.

[Oratio]
O Dio, che ogni anno ci allieti colla solennità della risurrezione del Signore: concedi benigno, che, mediante le feste temporali che celebriamo, meritiamo di giungere alle gioie eterne.
$Per eumdem

[Ant 3]
Gesù disse * ai suoi discepoli: Portate qua dei pesci che avete preso ora. Simon Pietro montò nella barca e tirò a terra la rete piena di grossi pesci, alleluia.

[LectioE]
v. Lettura del santo Vangelo secondo Giovanni
!Gio 21:1-14.
21:1 Dopo di ciò si manifestò di nuovo Gesù ai discepoli sul mare di Tiberiade, e si manifestò in questo modo :
21:2 Erano insieme Simon Pietro, e Tommaso soprannominato Didimo, e Natanaele, il quale era di Cana della Galilea, e i figli di Zebedeo, e due altri dei suoi discepoli.
21:3 Dice loro Simon Pietro : Vo a pescare. Gli rispondono : Veniamo anche noi con te. Partirono, ed entrarono in una barca : e quella notte non presero nulla. 
21:4 E fattosi giorno Gesù stette sul lido : I discepoli però non conobbero che fosse Gesù.
21:5 Disse adunque loro Gesù : Figli, avete voi nulla da mangiare ? Gli risposero : No.
21:6 Ed egli disse loro : Gettate la rete dalla parte destra della barca, e troverete.  La gittarono adunque : e non potevano più tirarla a causa della gran quantità di pesci.
21:7 Disse perciò a Pietro quel discepolo che Gesù amava : Egli è il Signore. E Simon Pietro sentito che è il Signore, si cinse la tonaca (poiché egli era nudo) e si gittò in mare.
21:8 E gli altri discepoli si avanzarono colla barca (poiché non erano lungi di terra, ma circa a ducento cubiti), e tiravano la rete coi pesci.
21:9 E quando furono a terra, vedono reparato il carbone, sul quale era stato messo del pesce, e del pane.
21:10 Disse loro Gesù : Date qua dei pesci che avete presi adesso.
21:11 Andò Simon Pietro, e tirò a terra la rete piena di cento cinquantatré grossi pesci. E sebbene erano tanti, la rete non si strappò.
21:12 Dice loro Gesù : Su via desinate. Nessuno però dei discepoli ebbe ardire di domandargli : Chi sei tu? sapendo che era 
il Signore.
21:13 Si appressa dunque Gesù, e prende il pane : e lo distribuisce ad essi, e similmente il pesce.
21:14 Così già per la terza volta si manifestò Gesù ai suoi discepoli, risuscitato che fu da morte. 
$Te decet
