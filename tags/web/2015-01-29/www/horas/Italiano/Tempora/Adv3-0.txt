[Rank]
Dominica III Adventus;;Semiduplex;;5.6

[Rank1960]
Dominica III Adventus;;Semiduplex;;6

[Rule]
9 lectiones
Antiphonas horas

[Ant Vespera]
Il Signore verrà, * et non tarderà, ed illuminerà ciò ch'è nascosto nelle tenebre, e si manifesterà a tutte le genti, alleluia.
Gerusalemme, esulta grandemente * perché il Salvatore verrà a te, alleluia.
Manifesterò in Sion * la salvezza, ed in Gerusalemme la mia gloria, alleluia.
I monti e tutti i colli * saranno abbassati: e le strade storte diventeranno diritte, e piane le malagevoli: vieni, Signore, e non voler più tardare, alleluia.
Viviamo con giustizia e pietà,* aspettando la beata speranza (ch'è) la venuta del Signore.

[Capitulum Vespera]
!Phil 4:4-5
v. Fratelli: State sempre allegri nel Signore: lo ripeto, state allegri. La vostra modestia sia palese a tutti gli uomini: ché il Signore è vicino.
$Deo gratias

[Ant 1]
Prima di me * non fu formato alcun Dio, né vi sarà dopo di me: perciò dinanzi a me si piegherà ogni ginocchio, e mi confesserà ogni lingua.

[Oratio]
Signore, porgi il tuo orecchio alle nostre preghiere: e colla grazia della tua venuta rischiara le tenebre della nostra mente: 
$Qui vivis

[Lectio1]
Dal Profeta Isaia
!Isa 26:1-6
1 In quel giorno si canterà questo cantico nella terra di Giuda: Nostra città forte è Sion, il Salvatore si porrà in essa per muro e parapetto. 
2 Aprite le porte, ed entri la gente giusta che custodisce la verità. 
3 L'antico errore è dissipato: tu manterrai la pace: la pace, perché in te abbiam sperato. 
4 Voi avete sperato nel Signore per i secoli eterni, nel Signore Dio forte in perpetuo. 
5 Poiché egli deprimerà quelli che stanno in alto, l'altiera città umilierà. La umilierà fino a terra, l'abbasserà fino alla polvere. 
6 La calpesteranno i piedi, i piedi del povero, le orme dei miseri.

[Responsory1]
R. Ecco che il Signore apparirà sopra una bianca nube, 
* E con lui migliaia di Santi: ed avrà scritto sulla sua veste e sul suo fianco: Re dei re, e Signore dei dominanti.
V. Apparirà alla fine, e non si smentirà: se indugierà, aspettalo, perché certo verrà. 
R. E con lui migliaia di Santi: ed avrà scritto sulla sua veste e sul suo fianco: Re dei re, e Signore dei dominanti.

[Lectio2]
!Isa 26:7-10
7 La via del giusto è retta, retto il sentiero del giusto su cui cammina. 
8 Anche nella via dei tuoi giudizi, o Signore, noi t'abbiamo aspettato: il tuo nome, e il tuo ricordo sono il desiderio dell'anima. 
9 L'anima mia ti ha desiderato nella notte, ma anche col mio spirito e col mio cuore mi rivolgerò a te fin dal mattino. Quando avrai eseguito i tuoi giudizi sulla terra, gli abitanti del mondo apprenderanno la giustizia. 
10 Abbiam pure compassione dell'empio, ma esso non imparerà la giustizia esso commette iniquità nella terra dei santi, e perciò non vedrà la gloria del Signore.

[Responsory2]
R. Betlemme, città del sommo Dio, da te uscirà il Dominatore d'Israele, e la sua generazione è dal principio dei giorni eterni, e sarà glorificato in mezzo a tutta quanta la terra: 
* E sarà pace nella nostra terra, quando verrà.
V. Annunzierà la pace alle Genti, e il suo potere (si stenderà) da un mare fino all'altro mare.
R. E sarà pace nella nostra terra, quando verrà.

[Lectio3]
!Isa 26:11-14
11 Signore, si alzi la tua mano, ed essi non lo vedano: vedano gl'invidiosi del popolo, e rimangan confusi: e il fuoco divori i tuoi nemici. 
12 Signore, tu ci darai la pace perché tutte le opere nostre tu le hai fatte per noi. 
13 Signore Dio nostro, altri padroni fuori di te ci han signoreggiato, solo per tua grazia ci ricorderemo del tuo nome. 
14 I morti non tornino a vivere, i giganti non risorgano: perciò tu li visitasti e sterminasti, e hai fatto perire ogni loro memoria.

[Responsory3]
R. Colui che deve venire, verrà e non tarderà: e non ci sarà più timore nei nostri confini 
* Ché egli è il nostro Salvatore.
V. Cancellerà tutte le nostre iniquità, e getterà in fondo al mare tutti i nostri peccati. 
R. Ché egli è il nostro Salvatore.
&Gloria
R. Ché egli è il nostro Salvatore.

[Lectio4]
Sermone di san Leone Papa
!Sermone 2 sul digiuno del decimo mese e sulle collette
Come ce ne avverte la natura del tempo e la consuetudine della nostra devozione, noi vi esortiamo, o dilettissimi, con sollecitudine di pastore, ad osservare il digiuno del decimo mese, affine di offrire a Dio un giustissimo sacrificio di continenza per il conseguito raccolto di tutti i frutti ch'egli ci ha largito. Poiché che v'ha di più efficace del digiuno? osservandolo, noi ci avviciniamo a Dio, e, resistendo al diavolo, superiamo le attrattive del vizio.

[Responsory4]
R. Egitto, non piangere, perché il tuo Dominatore verrà a te, e dinanzi a lui si commoveran gli abissi, 
* Per liberare il suo popolo dalla mano dell'oppressore.
V. Ecco che il Signore degli eserciti verrà, il Dio tuo con grande potenza. 
R. Per liberare il suo popolo dalla mano dell'oppressore.

[Lectio5]
Infatti il digiuno fu sempre  un alimento per la virtù. Dall'astinenza infine procedono i pensieri casti, le sagge risoluzioni, i consigli più salutari: e, colle volontarie mortificazioni, la carne muore alle male voglie, e lo spirito si rinnova colle virtù. Ma perché la salvezza delle anime nostre non si acquista solo col digiuno, aggiungiamo al nostro digiuno le opere di misericordia verso i poveri. Facciamo servire alla virtù ciò che sottraiamo alla sensualità. L'astinenza di chi digiuna divenga il pasto del povero.

[Responsory5]
R. Il suo tempo è prossimo a venire, e i suoi giorni non saran prolungati: 
* Avrà pietà il Signore di Giacobbe, ed Israele sarà salvato.
V. Ritorna, o vergine d'Israele, ritorna alle tue città.
R. Avrà pietà il Signore di Giacobbe, ed Israele sarà salvato.

[Lectio6]
Attendiamo a difendere le vedove, ad assistere gli orfani, a consolare chi piange, a rappacificare i dissidenti. Accogliamo il pellegrino, soccorriamo l'oppresso, vestiamo l'ignudo, assistiamo l'infermo: affinché ognuno di noi, dopo avere offerto a Dio, autore di ogni bene, con queste buone opere un sacrificio di pietà, meriti di ricevere da lui in ricompensa il regno celeste. Digiuniamo dunque Mercoledì e Venerdì: Sabato poi vegliamo insieme presso il beato Pietro Apostolo: affinché, soccorsi dai suoi meriti, possiamo impetrare ciò che domandiamo per mezzo di nostro Signore Gesù Cristo, che col Padre e collo Spirito Santo vive e regna nei secoli dei secoli. - Così sia.

[Responsory6]
R. Signore scenderà come pioggia sul vello: 
* Spunterà nei giorni di lui la giustizia e abbondanza di pace.
V. E lo adoreranno tutti i re, tutte le genti gli saran soggette.
R. Spunterà nei giorni di lui la giustizia e abbondanza di pace.
&Gloria
R. Spunterà nei giorni di lui la giustizia e abbondanza di pace.

[Lectio7]
Lettura del santo Evangelo secondo Giovanni
!Joannes 1:19-28
In quell'occasione: i Giudei da Gerusalemme mandarono a Giovanni dei sacerdoti e dei leviti per domandargli Tu chi sei? Eccetera.
_
Omelia di san Gregorio Papa
!Omelia 7 sul Vangelo
Le parole che ora abbiamo inteso leggere, fratelli carissimi, ci lodano l'umiltà di Giovanni: il quale, pur essendo di tanta virtù da poter essere creduto il Cristo, preferì rimaner saldo al suo posto, e non di essere dall'umana opinione vanamente esaltato più di quello che era. Infatti egli confessò, e non negò: e confessò: "Non sono io il Cristo". Ma dicendo egli: "Non sono" negò, si, quel che non era, ma non negò quello che era: affinché, dicendo la verità, divenisse membro di colui il cui nome egli falsamente non si usurpava. Onde perché non vuole attribuirsi il nome di Cristo, diviene membro di Cristo e mentre si studia di riconoscere umilmente la propria debolezza, merita veramente di partecipare alla di lui grandezza.

[Responsory7]
R. Vieni, Signore, e non voler più tardare: perdona i peccati al tuo popolo. 
* E richiama i dispersi nella loro terra.
V. Scuoti, o Signore, la tua potenza, e vieni a salvarci.
R. E richiama i dispersi nella loro terra.

[Lectio8]
Ma quando ci torna alla mente un altro detto del nostro Redentore, le parole che abbiamo letto sollevano in noi una questione molto intricata. Difatti in altro luogo il Signore, richiesto dai discepoli intorno alla venuta di Elia, rispose: «Elia è già venuto, e non lo conobbero, ma fecero contro di lui tutto ciò che vollero; e, se lo volete sapere, proprio Giovanni è Elia» (Matt. 17,12). Giovanni poi, richiestone, risponde: «Io non sono Elia». Or come va, fratelli carissimi, che la Verità afferma una cosa, e il profeta della verità la nega? Giacché son cose molto diverse; «Egli è»; e: «Io non sono». Come dunque è egli profeta della verità, se non è d'accordo colle parole della stessa Verità?

[Responsory8]
R. Ecco che il rampollo di Jesse discenderà per la salvezza dei popoli, lui le Genti invocheranno; 
* E il suo nome sarà glorioso.
V. Il Signore Dio gli darà il trono di David, suo padre, e regnerà sulla casa di Giacobbe in eterno. 
R. E il suo nome sarà glorioso.

[Lectio9]
Ma se noi cerchiamo d'approfondire la verità, troviamo come ciò che pare contraddittorio non lo è punto. Infatti l'Angelo, parlando di Giovanni, dice a Zaccaria: «Egli andrà dinanzi a lui collo spirito e colla potenza di Elia» (Luc. 1,17). E lo dice dover venire collo spirito e colla potenza di Elia, perché, come Elia precederà la seconda venuta del Signore, così Giovanni ha preceduto la prima. E come quello sarà il precursore del Giudice, così questo è stato il precursore del Redentore. Giovanni dunque era Elia per lo spirito, ma nella persona non era Elia. Quindi ciò che il Signore afferma dello spirito, Giovanni lo nega della persona.

[Responsory9]
R. Il Signore c'insegnerà le sue vie, e noi cammineremo nei suoi sentieri: 
* Perché da Sion uscirà la legge, e la parola del Signore da Gerusalemme.
V. Venite, saliamo al monte del Signore, e alla casa del Dio di Giacobbe. 
R. Perché da Sion uscirà la legge, e la parola del Signore da Gerusalemme.
&Gloria
R. Perché da Sion uscirà la legge, e la parola del Signore da Gerusalemme.

[Ant Laudes]
Il Signore verrà, * et non tarderà, ed illuminerà ciò ch'è nascosto nelle tenebre, e si manifesterà a tutte le genti, alleluia.
Gerusalemme, esulta grandemente * perché il Salvatore verrà a te, alleluia.
Manifesterò in Sion * la salvezza, ed in Gerusalemme la mia gloria, alleluia.
I monti e tutti i colli * saranno abbassati: e le strade storte diventeranno diritte, e piane le malagevoli: vieni, Signore, e non voler più tardare, alleluia.
Viviamo con giustizia e pietà,* aspettando la beata speranza (ch'è) la venuta del Signore.

[Capitulum Laudes]
!Phil 4:4-5
v. Fratelli: State sempre allegri nel Signore: lo ripeto, state allegri. La vostra modestia sia palese a tutti gli uomini: ché il Signore è vicino.
$Deo gratias

[Ant 2]
Sul trono * di David e sul regno di lui egli sederà in eterno, alleluia.

[Capitulum Tertia]
!Phil 4:4-5
v. Fratelli: State sempre allegri nel Signore: lo ripeto, state allegri. La vostra modestia sia palese a tutti gli uomini: ché il Signore è vicino.
$Deo gratias

[Capitulum Sexta]
!Phil 4:6
v. Non vi affannate per niente ma in ogni cosa esponete a Dio le vostre domande con preghiere e suppliche accompagnate da sentimenti di riconoscenza.
$Deo gratias

[Capitulum Nona]
!Phil 4:7
v. E la pace di Dio, che sorpassa ogni intelligenza, custodisca i vostri cuori e le vostre menti in Gesù Cristo Signor nostro.
$Deo gratias

[Ant 3]
Beata sei, o Maria, * che hai creduto al Signore: s'adempiranno in te le cose che ti sono state dette dal Signore, alleluia.
