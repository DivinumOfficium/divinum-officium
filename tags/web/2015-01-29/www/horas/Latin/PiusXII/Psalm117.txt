117:1 Gratias agite Domino, quia bonus est; * quia in aeternum misericordia eius.
117:2 Dicat domus Israel: * In aeternum misericordia eius.
117:3 Dicat domus Aaron: * In aeternum misericordia eius.
117:4 Dicant qui timent Dominum: * In aeternum misericordia eius.
117:5 De tribulatione invocavi Dominum; * exaudivit me Dominus et liberavit me.
117:6 Dominus mecum est: non timeo; * quid faciat mihi homo?
117:7 Dominus mecum est, adiutor meus, * et ego confusos videbo inimicos meos.
117:8 Melius est confugere ad Dominum, * quam confidere in homine.
117:9 Melius est confugere ad Dominum * quam confidere in principibus.
117:10 Omnes gentes circumvenerunt me: * in nomine Domini contrivi eos.
117:11 Undique circumvenerunt me: * in nomine Domini contrivi eos.
117:12 Circumvenerunt me sicut apes; adusserunt, sicut ignis spinas: * in nomine Domini contrivi eos.
117:13 Pulsus, impulsus sum, ut caderem; * sed Dominus adiuvit me.
117:14 Robur meum et fortitudo mea est Dominus; * et factus est mihi salvator.
117:15 Vox exsultationis et salutis * in tabernaculis iustorum:
117:16 Dextera Domini fortiter egit, dextera Domini erexit me, * dextera Domini fortiter egit.
117:17 Non moriar, sed vivam; * et enarrabo opera Domini.
117:18 Castigavit, castigavit me Dominus, * sed morti non tradidit me.
117:19 Aperite mihi portas iustitiae: ingressus per eas gratias agam Domino. *  Haec est porta Domini, iusti intrabunt per eam.
117:20 Gratias agam tibi, quod audisti me, * et factus es mihi salvator.
117:21 Lapis, quem reprobaverunt aedificantes, * factus est caput anguli.
117:22 A Domino factum est istud; * est mirabile in oculis nostris.
117:23 Hic est dies quem fecit Dominus; * exsultemus et laetemur de eo.
117:24 O Domine, salvum fac; o Domine, da prosperitatem! * Benedictus qui venit in nomine Domini;
117:25 Benedicimus vobis e domo Domini. * Deus est Dominus, et illuxit nobis.
117:26 Ordinate pompam cum frondibus densis * usque ad cornua altaris.
117:27 Deus meus es tu, et gratias ago tibi; * Deus meus, laudibus te extollo.
117:28  
117:29 Gratias agite Domino, quia bonus est; * In aeternum miericordia eius.
 
