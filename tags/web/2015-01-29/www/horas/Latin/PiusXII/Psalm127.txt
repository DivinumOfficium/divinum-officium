127:1 Beatus, quicumque times Dominum, * qui ambulas in viis eius!
127:2 Nam laborem manuum tuarum manducabis, * beatus eris et bene tibi erit.
127:3 Uxor tua sicut vitis fructifera * in penetralibus domus tuae,
127:4 Filii tui ut surculi olivarum * circa mensam tuam.
127:5 Ecce sic benedicitur viro, * qui timet Dominum!
127:6 Benedicat tibi Dominus ex Sion, * ut videas prosperitatem Ierusalem omnibus diebus vitae tuae;
127:7 Ut videas filios filiorum tuorum: * pax super Israel!
