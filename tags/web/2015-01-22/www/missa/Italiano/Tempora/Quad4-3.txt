[Rank]
Feria Quarta infra Hebdomadam IV in Quadragesima;;Feria major;;2

[Rule]
no Gloria
Suffragium=Sanctorum;Vivis;;
Super popul
LectioL1

[Introitus]
!Ezech 36:23-26
v. Quando avrò fatto conoscere tra di voi la mia santità, vi radunerò da tutte le terre, e infonderò su di voi un'acqua monda, e sarete purificati da tutte le vostre macchie; vi darò uno spirito nuovo.
!Ps 33:2
Benedirò il Signore in ogni tempo e la sua lode sarà sempre sulla mia bocca.
&Gloria
v. Quando avrò fatto conoscere tra di voi la mia santità, vi radunerò da tutte le terre, e infonderò su di voi un'acqua monda, e sarete purificati da tutte le vostre macchie; vi darò uno spirito nuovo.

[Oratio]
O Dio, che, per mezzo del digiuno, ai giusti concedi il premio dei meriti ed ai peccatori il perdono: abbi pietà di noi supplici; e fa' che l'umile riconoscimento dei nostri peccati ci valga la remissione delle colpe.
$Per Dominum

[LectioL1]
Dal libro del profeta Ezechiele.
!Ezech 36:23-28
Queste cose dice il Signore Dio: «Io darò gloria al mio nome grande, che è disonorato tra le nazioni in mezzo alle quali voi l'avete profanato, e le nazioni sapranno che io sono il Signore, perché avranno allora la prova della mia santità da quanto opererò in vostro favore. Io vi toglierò di mezzo alle genti, vi radunerò da tutte le regioni, vi condurrò alla vostra terra. Io verserò sopra di voi acqua pura, e voi sarete purificati da tutte le vostre immondezze, da tutti i vostri idoli. Io vi purificherò; e io vi darò un nuovo cuore, io porrò dentro di voi uno spirito nuovo, e toglierò dal vostro corpo il cuore di pietra, e vi darò un cuore di carne. Io metterò dentro di voi il mio spirito, vi farò seguire i miei precetti, osservare e praticare le mie leggi. Voi abiterete nella terra che io diedi ai padri vostri, voi sarete il mio popolo, ed io sarò il vostro Dio», dice il Signore onnipotente.
$Deo Gratias

[GradualeL1]
!Ps 38:12, 6
Venite, figli, ascoltatemi: vi insegnerò il timore del Signore.
V. Guardate a lui, sarete luminosi, il vostro volto non arrossirà.

[OratioL1]
Ti preghiamo, o Signore Dio onnipotente: da' a quanti espiano con questi sacri digiuni, di essere pure rallegrati da santa devozione; affinché, mitigati gli affetti terreni, più agevolmente raggiungiamo i doni celesti.
$Per Dominum

[Lectio]
Dal libro del profeta Isaia.
!Is 1:16-19
Così parla il Signore Iddio: «Lavatevi, purificatevi, togliete dai miei occhi la cattiveria dei vostri pensieri; cessate di fare il male, imparate a fare il bene, cercate la giustizia, soccorrete l’oppresso, proteggete l'orfano, difendete la vedova. E poi, doletevi di Me, se potrete. Se i vostri peccati fossero come scarlatto, diventeranno bianchi come la neve; e se fossero vermigli come la cocciniglia, diverranno bianchi come la lana. Se di buona volontà mi ascolterete, avrete i beni della terra», dice il Signore onnipotente.

[Graduale]
!Ps 32:12, 6
Beata la nazione che ha il Signore come Dio, il popolo che il Signore si è scelto a eredità.
V. Nella parola del Signore sono fatti i cieli, e nel soffio della sua bocca il loro esercito.
_
!Tractus
!Ps 102:10
Non trattarci, Signore, secondo i nostri errori, non punirci secondo le nostre colpe.
!Ps 78:8-9. 
V. Non ricordarti con noi delle colpe antiche: presto ci venga incontro il tuo affetto, perché siamo molto deboli. (si genuflette).
V. Aiutaci, o Dio della salvezza: e per la gloria del tuo nome, liberaci, Signore: e perdona i nostri errori per amore del tuo nome.

[Evangelium]
Seguito ++ del Santo Vangelo secondo Giovanni.
!Joann 9:1-38
In quel tempo: Gesù vide passando un uomo cieco dalla nascita, ed i suoi discepoli gli domandarono: «Maestro, chi ha peccato, lui o i suoi genitori, per nascere cieco?». Rispose Gesù: «Né lui né i suoi genitori han peccato ma è cosi perché in lui si manifestino le opere di Dio. Bisogna che io compia le opere di chi mi ha mandato finché è giorno; poi vien la notte, quando nessuno può operare. Finché son nel mondo son la luce del mondo». Ciò detto, sputò in terra, e, fatto del fango con la saliva, ne spalmò gli occhi del cieco, dicendogli: «Va', lavati nella vasca di Siloe, che significa l'Inviato». Andò colui a lavarsi e tornò che ci vedeva. I vicini e quelli che l'avevan veduto prima a mendicare, dicevano: «Non è quello che sedeva a chiedere l'elemosina?». Altri dicevano: «È lui». Altri·: «"No, ma uno che gli somiglia». Ma egli diceva: «Sono io: proprio quello». Gli dicevano: «Come mai ti si sono aperti gli occhi?», Rispose: «Quell'uomo che si chiama Gesù, fece del fango, me ne spalmò gli occhi e mi disse: “Va alla vasca di Siloe e lavati·. Ci sono andato; mi sono lavato e ci vedo». Gli domandarono: «Dov'è costui?». Rispose: «Non lo so». Condussero allora il già cieco dai Farisei. Ed era di sabato, quando Gesù fece quel fango e gli aprì gli occhi. Allora i Farisei lo interrogarono di nuovo in qual modo avesse ottenuta la vista. Ed egli rispose loro: «Mi ha posto del fango sugli occhi, mi sono lavato e ci vedo». Ma alcuni dei Farisei osservavano: «Non è da Dio quest'uomo, che non osserva il sabato». Altri dicevano: «Come può un uomo peccatore far tali prodigi?». E tra loro v'era disaccordo. Dicon pertanto un'altra volta al cieco: «E tu che dici di colui che t'ha aperto gli occhi?». Egli rispose: «È un profeta». E i Giudei però non credettero che prima fosse stato cieco e che avesse riacquistato la vista, fino a tanto che non ebbero chiamati i genitori di quello che ora ci vedeva, e li interrogarono dicendo: «È questo il vostro figlio che voi dite nato cieco? Come mai ora ci vede?». Risposero i genitori di lui: «Sappiamo che questo è nostro figlio e che è nato cieco; come poi ora ci veda no lo sappiamo, e neppure sappiamo chi gli abbia aperti gli occhi; domandatene a lui; ha i suoi anni: parli lui di quanto lo riguarda». Così dissero i suoi genitori perché avevano paura dei Giudei, i quali avevan già stabilito che se uno riconoscesse Gesù come Cristo, fosse espulso dalla Sinagoga. Per questo i genitori dissero: «Ha i suoi anni: domandatene a lui». Chiamarono quindi di bel nuovo l'uomo che era stato cieco e gli dissero: «Da' gloria a Dio! Noi sappiamo che quest'uomo è peccatore». Egli disse loro: «Se sia peccatore non lo so; ma so questo solo: che ero cieco e ora ci vedo». Gli dissero ancora: «E che ti fece? Come ti aprì gli occhi?». E lui: «Ve l'ho già detto, e l'avete sentito; che volete sapere di più? Volete forse anche voi farvi suoi discepoli?». Lo caricarono allora di ingiurie e gli dissero: «Sii tu suo discepolo; quanto a noi, siamo discepoli di Mosè. Noi sappiamo che a Mosè parlò Dio; ma costui non sappiamo di dove sia». Rispose il cieco guarito: «Qui appunto sta la meraviglia, che voi non sapete di dove sia e intanto mi ha aperto gli occhi. Or sappiamo che Dio non ascolta i peccatori; ma se uno ha il timor di Dio e fa la sua volontà, egli l'esaudisce. Mai s'è sentito dire che uno abbia aperti gli occhi ad un cieco nato. E se questi non fosse da Dio non avrebbe potuto far ciò». Gli risposero dicendo: « Sei nato carico di peccati e ci vuoi far da maestro?». E lo cacciarono fuori. Sentì Gesù che l'avevan cacciato fuori, e, incontratolo gli disse: «Credi tu nel Figlio di Dio?». Quegli rispose: «E chi è, Signore, affinché creda in lui?». Gli disse Gesù: «Tu lo vedi, e chi parla con te è proprio Lui». Allora egli esclamò: «Signore, io credo». E, prostratosi, l'adorò.

[Offertorium]
!Ps 65:8-9, 20
Benedite, popoli, il nostro Dio, e fate udire il canto della sua lode: Egli ha posto la nostra anima tra i viventi e non ha reso incerto il nostro piede. Benedetto sia dunque il Signore, che non ha ripudiato la mia preghiera, e non ha tolto da me il suo amore.

[Secreta]
Dio onnipotente, ti preghiamo umilmente perché, in grazia di questi sacrifici, siano cancellati i nostri peccati; poiché solo così Tu ci doni la vera salute dell'anima e del corpo.
$Per Dominum

[Communio]
!Joann 9:11
Gesù fece del fango con della saliva, me ne spalmò gli occhi; io andai, li lavai, vidi e credetti in Dio.

[Postcommunio]
I sacramenti ricevuti, o Signore Dio nostro, ci sazino di cibi spirituali e ci difendano con aiuti corporali.
$Per Dominum

[Super populum]
!Orazione sul popolo.
v. Preghiamo.
v. Inchinatevi davanti a Dio.
v. O Signore, apri benigno il tuo orecchio alle nostre suppliche: e affinché tu possa concedere a chi chiede quello che desidera, fa' che domandiamo quello che Ti piace!
$Per Dominum

