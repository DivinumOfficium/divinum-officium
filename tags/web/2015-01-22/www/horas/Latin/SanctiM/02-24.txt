[Rank]
S. Matthiae Apostoli;;Duplex II classis;;5.1;;ex C1

[Rule]
ex C1;
Antiphonas horas
Psalmi Dominica
9 lectiones

[Oratio]
Deus qui beatum Matthiam Apostolorum tuorum collegio sociasti: tribue quaesumus;~
ut eius interventione, tuae circa nos pietatis semper viscera sentiamus
$Per Dominum

[Lectio1]
De Actibus Apostolorum
!Acts 1:15-18
15 In diebus illis, exsurgens Petrus in medio fratrum, dixit (erat autem turba~
hominum simul, fere centum viginti):
16 Viri fratres, oportet impleri Scripturam quam praedixit Spiritus Sanctus per~
os David de Juda, qui fuit dux eorum qui comprehenderunt Jesum:
17 qui connumeratus erat in nobis, et sortitus est sortem ministerii hujus.
18 Et hic quidem possedit agrum de mercede iniquitatis, et suspensus crepuit~
medius: et diffusa sunt omnia viscera ejus.

[Lectio2]
!Acts 1:19-22
19 Et notum factum est omnibus habitantibus Jerusalem, ita ut appellaretur ager~
ille, lingua eorum, Haceldama, hoc est, ager sanguinis.
20 Scriptum est enim in libro Psalmorum: Fiat commoratio eorum deserta, et non~
sit qui inhabitet in ea: et episcopatum ejus accipiat alter.
21 Oportet ergo ex his viris qui nobiscum sunt congregati in omni tempore quo~
intravit et exivit inter nos Dominus Jesus,
22 incipiens a baptismate Joannis usque in diem qua assumptus est a nobis,~
testem resurrectionis ejus nobiscum fieri unum ex istis.

[Lectio3]
!Acts 1:23-26
23 Et statuerunt duos, Joseph, qui vocabatur Barsabas, qui cognominatus est~
Justus, et Mathiam.
24 Et orantes dixerunt: Tu Domine, qui corda nosti omnium, ostende quem elegeris~
ex his duobus unum,
25 accipere locum ministerii hujus et apostolatus, de quo praevaricatus est~
Judas ut abiret in locum suum.
26 Et dederunt sortes eis, et cecidit sors super Mathiam: et annumeratus est cum~
undecim Apostolis.

[Lectio4]
De Expositione sancti Augustini Episcopi super Psalmum octogesimum sextum. 
!Ante medium. 
Fundamenta ejus in montibus sanctis: diligit Dominus portas Sion. Quare~
sunt fundamenta Apostoli, et Prophetae? Quia eorum auctoritas portat~
infirmitatem nostram. Quare sunt portae? Quia per ipsos intramus ad regnum Dei.~
Praedicant enim nobis: et cum per ipsos intramus, per Christum intramus. Ipse~
est enim janua. Et cum dicuntur duodecim portae Jerusalem, et una porta Christus,~
et duodecim portae Christus, quia in duodecim portis Christus: et ideo~
duodenarius numerus Apostolorum. Sacramentum magnum hujus duodenarii~
significatio est numeri. Sedebitis, inquit, super duodecim sedes, judicantes~
duodecim tribus Israël.

[Lectio5]
Si duodecim sellae ibi sunt, non est ubi sedeat tertius decimus Paulus~
Apostolus et non erit quomodo judicet: et ipse se judicaturum dixit, non~
homines tantum, sed et angelos. Quos angelos, nisi apostatas angelos? Nescitis,~
inquit, quia angelos judicabimus? Responderet ergo turba: Quid te jactas~
judicaturum? Ubi sedebis? Duodecim sedes dixit Dominus duodecim Apostolis: unus~
cecidit Judas, in locum ipsius sanctus Matthias ordinatus est; impletus est~
duodenarius numerus sedium: Primo locum inveni, ubi sedeas, et sic te minare~
judicaturum. Duodecim ergo sedes quid sibi velint, videamus. Sacramentum est~
cujusdam universitatis, quia per totum orbem terrarum futura erat Ecclesia: unde~
vocatur hoc aedificium ad Christi compagem.

[Lectio6]
Et ideo quia undique venitur ad judicandum, duodecim sedes sunt; sicut quia~
undique intratur in illam civitatem, duodecim portae sunt. Non solum ergo illi~
duodecim, et Apostolus Paulus, sed quotquot judicaturi sunt, propter~
significationem universitatis ad sedes duodecim pertinent: quemadmodum quotquot~
intrabunt, ad duodecim portas pertinent. Partes enim mundi quatuor sunt, Oriens,~
Occidens, Aquilo et Meridies, Istae quatuor partes assidue nominantur in~
Scripturis. Ab istis quatuor ventis, sicut dicit Dominus in Evangelio, a quatuor~
ventis se collecturum electos suos: ab omnibus ergo istis quatuor ventis vocatur~
Ecclesia. Quomodo vocatur? Undique in Trinitate vocatur. Non vocatur nisi per~
baptismum in nomine Patris, et Filii, et Spiritus sancti. Quatuor ergo ter ducta~
duodecim inveniuntur.

[Lectio7]
Lectio sancti Evangelii secundum Matthaeum.
!Matt 11:25-30
In illo tempore: Respondens Jesus dixit: Confiteor tibi Pater, Domine caeli et~
terrae, quia abscondisti haec a sapientibus, et prudentibus, et revelasti ea~
parvulis. Et reliqua.
_
Homilia sancti Augustini Episcopi.
!Serm. 10. de Verbis Domini.
Venite ad me omnes qui laboratis. Quare enim omnes laboramus, nisi quia sumus~
homines mortales, fragiles, infirmi, lutea vasa portantes, quae faciunt invicem~
angustias? Sed si angustiantur vasa carnis, dilatentur spatia caritatis. Quid~
ergo dicit, Venite ad me omnes qui laboratis, nisi ut non laboretis? Denique~
promissio ejus in promptu est, quoniam laborantes vocavit. Quaerent forte, qua~
mercede vocati sunt. Et ego vos, inquit, reficiam. Tollite jugum meum super vos~
et discite a me, non mundum fabricare, non cuncta visibilia et invisibilia~
creare, non in ipso mundo mirabilia facere, et mortuos suscitare: sed, Quoniam~
mitis sum, et humilis corde.

[Lectio8]
Magnus esse vis? a minimo incipe. Cogitas magnam fabricam construere~
celsitudinis? de fundamento prius cogita humilitatis. Et quantam quisque vult,~
et disponit superimponere molem aedificii, quanto erit majus aedificium, tanto~
altius fodit fundamentum. Et fabrica quidem cum construitur, in superna~
consurgit; qui autem fodit fundamentum ad ima deprimitur. Ergo et fabrica ante~
celsitudinem humiliatur, et fastigium post humiliationem erigitur.

[Lectio9]
Quod est fastigium construendae fabricae, quam molimur? quo perventurum est~
cacumen aedificii? Cito dico, usque ad conspectum Dei. Videtis quam excelsum est,~
quanta res est conspicere Deum. Qui desiderat, et quod dico, et quod audit~
intelligit. Promittitur nobis conspectus Dei, veri Dei, summi Dei. Hoc enim~
bonum est, videntem videre. Nam qui colunt falsos deos, facile illos vident: sed~
eos vident, qui oculos habent, et non vident. Nobis autem promittitur visio Dei~
viventis, et videntis.

[Responsory9]
R. Non sunt loquelae neque sermones, quorum no audiantur voces eorum
* In omnem terram exivit sonus eorum, et in fines orbis terrae verba eorum.
V. Nimis honorati sunt amici tui Deus, nimis confortatus est principatus eorum.
R. In omnem terram exivit sonus eorum, et in fines orbis terrae verba eorum.
&Gloria
R. In omnem terram exivit sonus eorum, et in fines orbis terrae verba eorum.

[LectioE]
v. Sequentia Sancti Evangelii secundum Matthaeum
!Matt 11:25-30
11:25 In illo tempore respondens Jesus dixit: Confiteor tibi, Pater, Domine~
caeli et terrae, quia abscondisti haec a sapientibus, et prudentibus, et~
revelasti ea parvulis.
11:26 Ita Pater: quoniam sic fuit placitum ante te.
11:27 Omnia mihi tradita sunt a Patre meo. Et nemo novit Filium, nisi Pater:~
neque Patrem quis novit, nisi Filius, et cui voluerit Filius revelare.
11:28 Venite ad me omnes qui laboratis, et onerati estis, et ego reficiam vos.
11:29 Tollite jugum meum super vos, et discite a me, quia mitis sum, et humilis~
corde: et invenietis requiem animabus vestris.
11:30 Jugum enim meum suave est, et onus meum leve.
$Te decet
