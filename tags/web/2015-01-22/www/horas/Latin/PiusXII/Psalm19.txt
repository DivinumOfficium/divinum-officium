19:1 Exaudiat te Dominus die tribulationis. * Protegat te nomen Dei Jacobi.
19:2 Mittat tibi auxilium de Sancto, * et de Sione te sustentet.
19:3 Memor sit omnium oblationum tuarum, * et holocaustum tuum habeat gratum.
19:4 Tribuat tibi quæ optat cor tuum * et impleat omne consilium tuum.
19:5 Lætemur de victoria tua, * et in nomine Dei nostri extollamus vexilla;
19:6 Impleat Dominus omnes petitiones tuas! * Jam novi Dominum tribuisse victoriam uncto suo,
19:7 Exaudisse eum de cælo sancto suo, * fortitudine victricis dexteræ suæ.
19:8 Illi curribus et isti equis, * nos autem nomine Domini, Dei nostri fortes sumus;
19:9 Illi collapsi sunt et ceciderunt, * nos vero stamus et permanemus.
19:10 Domine, victoriam tribue regi * et exaudi nos, quo die te invocamus.
