23:1 Domini est terra et quæ replent eam, * Orbis terrarum et qui habitant in eo.
23:2 Nam ipse super maria fundavit eum, * et super flumina ﬁrmavit eum.
23:3 Quis ascendet in montem Domini, * aut quis stabit in loco sancto ejus?
23:4 Innocens manibus et mundus corde, * qui non intendit mentem suam ad vana, nec cum dolo juravit proximo suo.
23:5 Hic accipiet benedictionem a Domino, * et mercedem a Deo Salvatore suo.
23:6 Hæc est generatio quærentium eum, * quærentium faciem Dei Jacobi.
23:7 Attollite, portæ, capita vestra, et attollite vos, fores antiquæ, * ut ingrediatur rex gloriæ.
23:8 « Quis est iste rex gloriæ? » * « Dominus fortis et potens, Dominus potens in prœlio. »
23:9 Attollite, portæ, capita vestra, et attollite vos, fores antiquæ, * ut ingrediatur rex gloriæ!
23:10 « Quis est iste rex gloriæ? » * « Dominus exercituum: ipse est rex gloriæ. »
