(Cantico di_Habacuc * Hab 3:13-19)
3:13 Ti movesti per salvare il tuo popolo, per salvarlo tu col tuo Cristo. Percuotesti il capo della casa dell'empio, discopristi i fondamenti di lei da imo a sommo.
3:14 Maledicesti il suo scettro, il capo de suoi guerrieri, che venivan qual turbine per isperdermi.  La loro burbanza come di chi si divora il povero nascostamente.
3:15 Facesti strada nel mare a' tuoi cavalli, per mezzo al fango delle acque profonde.
3:16 Udii e le mie viscere si commossero: a tal voce tremarono le labbra. Entri la putredine nelle mie ossa, pulluli dentro di me; Perché io abbia riposo nel giorno della tribolazione, e vada ad unirmi al nostro popolo accinto.
3:17 Perocché il fico non fiorirà, e la vigna non butterà: L'ulivo non manterrà fede col frutto, e le campagne non daranno da mangiare: Saran rapite dall'ovile le pecore e le stalle saran senza armenti.
3:18 Ma io mi rallegrerò nel Signore, ed esulterò in Dio mio Gesù.
3:19 Il Signore Dio mia fortezza: ed egli mi darà piedi come di cervo, Ed ei vincitore agli eccelsi luoghi miei mi condurrà cantante dei salmi.
