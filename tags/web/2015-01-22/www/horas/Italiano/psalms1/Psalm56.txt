56:1 Abbi pietà di me, o Dio, abbi pietà di me, * perché in te confida l'anima mia.
56:2 E all'ombra delle tue ali io spererò, * sino a che passi l'iniquità.
56:3 Io griderò a Dio Altissimo, * a Dio che mi benefica.
56:4 Mandò dal cielo a liberarmi: * coprì di vergogna quei che mi conculcavano.
56:5 Dio mandò la sua misericordia e la sua verità, * e liberò l'anima mia di mezzo ai giovani leoni; mi addormentai conturbato.
56:6 I figli degli uomini hanno per denti lance e saette, * e per lingua una spada acuta.
56:7 Innalzati sopra i cieli, o Dio, * e la tua gloria risplenda per tutta la terra.
56:8 Tesero un laccio a miei piedi: * e fecero piegare l'anima mia.
56:9 Scavarono dinanzi a me una fossa, * e vi sono caduti dentro.
56:10 Il mio cuore, o Dio, è pronto: il mio cuore è pronto; * canterò e salmeggerò.
56:11 Sorgi, o mia gloria; sorgi tu, o salterio, e tu, cetra; * io sorgerò coll'aurora.
56:12 Ti celebrerò, o Signore, fra i popoli, * e inneggerò a te tra le genti.
56:13 Perché la tua misericordia si è innalzata. fino ai cieli, * e la tua verità fino alle nubi.
56:14 Innalzati, o Dio, sopra i cieli, * e la tua gloria risplenda per tutta quanta la terra.
