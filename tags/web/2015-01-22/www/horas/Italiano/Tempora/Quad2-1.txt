[Rank]
Feria Secunda infra Hebdomadam II in Quadragesima;;Feria major;;2

[Rule]

[Lectio1]
Lettura del santo Vangelo secondo Giovanni
!Gio. 8:21-29
In quell'occasione: Gesù disse alle turbe dei Giudei Io me ne vado, e voi mi cercherete, e morrete nel vostro peccato. Eccetera.
_
Omelia di sant'Agostino Vescovo
!Trattato 38 su Giovanni, dopo il principio
Il Signore disse ai Giudei: «Io me ne vado» (Joan. 8,21). Infatti per Cristo Signore la morte fu un ritorno là donde era venuto e che non aveva mai abbandonato. «Io, disse, me ne vado, e voi mi cercherete», non per desiderio, ma per odio. E difatti, dopo che si fu involato agli sguardi degli uomini, egli fu cercato e da quelli che lo odiavano e da quelli che lo amavano : quelli perseguitandolo, questi per desiderio di possederlo. Già nei Salmi lo stesso Signore dice per il Profeta: «È perduto (ogni) scampo per me, e non c'è chi si curi della mia vita» (Ps. 141,7) E ancora in altro luogo d'un Salmo: «Siano confusi e svergognati quelli che cercano l'anima mia» (Ps. 39,15).

[Responsory1]
R. Mentre Giacobbe, uscito da Bersabea, proseguiva per Aran, il Signore gli parlò, dicendo: 
* La terra sulla quale dormi la darò a te e alla tua discendenza.
V. Egli innalzò con delle pietre un altare in onor del Signore versandovi sopra dell'olio, e Dio lo benedisse, dicendo.
R. La terra sulla quale dormi la darò a te e alla tua discendenza.

[Lectio2]
Il Signore dichiarò colpevoli coloro che non l'avessero cercato: e condannò quelli che lo cercavano. Difatti è bene cercare la vita di Cristo, ma come la cercarono i discepoli: ed è male cercare la vita di Cristo, ma come la cercarono i Giudei: perché quelli volevano dividerla con lui, questi sopprimerla. Così a questi, che lo cercavano con cattiva intenzione e con cuore perverso, che cosa egli soggiunse? «Mi cercherete»; e perché non crediate che mi cerchiate bene, voi «morrete nel vostro peccato» (Joan 8,21). Cercare Cristo malamente è morire nel proprio peccato, cioè odiare colui per cui solo si può essere salvi.

[Responsory2]
R. Iddio apparve a Giacobbe e lo benedisse dicendogli: Io sono il Dio di Betel dove ungesti la pietra e mi facesti un voto:
* Io ti farò crescere e ti moltiplicherò.
V. Veramente il Signore è in questo luogo, ed io non lo sapevo.
R. Io ti farò crescere e ti moltiplicherò.

[Lectio3]
Mentre gli uomini che sperano in Dio, non devono mai rendere male neppure in cambio del male; quelli rendevano male per il bene. Perciò il Signore predisse la sorte che li attendeva, annunziò ciò che prevedeva, che sarebbero morti nel loro peccato. Poi soggiunse: «Dove vado io, voi non potete venire» (ibi). In altra circostanza tenne a' suoi discepoli lo stesso linguaggio, ma non disse: «Morrete nel vostro peccato» (Joan 8, 21). Che disse dunque? Lo stesso che a questi: «Dove vado io, voi non potete venire». Non ne tolse loro la speranza, ma predisse che tarderebbe a realizzarsi. Infatti quando Gesù parlava loro così, essi non potevano seguirlo allora dov'egli andava, ma dovevano giungervi più tardi: mentre quelli cui Gesù, che tutto prevede, aveva detto: «Morrete nel vostro peccato», non vi sarebbero giunti mai.

[Responsory3]
@Tempora/Quad2-0:Responsory3

[Ant 2]
Io sono * il principio, come vi vado dicendo.

[Oratio 2]
Fa, Dio onnipotente, che la tua famiglia, la quale per mortificare la carne s'astiene da' cibi, per praticare la giustizia sia digiuna dalla colpa.
$Per Dominum

[Ant 3]
Colui che m'ha mandato * è con me, e non mi ha lasciato solo: perché io fo sempre quel che piace a lui.

[Oratio 3]
Ascolta, Dio onnipotente, le nostre suppliche: e come ci dai la fiducia di sperare pietà, così concedici benigno in effetto la consueta misericordia.
$Per Dominum
