41:1 (A karvezetõnek - Korach fiainak tanítókölteménye.)
41:2 Ahogy a szarvasünõ a forrás vizére kívánkozik, úgy vágyakozik a lelkem utánad, Uram.
41:3 Lelkem szomjazik az Isten után, az élõ Isten után. Mikor mehetek már, hogy lássam Isten arcát?
41:4 Könny a kenyerem nappal és éjjel, ha naponta mondják: Hol marad Istened?
41:5 A szívem megdobban, ha arra gondolok, hogyan vonultam be a fönséges sátorba, az Úr házába, ujjongás és énekszó közepette a vidám ünnepi közösséggel.
41:6 Lelkem, miért vagy szomorú és miért háborogsz? Remélj az Úrban és majd újra dicsõítem, mint arcom felderítõjét
41:7 és Istenemet! A lelkem roskadozik, amikor a Jordán földjén a Hermon felõl rád gondolok, te kicsi hegy.
41:8 Örvény hívja az örvényt vizeid zuhogásában, s minden örvényed és hullámod rám zúdul.
41:9 Nappal az Úr adja kegyelmét és éjjel neki énekelek, áldom éltetõ Istenemet.
41:10 Így szólok Istenhez: Sziklám vagy, miért feledkeztél meg rólam? Miért kell szomorúan járnom, ellenségtõl szorongatva?
41:11 A velõmbe hatol, ha ellenségeim gúnyolódnak, ha naponta mondják: Hol maradt Istened?
41:12 De miért vagy szomorú, lelkem, és miért háborogsz? Remélj Istenben és majd újra dicsõítem, mint arcom felderítõjét és Istenemet!
