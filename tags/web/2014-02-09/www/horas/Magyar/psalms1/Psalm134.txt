134:1 Dicsérjétek az Úr nevét, dicsérjétek szolgák, az Urat, 
134:2 kik az Úr házában állotok, a mi Istenünk háza tornáczaiban. 
134:3 Dicsérjétek az Urat, mert jó az Úr; dicséretet énekeljetek az õ nevének, mert gyönyörûséges. 
134:4 Mert Jákobot magának választá az Úr, Izraelt birtokáúl. 
134:5 Mert én tudom, hogy az Úr nagy, és a mi Istenünk minden istenek fölött. 
134:6 Mindent, a mit akar, az Úr megtesz mennyben, földön, a tengerben és minden mélységben; 
134:7 felhõket hoz elé a föld szélérõl, a villámokat esõvé teszi, a szeleket kibocsátja táraiból; 
134:8 ki megölte Egyiptom elsõszülötteit, embertõl baromig; 
134:9 és jeleket és csodákat bocsátott reád, Egyiptom! Fáraóra és minden õ szolgájára; 
134:10 ki megvert sok nemzetet, és megölt erõs királyokat: 
134:11 Széhont, az amorreusok királyát, és Ógot, Bázán királyát, és Kánaán minden országát; 
134:12 és azok földét örökségûl adá, örökségûl népének, Izraelnek. 
134:13 Uram! a te neved örök, Uram! a te emlékezeted nemzedékrõl nemzedékre. 
134:14 Mert az Úr megitéli népét, és szolgáinak megkegyelmez. 
134:15 A pogányok bálványai ezüst és arany, emberi kezek csinálmányai. 
134:16 Szájok vagyon, és nem szólanak; szemök vagyon, és nem látnak. 
134:17 Fülök vagyon, és nem hallanak; és lehelet sincsen szájokban. 
134:18 Hasonlók legyenek hozzájok, kik azokat csinálják; és mindnyájan, kik azokban bíznak. 
134:19 Izrael háza! áldjátok az Urat, Áron háza! áldjátok az Urat. 
134:20 Lévi háza! áldjátok az Urat; kik az Urat félitek, áldjátok az Urat. 
134:21 Áldott legyen az Úr Sionból, ki Jerusalemben lakik. 
