49:1 Dio degli dei, il Signore ha parlato: * e ha chiamato la terra,
49:2 dall'oriente fino all' occidente: * Da Sion [apparirà] lo splendore della sua bellezza.
49:3 Dio verrà manifestamente: * Egli il nostro Dio, e non starà in silenzio.
49:4 Un fuoco arderà alla sua presenza: * e una tempesta violenta lo circonderà.
49:5 Dall'alto chiamerà il cielo * e la terra per giudicare il suo popolo.
49:6 Radunategli tutti i suoi santi; * che eseguiscono la sua alleanza per mezzo di sacrifizi.
49:6 Se i cieli annunzieranno la sua giustizia: * perché giudice è Dio.
49:7 Ascolta, popolo mio, e io parlerò: Israele [ascolta], e io ti renderò testimonianza: * Io son Dio, il Dio tuo.
49:8 Non ti riprenderò per i tuoi sacrifizi * poiché i tuoi olocausti sono sempre dinanzi a me.
49:9 Non prenderò i vitelli dalla tua casa: * né i capretti dai tuoi greggi.
49:10 Perché son mie tutte le fiere dei boschi, * i giumenti dei monti, e i buoi.
49:11 Io conosco tutti gli uccelli del cielo: * e l'amenità delle campagne è in mio potere.
49:12 Se avessi fame, non lo direi a te: * perché mia è la terra, e quel che contiene.
49:13 Mangerò forse io le carni dei tori? * O berrò io il sangue dei capretti?
49:14 Offri a Dio sacrifizio di lode: * e sciogli all'Altissimo i tuoi voti.
49:15 E invocami nel giorno della tribolazione: * io ti libererò e tu mi renderai onore.
49:16 Ma al peccatore disse Dio: * Perché racconti le mie giustizie, e hai nella bocca la mia alleanza?
49:17 Tu che hai in odio la disciplina, * e ti sei gettato dietro le spalle le mie parole:
49:18 Se vedevi un ladro, correvi a lui: * e facevi comunella con gli adulteri.
49:19 La tua bocca fu piena di malizia, * e la tua lingua ordiva inganni.
49:20 Sedendo parlavi contro del tuo fratello, e ponevi inciampo al figlio di tua madre: * Tu hai fatto questo, e io mi tacqui.
49:21 Tu hai pensato iniquamente che io sia simile a te; * ti riprenderò e ti porrò di contro alla tua faccia.
49:22 Ponete mente a queste cose voi, che dimenticate Dio, * affinché egli non vi rapisca, e non vi sia chi vi liberi.
49:23 Sacrifizio di lode mi onorerà: * ed esso è la via, per cui mostrerò all' uomo la salute di Dio.
