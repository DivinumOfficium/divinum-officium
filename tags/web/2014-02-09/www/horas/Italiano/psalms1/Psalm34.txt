34:1 Giudica, o Signore, quelli che mi fanne del male, * combatti quelli che mi combattono.
34:2 Prendi le armi e lo scudo: * e levati in mio aiuto.
34:3 Tira fuori la spada, e chiudi il passo a quelli che mi perseguitano; * dì all’anima mia: Io sono la tua salvezza.
34:4 Siano confusi e svergognati, * quelli che insidiano alla mia vita.
34:5 Siano volti in fuga e coperti di confusione, * quei che macchinano del male contro di me.
34:6 Diventino come polvere dinanzi al vento; * e l’Angelo del Signore li prema.
34:7 La loro via sia tenebrosa e sdrucciolevole: * e l’Angelo del Signore li insegua.
34:8 Perché senza motivo mi tesero occultamente il loro laccio di morte: * senza ragione oltraggiarono l’anima mia.
34:9 Gli sopravvenga un laccio a cui non pensa:  lo colga la rete che ha nascosto: * e cada egli stesso nel suo laccio.
34:10 Ma l’anima mia esulterà nel Signore: * e si rallegrerà per la propria salvezza.
34:10 Tutte le mie ossa diranno: * Signore, chi è simile a te?
34:10 che liberi il misero dalle mani di quei che sono più forti di lui; * l’indigente e il povero da quelli che lo spogliano.
34:11 Levatisi su testimoni iniqui, * mi domandavano conto di cose ch’io ignoravo.
34:12 Mi rendevano il male per il bene: * è la sterilità per l’anima mia.
34:13 Ma io mentre essi mi molestavano, * mi rivestiva di cilicio.
34:14 Umiliava col digiuno l’anima mia; * e nel mio seno ritornava la mia orazione.
34:15 Come per un parente e per un nostro fratello avevo compiacenza: * come un uomo in lutto e contristato mi umiliavo.
34:16 Ed essi contro di me si rallegrarono e si adunarono; * si accumularono sopra di me flagelli, e io non sapevo.
34:17 Furono dispersi ma non si compunsero: mi tentarono, mi coprirono d’insulti: * digrignarono i denti contro di me.
34:17 Signore, quando porrai tu mente? * Scampa l’anima mia dalla loro malignità: l’unica mia dai leoni.
34:18 Io ti confesserò in una grande Chiesa: * in mezzo a un popolo numeroso ti loderò.
34:19 Non abbian da rallegrarsi su me quelli che ingiustamente mi sono avversi: * che mi odiano senza motivo, e strizzano gli occhi.
34:20 Poiché mi dicevano bensì parole di pace: * ma nella commozione della terra meditavano inganni.
34:21 Dilatarono contro di me la loro bocca; * dissero: Bene, bene, i nostri occhi hanno veduto.
34:22 Tu hai veduto, o Signore; non restare in silenzio: * Signore, non allontanarti da me.
34:23 Levati su, e prendi a cuore il mio giudizio; * Dio mio, e Signor mio, [difendi] la mia causa.
34:24 Giudicami seconda la tua giustizia, o Signore Dio mio, * non abbiano a rallegrarsi su di me.
34:25 Non dicano nei loro cuori: Bene, buon per noi, * non dicano: Lo abbiamo divorato.
34:26 Siano insieme confusi e svergognati, * quei che si rallegrano dei miei mali.
34:27 Siano coperti di confusione e di rossore * quei che parlano con superbia contro di me.
34:28 Esultino e si rallegrino quei che vogliono la mia giustizia, * e dicano sempre: Sia magnificato il Signore, quei che vogliono la pace del suo servo.
34:28 E la mia lingua celebrerà la tua giustizia, * le tue lodi tutto il giorno.
