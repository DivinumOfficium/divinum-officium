[Rank]
S. Agathae Virginis et Martyris;;Duplex majus;;4;;ex C6

[Rule]
ex C6;
9 lectiones

[Ant Vespera]
Quis es tu, * qui venisti ad me curare vulnera mea? Ego sum Apostolus Christi: nihil in me dubites filia;;109
Medicinam carnalem * corpori meo numquam exhibui, sed habeo Dominum Jesum Christum, qui solo sermone restaurat universa;;112
Gratias tibi ago * Domine Jesu Christe, quia memor es mei, et misisti ad me Apostolum tuum curare vulnera mea;;121
Qui me dignatus est * ab omni plaga curare, et mamillam meam meo pectori restituere, ipsum invoco Deum vivum;;126

[Capitulum Vespera]
!Sir 51:1-3
v.Confitebor tibi Domine Rex, et collaudabo te Deum Salvatorem meum. Confitebor~
nomini tuo: quoniam adjutor et protector factus es mihi, et liberasti corpus~
meum a perditione.
$Deo gratias
_
R.br. Adjuvabit eam * Deus vultu suo.
R. Adjuvabit eam * Deus vultu suo.
V. Deus in medio ejus, non commovebitur.
R. Deus vultu suo
&Gloria
R. Adjuvabit eam * Deus vultu suo.

[Ant 1]
Stans beata Agatha * in medio carceris, expansis manibus orabat ad Dominum:~
Domine Jesu Christe, magister bone, gratias tibi ago, qui me fecisti vincere~
tormenta carnificum: jube me Domine ad tuam immarcescibilem gloriam feliciter~
pervenire.

[Ant Matutinum]
Ingenua sum * et ex spectabili genere, ut omnis parentela mea testatur;;1
Et si ingenua es, * cur te ostendis servilem personam? Quia ancilla Christia sum, ideo me ostendo servilem personam;;2
Summa ingenuitas * ista est in qua servitus Christi comprobatur;;4
Ancilla Christi sum, ideo me ostendo servilem habere personam;;5
Agatha sancta dixit: Si feras mihi promittis, audito Christi nomine mansuescunt;;8
Si ignem adhibeas, rorem mihi salvificum de caelo Angeli ministrabunt;;10
V. Specie tua et pulchritudine tua.
R. Intende, prospere procede, et regna.
Nisi diligenter perfeceris corpus meum a carnificibus attrectari, non potest anima mea in paradisum Domini cum palma intrare martyrii;;14
Vidisti Domine agonem meum, quomodo pugnavi in stadio: sed quia nolui obedire mandatis principum, jussa sum in mamilla torqueri;;15
Propter fidem castitatis jussa sum suspendi in equuleo: adjuva me Domine Deus meus in tortura mamillarum mearum;;44
Agatha laetissime et glorianter ibat ad carcerem, quasi ad epulas invitata: et agonem suum Domino precibus commendabat;;84
Agatha ingressa carcerem, benedicebat Dominum Jesus Christum;;86
Mens mea * solidata est, et a Christo fundata;;95
V. Adjuvabit eum Deus vultu suo.
R. Deus in medio ejus, non commovebitur.
Beata Agatha * ingressa carcerem, expandit manus suas ad Deum et dixit: Domine qui me fecisti vincere tormenta carnificium, jube me ad tuam misericordiam pervenire.;;249;250;251
V. Elegit eam Deus, et praeelegit eam.
R In tabernaculo suo habitare facit eam.

[Lectio94]
Agatha, in Sicília nobílibus paréntibus nata, in persecutióne Décii imperatóris,~
Cátanæ gloriósum martyrium fecit. Nam cum Quintiánus, Sicíliæ prætor, ómnibus~
modis ejus pudicítiam frustra tentásset, Agatha, superstitiónis christiánæ~
nómine comprehénsa, primum cólaphis cæditur, dein admótis candéntibus láminis in~
equúleo torquétur, tum ei mamílla abscínditur. Mox conjécta in víncula, a beáto~
Petro Apóstolo, noctu ei apparénte, sanátur. Rursum evocáta a prætóre et in~
Christi confessióne persevérans, in acútis téstulis et candéntibus carbónibus ei~
subjéctis volutátur. Sed ob ingéntem terræmótum veheménter commóta civitáte,~
Quintiánus, véritus pópuli tumúltum, eam semimórtuam clam redúci ímperat in~
cárcerem ; ubi paulo post migrávit in cælum, Nonis Februárii.
&teDeum

[Lectio1]
De libro Ecclesiastici.
!Sir 51:1-7
1 Oratio Jesu filii Sirach. Confitebor tibi, Domine rex, et collaudabo te Deum~
salvatorem meum.
2 Confitebor nomini tuo, quoniam adjutor et protector factus es mihi,
3 et liberasti corpus meum a perditione: a laqueo linguae iniquae, et a labiis~
operantium mendacium: et in conspectu astantium factus es mihi adjutor.
4 Et liberasti me, secundum multitudinem misericordiae nominis tui, a~
rugientibus praeparatis ad escam:
5 de manibus quaerentium animam meam, et de portis tribulationum quae~
circumdederunt me;
6 a pressura flammae quae circumdedit me, et in medio ignis non sum aestuatus;
7 de altitudine ventris inferi, et a lingua coinquinata, et a verbo mendacii, a~
rege iniquo, et a lingua injusta.

[Responsory1]
R. Dum torqueretur beata Agatha in mamilla graviter, dixit ad judicem:
* Impie, crudelis, et dire tyranne, non es confusus amputare in femina, quod~
ipse in matre suxisti?
V. Ego enim habeo mamillas integras intus in anima mea, quas ab infantia Domino~
consecravi.
R. Impie, crudelis, et dire tyranne, non es confusus amputare in femina, quod~
ipse in matre suxisti?

[Lectio2]
!Sir 51:8-12
8 Laudabit usque ad mortem anima mea Dominum,
9 et vita mea appropinquans erat in inferno deorsum.
10 Circumdederunt me undique, et non erat qui adjuvaret: respiciens eram ad~
adjutorium hominum, et non erat.
11 Memoratus sum misericordiae tuae Domine, et operationis tuae, quae a saeculo~
sunt:
12 quoniam eruis sustinentes te, Domine, et liberas eos de manibus gentium.

[Responsory2]
R. Agatha laetissime et glorianter ibat ad carcerem,
* Quasi ad epulas invitata: et agonem suum Domino precibus commendabat.
V. Nobilissimis orta natalibus, ab ignobili gaudens trahebatur ad carcerem.
R. Quasi ad epulas invitata: et agonem suum Domino precibus commendabat.

[Lectio3]
!Sir 51:13-17
13 Exaltasti super terram habitationem meam, et pro morte defluente deprecatus~
sum.
14 Invocavi Dominum patrem Domini mei, ut non derelinquat me in die~
tribulationis meae, et in tempore superborum, sine adjutorio.
15 Laudabo nomen tuum assidue, et collaudabo illud in confessione: et exaudita~
est oratio mea,
16 et liberasti me de perditione, et eripuisti me de tempore iniquo.
17 Propterea confitebor, et laudem dicam tibi, et benedicam nomini Domini.

[Responsory3]
R. Quis es tu, qui venisti ad me curare vulnera mea? ego sum Apostolus Christi:~
nihil in me dubites filia: ipse me misit ad te,
* Quem dilexisti mente, et puro corde.
V. Nam et ego Apostolus ejus sum, et in nomine ejus scias te esse curandam.
R. Quem dilexisti mente, et puro corde.
&Gloria
R. Quem dilexisti mente, et puro corde.

[Lectio4]
Agatha virgo, in Sicilia nobilibus parentibus nata, quam Panormitani et~
Catanenses civem suam esse dicunt, in persecutione Decii imperatoris Catanai~
gloriosi martyrii coronam consecuta est. Nam cum pari pulchritudinis et~
castitatis laude commendaretur, Quintianus Siciliae praetor ejus amore captus~
est. Sed cum, tentata modis omnibus ejus pudicitia, Agatham in suam sententiam~
perducere non posset, christianae superstitionis nomine comprehensam,~
Aphrodisiae cuidam mulieri depravandam tradit. Quas Aphrodisiae consuetudine cum~
de constantia colendae christianae fidei, et servandae virginitatis removeri non~
posset: nuntiat illa Quintiano, se in Agatha operam perdere. Quare ille ad se~
virginem adduci jubet: et, Nonne, inquit, te pudet nobili genere natam, humilem~
et servilem Christianorum vitam agere? Cui Agatha: Multo praestantior est~
christiana humilitas et servitus, regum opibus ac superbia.

[Responsory4]
R. Ego autem adjuta a Domino, perseverabo in confessione ejus, qui me salvam~
fecit,
* Et consolatus est me.
V. Gratias tibi ago, Domine Jesu Christe, qui misisti ad me Apostolum tuum~
curare vulnera mea.
R. Et consolatus est me.

[Lectio5]
Quamobrem iratus praetor hanc ei optionem dat, velitne potius venerari deos, an~
vim tormentorum subire. At illa constans in fide, primum colaphis caesa mittitur~
in carcerem: unde postridie educta, cum in sententia permaneret, admotis~
candentibus laminis in equuleo torquetur: tum ei mamilla abscinditur. Quo in~
vulnere Quintianum appellans virgo, Crudelis, inquit, tyranne, non te pudet~
amputare in femina, quod ipse in matre suxisti? Mox conjecta in vincula,~
sequenti nocte a sene quodam, qui se Christi Apostolum esse dicebat, sanata est.~
Rursum evocata a praetore, et in Christi confessione perseverans, in acutis~
testulis, et candentibus carbonibus ei subjectis volutatur.

[Responsory5]
R. Ipse me curavit, qui per Apostolum Petrum in custodia me confortavit, pro eo~
quod jussa sum suspendi in equuleo.
* Propter fidem castitatis adjuva me Domine Deus meus, in tortura mamillarum~
mearum.
V. Ipse me dignatus est ab omni plaga curare, et mamillam meam meo pectori~
restituere.
R. Propter fidem castitatis adjuva me Domine Deus meus, in tortura mamillarum~
mearum.

[Lectio6]
Quo tempore ingenti terraemotu urbs tota contremuit, ac duo parietes corruentes,~
Silvinum et Falconium intimos praetoris familiares oppresserunt. Quare~
vehementer commota civitate, veritus populi tumultum Quintianus, Agatham semi~
mortuam clam reduci imperat in carcerem. Quae sic Deum preacata: Domine, qui me~
custodisti ab infantia, qui abstulisti a me amorem saeculi, qui me carnificum~
tormentis superiorem praestitisti, decipe animam meam. Ea in oratione migravit~
in caelum, Nonis Februarii; cujus corpus a Christianis sepelitur.

[Responsory6]
R. Vidisti Domine, et spectasti agonem meum, quomodo pugnavi in stadio: sed quia~
nolui obedire mandatis principum
* Jussa sum in mamilla torqueri.
V. Propter veritatem, et mansuetudinem, et justitiam.
R. Jussa sum in mamilla torqueri.
&Gloria
R. Jussa sum in mamilla torqueri.

[Lectio7]
Lectio sancti Evangelii secundum Matthaeum.
!Matt 19:3-12
In illo tempore: Accesserunt ad Jesum pharisaei tentantes eum, et dicentes: Si~
licet homini dimittere uxorem suam quacumque ex causa? Et reliqua.
_
Homilia S. Joannis Chrysostomi.
!Hom. 63. in Matth., sub med.
Dominus noster, quia ad virginitatem hortari grave esse videbatur, a necessitate~
legis de non solvando matrimonio, eos ad cupiditatem illius trahere studet.~
Deinde ut eam esse possibilem ostendat, sic inquit: Sunt eunuchi qui ex ventre~
matris ita nati sunt, et sunt qui ab hominibus eunuchi facti sunt, et sunt qui~
seipsos castraverunt propter regnum caelorum. Quibus verbis latenter eos ad~
eligendam virginitatem inducit, dum eam virtutem esse possibilem astruit.

[Responsory7]
R. Beata Agatha ingressa carcerem, expandit manus suas ad Deum, et dixit: Domine~
qui me fecisti vincere tormenta carnificum,
* Jube me ad tuam misericordiam pervenire.
V. Domine qui me creasti, et tulisti a me amorem saeculi, qui corpus meum a~
pollutione separasti.
R. Jube me ad tuam misericordiam pervenire.

[Lectio8]
Id autem hoc fere modo confirmat. Cogita tecum, si aut a natura talis esses, aut~
ab hominibus eam injuriam passus, quid faceres, cum et ejusmodi voluptate~
careres, et nullam carendo mercedem consequereris? Gratias igitur nunc Deo agas,~
quod cum mercede atque coronis idem sustines, quod illi sine coronis ac praemio~
tolerant: imo vero non idem, sed multo levius; tum quia spe erigeris, et~
conscientia recte facti; tum quia non ita ingentibus concupiscentiae fluctibus~
jactaris.

[Responsory8]
R. Medicinam carnalem corpori meo numquam exhibui, sed habeo Dominum Jesum~
Christum,
* Qui solo sermone restaurat universa.
V. Qui me dignatus est ab omni plaga curare, et mamillam meam meo pectori~
restituere, ipsum invoco Deum vivum.
R. Qui solo sermone restaurat universa.
&Gloria
R. Qui solo sermone restaurat universa.

[Lectio9]
Cum ergo de illis eunuchis dixerit, qui nisi etiam ipsi mente se contineant,~
frustra et inutiliter tales sunt; ac de illis, qui ut regnum caelorum~
consequantur, se continent, subjunxit rursus, dicens: Qui potest capere, capiat:~
ut alacriores efficiat eo ipso, quod grave esse opus ostendit, et ineffabili~
benignitate sua noluit eam rem intra necessitatem legis concludere: idque~
dicendo, adhuc magis possibilem esse demonstrat, ut voluntatis studium plus~
augeatur.

[Responsory9]
R. Dum torqueretur beata Agatha in mamilla graviter, dixit ad judicem:
* Impie, crudelis, et dire tyranne, non es confusus amputare in femina, quod~
ipse in matre suxisti?
V. Ego enim habeo mamillas integras intus in anima mea, quas ab infantia Domino~
consecravi.
R. Impie, crudelis, et dire tyranne, non es confusus amputare in femina, quod~
ipse in matre suxisti?

[Ant Laudes]
Quis es tu, * qui venisti ad me curare vulnera mea? Ego sum Apostolus Christi: nihil in me dubites filia
Medicinam carnalem * corpori meo numquam exhibui, sed habeo Dominum Jesum Christum, qui solo sermone restaurat universa
Gratias tibi ago * Domine Jesu Christe, quia memor es mei, et misisti ad me Apostolum tuum curare vulnera mea
Benedico te * Pater Domini mei Jesu Christi: quia per Apostolum tuum mamillam meam meo pectori restituisti
Qui me dignatus est * ab omni plaga curare, et mamillam meam meo pectori restituere, ipsum invoco Deum vivum

[Capitulum Laudes]
!Sir 51:1-3
v. Confitebor tibi Domine Rex, et collaudabo te Deum Salvatorem meum. Confitebor~
nomini tuo: quoniam adjutor et protector factus es mihi, et liberasti corpus meum a~
perditione.
$Deo gratias
_
R.br. Specie tua * Et pulchritudine tua.
R. Specie tua * Et pulchritudine tua.
V. Intende, prospere procede, et regna.
R. Et pulchritudine tua.
&Gloria
R. Specie tua * Et pulchritudine tua.

[Ant 2]
Paganorum multitudo * fugiens ad sepulcrum virginis, tulerunt velum ejus contra~
ignem: ut comprobaret Dominus, quod a periculis incendii meritis beatae Agathae~
Martyris suae eos liberaret.

[Oratio]
Deus, qui inter cetera potentiae tuae miracula etiam in sexu fragili victoriam~
martyrii contulisti: concede propitius; ut qui beatae Agathae Virginis et~
Martyris tuae natalitia colimus, per ejus ad te exempla gradiamur.
$Per Dominum

[Capitulum Tertia]
!Sir 51:1-3
v. Confitebor tibi Domine Rex, et collaudabo te Deum Salvatorem meum. Confitebor~
nomini tuo: quoniam adjutor et protector factus es mihi, et liberasti corpus~
meum a perditione.
$Deo gratias

[Capitulum Sexta]
!Sir 51:4-5
v. Liberasti me secundum multitudinem misericordiae nominis tui a rugientibus,~
praeparatis ad escam, de manibus quaerentium animam meam, et de multis~
tribulationibus quae circumdederunt me.
$Deo gratias

[Capitulum Nona]
!Sir 51:8; 51:12
v. Laudabit usque ad mortem anima mea Dominum quoniam eruis sustinentes te, et~
liberas eos de manu angustiae, Domine Deus noster.
$Deo gratias

[LectioE]
v. Sequentia Sancti Evangelii secundum Matthaeum
!Matt 19:3-12
19:3 Et accesserunt ad eum pharisaei tentantes eum, et dicentes: Si licet homini~
dimittere uxorem suam, quacumque ex causa?
19:4 Qui respondens, ait eis: Non legistis, quia qui fecit hominem ab initio,~
masculum et feminam fecit eos? Et dixit:
19:5 Propter hoc dimittet homo patrem, et matrem, et adhaerebit uxori suae, et~
erunt duo in carne una.
19:6 Itaque jam non sunt duo, sed una caro. Quod ergo Deus conjunxit, homo non~
separet.
19:7 Dicunt illi: Quid ergo Moyses mandavit dare libellum repudii, et dimittere?
19:8 Ait illis: Quoniam Moyses ad duritiam cordis vestri permisit vobis~
dimittere uxores vestras: ab initio autem non fuit sic.
19:9 Dico autem vobis, quia quicumque dimiserit uxorem suam, nisi ob~
fornicationem, et aliam duxerit, mchatur: et qui dimissam duxerit, mchatur.
19:10 Dicunt ei discipuli ejus: Si ita est causa hominis cum uxore, non expedit~
nubere.
19:11 Qui dixit illis: Non omnes capiunt verbum istud, sed quibus datum est.
19:12 Sunt enim eunuchi, qui de matris utero sic nati sunt: et sunt eunuchi, qui~
facti sunt ab hominibus: et sunt eunuchi, qui seipsos castraverunt propter~
regnum caelorum. Qui potest capere capiat.
$Te decet
