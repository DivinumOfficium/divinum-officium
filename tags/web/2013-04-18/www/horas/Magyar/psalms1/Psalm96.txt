96:1 Az Úr országol, örvendezzen a föld; vigadjon a sok sziget. 
96:2 Felhõ és homály van körötte, igazság és itélet az õ székének alapja. 
96:3 Tûz jár elõtte, és megemészti köröskörûl ellenségeit. 
96:4 Villámai megvilágítják a föld kerekségét; látja és megrendül a föld. 
96:5 A hegyek mint a viasz megolvadnak az Úr színe elõtt, az Úr színe elõtt az egész föld. 
96:6 Az egek hirdetik az õ igazságát; és minden nép az õ dicsõségét. 
96:7 Szégyenûljenek meg mindnyájan, kik faragott képeket imádnak, és kik bálványaikban dicsekszenek. 
96:8 Imádjátok õt, minden angyalai! Hallja ezt Sion, és örûl; 
96:9 és Júda leányai örvendeznek a te itéleteidben, Uram! 
96:10 Mert te, Uram, legfölségesebb vagy az egész földön, igen fölmagasztaltattál minden istenek fölött. 
96:12 Kik szeretitek az Urat, gyülöljétek a gonoszt; az Úr megõrzi az õ szentei lelkeit, a bûnös kezébõl megszabadítja õket. 
96:12 világosság támadott az igaznak, és vigaság az egyenesszívûeknek. 
96:13 Vigadjatok igazak az Úrban, és dícsérjétek az õ szentségének emlékezetét. 
