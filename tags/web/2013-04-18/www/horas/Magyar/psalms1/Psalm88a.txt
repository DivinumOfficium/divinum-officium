88:2 Az Úr irgalmasságait mindörökké éneklem, 
88:2 nemzedékrõl nemzedékre hirdetni fogom igazságodat az én számmal. 
88:3 Mert azt mondottad: Az irgalmasság örökre megállapíttatik mennyekben, el van készítve igazságod azokban. 
88:4 Szövetséget kötöttem választottaimmal, megesküdtem Dávid szolgámnak: 
88:5 Megalapítom a te ivadékodat és megerõsítem székedet nemzedékrõl nemzedékre. 
88:6 Hirdetni fogják, Uram, az egek csodatételeidet, és igazvoltodat a szentek gyülekezetében. 
88:7 Mert ki hasonlítható a felhõkben az Úrhoz? ki lesz hasonló Isten fiai közt az Istenhez? 
88:8 Az Isten, ki a szentek tanácsában dicsõíttetik, nagy és rettenetes mindazok fölött, kik körötte vannak. 
88:9 Erõk Ura Istene! ki hasonló hozzád? hatalmas vagy, Uram! és a te igazságod környezetedben. 
88:10 Te uralkodol a tenger hatalmasságán, és habjai dagályát te csendesíted le. 
88:11 Te megalázod a kevélyt, mint a sebesûltet, a te erõd karjaival ide s tova hányod ellenségeidet. 
88:12 Tieid az egek, és tied a föld; a föld kerekségét, s a mi azt betölti, te alapítottad; 
88:13 az éjszakot és a tengert te teremtetted; Tábor és Hermon a te nevedben örvendenek. 
88:14 Hatalmas a te karod. Erõsödjék meg kezed, és magasztaltassék föl a te jobbod. 
88:15 Jog és igazság a te széked alapja; irgalom és valóság járnak orczád elõtt. Boldog nép az, mely tud vigadozni; 
88:16 Uram! a te orczád világosságában járnak õk, és a te nevednek örvendeznek egész nap, és igazságodban fölmagasztaltatnak. 
88:17 Mert erejök dicsõsége te vagy, és jóvoltodból emelkedik föl a mi szarvunk; 
88:18 mert az Úr fölvett bennünket, Izrael Szente a mi királyunk. 
