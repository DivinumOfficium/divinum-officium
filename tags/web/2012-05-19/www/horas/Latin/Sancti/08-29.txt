[Rank]
Decollatione S. Joannis Baptistae;;Duplex majus;;4;;ex C2

[Rank1960]
Decollatione S. Joannis Baptistae;;Duplex;;3;;vide C2

[Rule]
ex C2;
9 lectiones
Psalmi Dominica
Antiphonas Horas
Psalm5 Vespera=116
Psalm5 Vespera3=115
scriptura1960

[Ant Vespera]
Herodes enim tenuit * et ligavit Joannem, et posuit in carcerem propter Herodiadem.
Domine mi rex, * da mihi in disco caput Joannis Baptistae.
Puellae saltanti * imperavit mater: Nihil aliud petas, nisi caput Joannis.
Arguebat Herodem * Joannes propter Herodiadem, quam tulerat fratri suo Philippo uxorem.
Da mihi in disco * caput Joannis Baptistae: et contristatus est rex propter jusjurandum.

[Ant 1]
Misso Herodes * spiculatore, praecepit amputari caput Joannis in carcere. Quo audito, discipuli ejus venerunt, et tulerunt corpus ejus, et posuerunt illud in monumento.

[Oratio]
Sancti Joannis Baptistae Praecursoris et Martyris tui quaesumus Domine: veneranda festivitas, salutaris auxilii nobis praestet effectum:
$Qui vivis

[Commemoratio]
!Commemoratio S. Sabinae Mart.
@Commune/C7:Oratio proper
v. Oremus
Deus, qui inter cetera potentiae tuae miracula, etiam in sexu fragili victoriam
martyrii contulisti: concede propitius; ut qui beatae Sabinae Martyris tuae natalitia
colimus, per ejus ad te exempla gradiamur.
$Per Dominum.

[Lectio1]
Incipit Jeremias Propheta.
!Jer 1:1-5
1 Verba Jeremiae filii Helciae, de sacerdotibus qui fuerunt in Anathoth, in terra Benjamin.
2 Quod factum est verbum Domini ad eum in diebus Josiae filii Amon, regis Juda, in tertiodecimo anno regni ejus.
3 Et factum est in diebus Joakim filii Josiae, regis Juda, usque ad consummationem undecimi anni Sedeciae, filii Josiae, regis Juda, usque ad transmigrationem Jerusalem, in mense quinto.
4 Et factum est verbum Domini ad me, dicens:
5 Priusquam te formarem in utero, novi te, et antequam exires de vulva, sanctificavi te, et prophetam in gentibus dedi te.

[Responsory1]
R. Misit Herodes rex manus, ac tenuit Joannem, et vinxit eum in carcere, quia metuebat eum, propter Herodiadem,
* Quam tulerat fratri suo Philippo uxorem.
V. Arguebat Herodem Joannes propter Herodiadem.
R. Quam tulerat fratri suo Philippo uxorem.

[Lectio2]
!Jer 1:6-10
6 Et dixi: A, a, a, Domine Deus, ecce nescio loqui, quia puer ego sum.
7 Et dixit Dominus ad me: Noli dicere: Puer sum: quoniam ad omnia quae mittam te ibis, et universa quaecumque mandavero tibi loqueris.
8 Ne timeas a facie eorum, quia tecum ego sum ut eruam te, dicit Dominus.
9 Et misit Dominus manum suam, et tetigit os meum, et dixit Dominus ad me: Ecce dedi verba mea in ore tuo:
10 ecce constitui te hodie super gentes et super regna, ut evellas, et destruas, et disperdas, et dissipes, et aedifices, et plantes.

[Responsory2]
R. Joannes Baptista arguebat Herodem
* Propter Herodiadem, quam tulerat fratri suo viventi uxorem.
V. Misso Herodes speculatore, praecepit amputari caput Joannis in carcere.
R. Propter Herodiadem, quam tulerat fratri suo viventi uxorem.

[Lectio3]
!Jer 1:17-19
17 Tu ergo, accinge lumbos tuos, et surge, et loquere ad eos omnia quae ego praecipio tibi. Ne formides a facie eorum, nec enim timere te faciam vultum eorum.
18 Ego quippe dedi te hodie in civitatem munitam, et in columnam ferream, et in murum aereum, super omnem terram, regibus Juda, principibus ejus, et sacerdotibus, et populo terrae.
19 Et bellabunt adversum te, et non praevalebunt, quia ego tecum sum, ait Dominus, ut liberem te.

[Responsory3]
R. Puellae saltanti imperavit mater:
* Nihil aliud petas, nisi caput Joannis. * Et contristatus est rex propter jusjurandum, et propter simul discumbentes.
V. Ait puella matri suae: Quid petam? At illa ait:
R. Nihil aliud petas, nisi caput Joannis.
&Gloria
R. Et contristatus est rex propter jusjurandum, et propter

[Lectio4]
Ex libro sancti Ambrosii Episcopi de Virginibus.
!Lib. 3. post initium.
Quoniam beati Joannis Baptistae non strictim praetereunda est recordatio, interest ut quis, et a quibus, et quam ob causam, quo modo, et quo tempore sit occisus, advertere debeamus. Ab adulteris justus occiditur, et a reis in judicem capitalis sceleris poena convertitur. Deinde praemium saltatricis, mors est prophetae. Postremo (quod etiam omnes barbari horrere consueverunt) inter epulas atque convivia consummandae crudelitatis profertur edictum: et a convivio ad carcerem: de carcere ad convivium feralis flagitii circumfertur obsequium. Quanta in uno facinore sunt crimina!

[Responsory4]
@Commune/C2:Responsory2

[Lectio5]
Cuis non, cum e convivio ad carcerem cursari videret, putaret prophetam jussum esse dimitti? Quis, inquam, cum audisset natalem esse Herodis, solemne convivium, puellae optionem eligendi quod vellet datam, missum ad Joannem ob solutionem non arbitraretur? Quid crudelitati cum deliciis? quid cum funeribus voluptati? Rapitur ad poenam propheta convivali tempore, convivali praecepto, quo non cuperet vel absolvi: perimitur gladio, caput ejus affertur in disco. Hoc crudelitati forculum debebetur, quo insatiata epulis feritas vesceretur.

[Responsory5]
R. Iste cognovit justitiam, et vidit mirabilia magna, et exoravit Altissimum
* Et inventus est in numero sanctorum.
V. Iste est qui contempsit vitam mundi, et pervenit ad caelestia regna.
R. Et inventus est in numero sanctorum.

[Lectio6]
Intuere rex acerbissime tuo spectacula digna convivio. Porrige dexteram, ne quid saevitiae tuae desit, ut inter digitos tuos rivi defluant sacri cruoris. Et quoniam non exsaturari epulis fames, non restingui poculis potuit inauditae saevitiae sitis: bibe sanguinem scaturientibus adhuc venis exsecti capitis profluentem. Cerne oculos in ipsa morte sceleris tui testes, aversantes conspectum deliciarum. Clauduntur lumina non tam mortis necessitate, quam horrore luxuriae. Os aureum illud exsangue, cujus sententiam ferre non poteras, conticescit, et adhuc timetur.

[Responsory6]
R. Honestum fecit illum Dominus, et custodivit eum ab inimicis, et a seductoribus tutavit illum:
* Et dedit illi claritatem aeternam.
V. Descenditque cum illo in foveam, et in vinculis non dereliquit eum.
R. Et dedit illi claritatem aeternam.
&Gloria
R. Et dedit illi claritatem aeternam.

[Lectio7]
Lectio sancti Evangelii secundum Marcum.
!Mark 6:17-29
In illo tempore: Misit Herodes, ac tenuit Joannem, et vinxit eum in carcere, propter Herodiadem, uxorem Philippi fratris sui, quia duxerat eam. Et reliqua.
_
Homilia sancti Augustini Episcopi.
!Serm. 10. in novis. Serm.
Cum sanctum Evangelium legeretur, crudele spectaculum ante oculos nostros constitutum est: caput sancti Joannis in disco, feralis missus crudelitatis propter odium veritatis. Puella saltat, et saevit mater: et inter lascivias et delicias convivantium temere juratur, et impie quod juratur, impletur. Factum est Joanni, quod ipse praedixerat. De Domino enim Jesu Christo dixerat: Illum oportet crescere, me autem minui. Iste minutus est in capite, ille crevit in cruce. Odium peperit veritas. Non potuit aequo animo tolerari, quod homo Dei sanctus monebat: qui utique salutem eorum quaerebat, quos sic monebat. Responderunt illi mala pro bonis.

[Responsory7]
@Commune/C2:Responsory5

[Lectio8]
Quid enim ille diceret, nisi quo plenus erat? Et quid illi responderent, nisi quo pleni erant? Ille triticum seminavit, sed spinas invenit. Dicebat regi: Non licet tibi habere uxorem fratris tui. Vincebat enim regem libido: tenebat apud se prohibitam uxorem fratris sui. Sed eum tamen sic libebat, ut non saeviret. Honorabat eum a quo verum audiebat: sed mulier detestabilis odium concipiebat, quod aliquando dato tempore pareret. Quando autem parturiebat, peperit filiam, filiam saltantem.

[Responsory8]
@Commune/C2:Responsory6

[Lectio93]
!Commemoratio S. Sabina Martyre.
Sabina mulier Romana, Valentini viri clarissimi uxor, a Seraphia virgine christianae fidei praeceptis instituta, post sanctae Virginis martyrium collectas ejus reliquias piis exsequiis sepelivit, Quae propter eam causam paulo post Adriano imperatore comprehensa, Elpidio judici sistitur. Cui is: Tu ne illa Sabina et genere et matrimonio nobilissima? At illa, Sum, inquit: sed Domino meo Jesu Christo gratias ago, qui me, intercessione Seraphiae famulae suae, e daemonum potestate liberavit. Quam varie tentatam, ut propositum mutaret, cum a fidei constantia movere non posset, praefectus, pronuntiata sententia quod deos contemneret, capitis damnavit. Ejus corpus a Christianis in eodem sepulcro conditum est, in quo ipsa magistram fidei suae Seraphiam posuerat.
&teDeum

[Ant Laudes]
Herodes enim tenuit * et ligavit Joannem, et posuit in carcerem propter Herodiadem.
Domine mi rex, * da mihi in disco caput Joannis Baptistae.
Puellae saltanti * imperavit mater: Nihil aliud petas, nisi caput Joannis.
Arguebat Herodem * Joannes propter Herodiadem, quam tulerat fratri suo Philippo uxorem.
Da mihi in disco * caput Joannis Baptistae: et contristatus est rex propter jusjurandum.

[Ant 2]
Misso Herodes * spiculatore, praecepit amputari caput Joannis in carcere. Quo audito, discipuli ejus venerunt, et tulerunt corpus ejus, et posuerunt illud in monumento.

[Ant 3]
Misit rex * incredulus ministros detestabiles et amputari jussit caput Joannis Baptistae.

[Lectio94]
Ex libro sancti Ambrósii Epíscopi de Virgínibus Quóniam beáti Joánnis Baptístæ non strictim prætereúnda est recordátio, ínterest ut quis et a quibus et quam ob causam, quo modo et quo témpore sit occísus, advértere debeámus. Ab adúlteris justus occíditur, et a reis in júdicem capitális scéleris poena convértitur. Deínde præmium saltatrícis, mors est Prophétæ. Postrémo (quod étiam omnes bárbari horrére consuevérunt) inter épulas atque convívia consummándæ crudelitátis profértur edíctum; et a convívio ad cárcerem, de cárcere ad convívium ferális flagítii circumfértur obséquium. Quanta in uno facínore sunt crímina!
&teDeum
