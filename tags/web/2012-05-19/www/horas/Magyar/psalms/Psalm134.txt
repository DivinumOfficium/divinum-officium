134:1 (Alleluja!) Dicsõítsétek az Úr nevét, ti, az Úr szolgái, dicsérjétek és magasztaljátok õt,
134:2 akik az Úr házában álltok, Isten házának csarnokaiban.
134:3 Áldjátok az Urat, mert jó, magasztaljátok fölséges nevét!
134:4 Mert az Úr kiválasztotta Jákobot, tulajdonába vette Izraelt.
134:5 Tudom jól, hogy nagy az Úr, a mi Istenünk, nagyobb, mint mind az istenek.
134:6 Amit az Úr akar, mindent végbevisz, a mennyben és a földön, a tengerben és a vizek mélyén.
134:7 O hoz felhõket a föld határairól, õ küldi a villámot és az esõt, õ indítja el a szelet rejtekébõl.
134:8 Lesújtott az egyiptomiak elsõszülötteire, kezdve az embertõl, le az állatokig.
134:9 Csodákat és jeleket hozott rád, Egyiptom, a fáraóra és minden szolgájára.
134:10 Megvert sok pogány nemzetet, hatalmas királyokat leterített:
134:11 Szichont, az amoriták urát, és Ogot, Básán fejedelmét, Kánaán királyait mind.
134:12 Országukat népének, Izraelnek tulajdonába adta.
134:13 Uram, neved fennmarad örökké, emléked nemzedékrõl nemzedékre, Uram!
134:14 Mert az Úr megõrzi népét, és megkönyörül szolgáin.
134:15 A pogányok istenei arany és ezüst, emberi kéznek mûvei.
134:16 Van szájuk, de nem beszélnek, van szemük, de nem látnak.
134:17 Van fülük, de nem hallanak és szájukban nincs lehelet.
134:18 Hasonlók azokhoz, akik csinálták õket, és mindazokhoz, akik bíznak bennük.
134:19 Izrael háza, áldjátok az Urat, Áron háza, áldjátok az Urat,
134:20 Lévi háza, áldjátok az Urat, ti istenfélõk, áldjátok az Urat!
134:21 Áldott legyen a Sionon az Úr, õ, aki Jeruzsálemben lakik!
