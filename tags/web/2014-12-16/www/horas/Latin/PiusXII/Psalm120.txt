120:1 Attollo oculos meos in montes: * unde veniet auxilium mihi?
120:2 Auxilium meum a Domino, * qui fecit caelum et terram.
120:3 Non sinet nutare pedem tuum, * non dormitabit, qui custodit te.
120:4 Ecce non dormitabit neque dormiet, * qui custodit Israel.
120:5 Dominus custodit te, * Dominus protectio tua a latere dextro tuo.
120:6 Per diem sol non feriet te, * neque luna per noctem.
120:7 Dominus custodiet te ab omni malo: * custodiet animam tuam.
120:8 Dominus custodiet exitum tuum et introitum tuum, * et nunc et usque in saeculum.
