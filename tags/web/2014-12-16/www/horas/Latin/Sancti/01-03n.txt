[Rank]
Sanctissimi Nominis Jesu;;Duplex optional;;2;;

[Rule]
9 lectiones
Psalmi Dominica
Antiphonas horas
Psalm5 Vespera=115
Doxology=Nat

[Ant Vespera]
Omnis * qui invocaverit nomen Domini, salvus erit.
Sanctum et terribile * nomen ejus, initium sapientiae timor Domini.
Ego autem * in Domino gaudebo, et exsultabo in Deo Jesu meo.
A solis ortu * usque ad occasum laudabile nomen Domini.
Sacrificabo * hostiam laudis, et nomen Domini invocabo.

[Capitulum Vespera]
!Phil 2:8-10
v. Fratres: Christus humiliavit semetipsum, factus obediens usque ad mortem,~
mortem autem crucis. Propter quod et Deus exaltavit illum, et donavit illi nomen,~
quod est super omne nomen: ut in nomine Jesu omne genu flectatur.
$Deo gratias

[Hymnus Vespera]
v. Jesu dulcis memoria,
Dans vera cordis gaudia:
Sed super mel, et omnia,
Ejus dulcis praesentia.
_
Nil canitur suavius,
Nil auditur jucundius,
Nil cogitatur dulcius,
Quam Jesus Dei Filius.
_
Jesu spes poenitentibus,
Quam pius es petentibus!
Quam bonus te quaerentibus!
Sed quid invenientibus?
_
Nec lingua valet dicere,
Nec littera exprimere:
Expertus potest credere,
Quid sit Jesum diligere.
_
Sis, Jesu, nostrum gaudium,
Qui es futurus praemium:
Sit nostra in te gloria,
Per cuncta semper saecula.
Amen.

[Versum 1]
V. Sit nomen Domini benedictum, alleluia.
R. Ex hoc nunc, et usque in saeculum, alleluia.

[Ant 1]
Fecit * mihi magna qui potens est, et sanctum nomen ejus, alleluia.

[Oratio]
Deus, qui unigenitum Filium tuum constituisti humani generis Salvatorem, et~
Jesum vocari jussisti: concede propitius; ut, cujus sanctum nomen veneramur in~
terris, ejus quoque aspectu perfruamur in coelis.
$Per eumdem

[Invit]
Admirabile nomen Jesu, quod est super omne nomen, * Venite adoremus.

[Hymnus Matutinum]
v. Jesu Rex admirabilis,
Et triumphator nobilis,
Dulcedo ineffabilis,
Totus desiderabilis.
_
Quando cor nostrum visitas,
Tunc lucet ei veritas,
Mundi vilescit vanitas,
Et intus fervet caritas.
_
Jesu dulcedo cordium,
Fons vivus, lumen mentium,
Excedens omne gaudium,
Et omne desiderium.
_
Jesum omnes agnoscite,
Amorem ejus poscite:
Jesum ardenter quaerite,
Quaerendo inardescite.
_
Te nostra, Jesu, vox sonet,
Nostri te mores exprimant,
Te corda nostra diligant,
Et nunc, et in perpetuum.
Amen.

[Ant Matutinum]
Domine, Dominus noster, * quam admirabile est nomen tuum in universa terra.;;8
In nomine Jesu * omne genu flectatur caelestium, terrestrium, et infernorum.;;18
Confitemini * Domino, et invocate nomen ejus: mementote, quoniam excelsum est nomen ejus.;;23
V. Propter nomen tuum, Domine, propitiaberis peccato meo.
R. Multum est enim.
Memores erunt * nominis tui, Domine, in omni generatione et generationem.;;44
Magnificate * Dominum mecum, et exaltemus nomen ejus in idipsum.;;45
Omnes gentes, * quascumque fecisti, venient, et adorabunt coram te, Domine, et glorificabunt nomen tuum.;;86
V. Propter gloriam nominis tui, Domine, libera nos.
R. Et propitius esto peccatis nostris propter nomen tuum.
Cantate Domino, * et benedicite nomini ejus: annuntiate de die in diem salutare ejus.;;95
Secundum nomen tuum * Deus, sic et laus tua in fines terrae: justitia plena est dextera tua.;;96
Cantate Deo, * psalmum dicite nomini ejus: iter facite ei, qui ascendit super occasum, Dominus nomen illi.;;97
V. Afferte Domino gloriam et honorem.
R. Afferte Domino gloriam nomini ejus.

[Lectio1]
De Actibus Apostolorum
!Act. 3:1-8
1 Petrus autem et Joannes ascendebant in templum ad horam orationis nonam.
2 Et quidam vir, qui erat claudus ex utero matris suae, bajulabatur: quem ponebant quotidie ad portam templi, quae dicitur Speciosa, ut peteret eleemosynam ab introëuntibus in templum.
3 Is cum vidisset Petrum et Joannem incipientes introire in templum, rogabat ut eleemosynam acciperet.
4 Intuens autem in eum Petrus cum Joanne, dixit: Respice in nos.
5 At ille intendebat in eos, sperans se aliquid accepturum ab eis.
6 Petrus autem dixit: Argentum et aurum non est mihi: quod autem habeo, hoc tibi do: in nomine Jesu Christi Nazareni surge, et ambula.
7 Et apprehensa manu ejus dextera, allevavit eum, et protinus consolidatae sunt bases ejus et plantae.
8 Et exsiliens stetit, et ambulabat: et intravit cum illis in templum ambulans, et exsiliens, et laudans Deum.

[Responsory1]
R. Ecce concipies, et paries filium, et vocabis nomen ejus Jesum:
* Ipse enim salvum faciet populum suum a peccatis eorum.
V. Vocatum est nomen ejus Jesus, quod vocatum est ab Angelo, priusquam in utero~
conciperetur.
R. Ipse enim salvum faciet populum suum a peccatis eorum.

[Lectio2]
!Act. 3:9-16
9 Et vidit omnis populus eum ambulantem et laudantem Deum.
10 Cognoscebant autem illum, quod ipse erat qui ad eleemosynam sedebat ad Speciosam portam templi: et impleti sunt stupore et extasi in eo quod contigerat illi.
11 Cum teneret autem Petrum et Joannem, cucurrit omnis populus ad eos ad porticum quae appellatur Salomonis, stupentes.
12 Videns autem Petrus, respondit ad populum: Viri Israëlitae, quid miramini in hoc, aut nos quid intuemini, quasi nostra virtute aut potestate fecerimus hunc ambulare?
13 Deus Abraham, et Deus Isaac, et Deus Jacob, Deus patrum nostrorum glorificavit filium suum Jesum, quem vos quidem tradidistis, et negastis ante faciem Pilati, judicante illo dimitti.
14 Vos autem sanctum et justum negastis, et petistis virum homicidam donari vobis:
15 auctorem vero vitae interfecistis, quem Deus suscitavit a mortuis, cujus nos testes sumus.
16 Et in fide nominis ejus, hunc quem vos vidistis et nostis, confirmavit nomen ejus: et fides, quae per eum est, dedit integram sanitatem istam in conspectu omnium vestrum.

[Responsory2]
R. Benedictum est nomen tuum, Deus patrum nostrorum, qui cum iratus fueris,~
misericordiae recordaberis,
* Et in tempore tribulationis peccata dimittis.
V. Et benedictum nomen majestatis tuae in aeternum, qui facis mirabilia solus.
R. Et in tempore tribulationis peccata dimittis.

[Lectio3]
!Act. 4:5-12
5 Factum est autem in crastinum, ut congregarentur principes eorum, et seniores, et scribae, in Jerusalem:
6 et Annas princeps sacerdotum, et Caiphas, et Joannes, et Alexander, et quotquot erant de genere sacerdotali.
7 Et statuentes eos in medio, interrogabant: In qua virtute, aut in quo nomine fecistis hoc vos?
8 Tunc repletus Spiritu Sancto Petrus, dixit ad eos: Principes populi, et seniores, audite:
9 si nos hodie dijudicamur in benefacto hominis infirmi, in quo iste salvus factus est,
10 notum sit omnibus vobis, et omni plebi Israël, quia in nomine Domini nostri Jesu Christi Nazareni, quem vos crucifixistis, quem Deus suscitavit a mortuis, in hoc iste adstat coram vobis sanus.
11 Hic est lapis qui reprobatus est a vobis aedificantibus, qui factus est in caput anguli:
12 et non est in alio aliquo salus. Nec enim aliud nomen est sub caelo datum hominibus, in quo oporteat nos salvos fieri.

[Responsory3]
R. Laudabo nomen tuum assidue
* Et collaudabo illud in confessione.
V. Laetabor et exsultabo in te: psallam nomini tuo, Altissime.
R. Et collaudabo illud in confessione.
&Gloria
R. Et collaudabo illud in confessione.

[Lectio4]
Sermo sancti Bernardi Abbatis.
!Sermo 15. super Cantica, circa medium.
Non otiose Spiritus sanctus nomen sponsi oleo comparat, cum ita doceat sponsam~
ad sponsum clamare: Oleum effusum nomen tuum. Oleum enim lucet, pascit, et ungit.~
Fovet ignem, nutrit carnem, lenit dolorem: lux, cibus, medicina. Vide idem nunc~
et de sponsi nomine: Lucet praedicatum, pascit recogitatum, invocatum lenit, et~
ungit. Et percurramus singula. Unde putas in toto orbe tanta et tam subita fidei~
lux, nisi de praedicato nomine Jesu? Nonne in hujus nominis luce Deus nos~
vocavit in admirabile lumen suum, quibus illuminatis, et in lumine isto~
videntibus lumen, dicat merito Paulus: Fuistis aliquando tenebrae, nunc autem~
lux in Domino?

[Responsory4]
R. Sperent in te, qui noverunt nomen tuum:
* Quoniam non dereliquisti quaerentes te, Domine.
V. Exsurge, Domine, adjuva nos, et libera nos propter nomen tuum.
R. Quoniam non dereliquisti quaerentes te, Domine.

[Lectio5]
Hoc denique nomen coram regibus, et Gentibus, et filiis Israël portare jussus est idem Apostolus; et portabat nomen tamquam lumen, et illuminabat patriam, et clamabat ubique: Nox praecessit, dies autem appropinquavit. Abjiciamus ergo opera tenebrarum, et induamur arma lucis, sicut in die honeste ambulemus. Et monstrabat omnibus lucernam super candelabrum, annuntians in omni loco Jesum, et hunc crucifixum. Quomodo lux ista resplenduit ac perstrinxit cunctorum intuentium oculos, quando de ore Petri, tamquam fulgur egrediens, claudi unius corporales plantas solidavit et bases, multosque spiritualiter caecos illuminavit. Numquid non ignem sparsit, cum ait: In nomine Jesu Christi Nazareni surge, et ambula?

[Responsory5]
R. Confiteamur nomini tuo magno
* Quoniam terribile et sanctum est.
V. Hi in curribus, et hi in equis, nos autem in nomine Domini Dei nostri~
invocabimus.
R. Quoniam terribile et sanctum est.

[Lectio6]
Nec tantum lux est nomen Jesu, sed est et cibus. An non toties confortaris,~
quoties recordaris? Quid aeque mentem cogitantis impinguat? Quid ita exercitatos~
reparat sensus, virtutes roborat, vegetat mores bonos atque honestos, castas~
fovet affectiones? Aridus est omnis animae cibus, si non oleo isto infunditur;~
insipidus est, si non hoc sale conditur. Si scribas, non sapit mihi, nisi legero~
ibi Jesum. Si disputes, aut conferas, non sapit mihi nisi sonuerit ibi Jesus.~
Jesus mel in ore, in aure melos, in corde jubilus. Sed est et medicina.~
Tristatur aliquis nostrum? Veniat in cor ejus Jesus, et inde saliat in os. Et~
ecce ad exortum nominis lumen, nubilum omne diffugit, redit serenum. Labitur~
quis in crimen? currit insuper ad laqueum mortis desperando? Nonne, si invocet~
nomen vitae, confestim respirabit ad vitam?

[Responsory6]
R. Laetentur omnes, qui sperant in te Domine, in aeternum exsultabunt, et~
habitabis in eis, et gloriabuntur in te omnes
* Qui diligunt nomen tuum.
V. Domine in lumine vultus tui ambulabunt, et in nomine tuo exsultabunt tota~
die.
R. Qui diligunt nomen tuum.
&Gloria
R. Qui diligunt nomen tuum.

[Lectio7]
Lectio sancti Evangelii secundum Lucam.
!Luc 2:2In illo tempore: Postquam consummati sunt dies octo ut circumcideretur puer,~
vocatum est nomen ejus Jesus. Et reliqua.
_
Homilia sancti Bernardi Abbatis.
!Sermon 1 de Circumcisione.
Magnum et mirabile sacramentum! Circumciditur puer, et vocatur Jesus. Quid sibi~
vult ista connexio? Circumcisio nempe magis salvandi, quam Salvatoris esse~
videtur: et Salvatorem circumcidere potius decet, quam circumcidi. Sed agnosce~
mediatorem Dei et hominum, qui ab ipso nativitatis suae exordio divinis humana~
sociat, ima summis. Nascitur ex muliere, sed cui foecunditatis fructus sic~
accedat, ut non decidat flos virginitatis. Pannis involvitur: sed panni ipsi~
angelicis laudibus honorantur. Absconditur in praesepio: sed proditur radiante~
stella de coelo. Sic et circumcisio veritatem susceptae probat humanitatis: et~
nomen, quod est super omne nomen, gloriam indicat majestatis. Circumciditur~
tamquam verus Abrahae filius: Jesus vocatur tamquam verus Filius Dei.

[Responsory7]
R. Tribulationem et dolorem inveni:
* Et nomen Domini invocavi.
V. Turris fortissima nomen Domini, in ipso speravi, et adjutus sum.
R. Et nomen Domini invocavi.

[Lectio8]
Neque enim ad instar priorum meus iste Jesus nomen vacuum aut inane portat. Non~
est in eo magni nominis umbra, sed veritas. Caelitus siquidem inditum nomen~
Evangelista testatur, quod vocatum est ab Angelo, priusquam in utero~
conciperetur. Et attende verbi profunditatem: Postquam natus est Jesus. Jesus~
vocatur ab hominibus, qui vocatus est ab Angelo, priusquam in utero~
conciperetur. Idem quippe et Angeli Salvator, et hominis: sed hominis ab~
incarnatione, Angeli ab initio creaturae. Vocatum est, ait, nomen ejus Jesus,~
quod vocatum est ab Angelo. In ore ergo duorum vel trium testium stat omne~
verbum: et ipsum, quod in Propheta abbreviatum, manifestius in Evangelio legitur~
caro factum.

[Responsory8]
R. Exspectabo nomen tuum Domine,
* Quoniam bonum est in conspectu sanctorum tuorum.
V. Ut confiteamur nomini sancto tuo et gloriemur in laude tua.
R. Quoniam bonum est in conspectu sanctorum tuorum.
&Gloria
R. Quoniam bonum est in conspectu sanctorum tuorum.

[Lectio9]
Merito sane, dum circumciditur puer, qui natus est nobis, Salvator vocatur: quod~
videlicet ex hoc jam coeperit operari salutem nostram, immaculatum illum pro~
nobis sanguinem fundens. Neque enim jam quaerere est Christianis, cur voluerit~
Dominus Christus circumcidi. Propter hoc siquidem circumcisus est, propter quod~
natus, propter quod passus. Nihil horum propter se, sed omnia propter electos.~
Nec in peccato genitus, nec a peccato circumcisus, nec mortuus est pro peccato~
suo: magis autem propter delicta nostra. Quod vocatum est, inquit, ab Angelo,~
priusquam in utero conciperetur. Vocatum plane, non impositum. Nempe hoc ei~
nomen est ab aeterno. A natura propria habet, ut sit Salvator: innatum est ei~
nomen hoc, non inditum ab humana, vel angelica creatura.
&teDeum

[Ant Laudes]
Oleum effusum * nomen tuum, ideo adolescentulae dilexerunt te.
Scitote, * quia Dominus ipse est Deus, cujus nomen in aeternum.
Sitivit * anima mea ad nomen sanctum tuum, Domine.
Benedictum * nomen gloriae tuae sanctum, et laudabile, et superexaltatum in saecula.
Juvenes et virgines, * senes cum junioribus laudate nomen Domini, quia exaltatum est nomen ejus solius.

[Capitulum Laudes]
!Phil 2:8-10
v. Fratres: Christus humiliavit semetipsum, factus obediens usque ad mortem,~
mortem autem crucis. Propter quod et Deus exaltavit illum, et donavit illi nomen,~
quod est super omne nomen: ut in nomine Jesu omne genu flectatur.
$Deo gratias

[Hymnus Laudes]
v. Jesu decus angelicum,
In aure dulce canticum,
In ore mel mirificum,
In corde nectar coelicum.
_
Qui te gustant, esuriunt;
Qui bibunt, adhuc sitiunt;
Desiderare nesciunt,
Nisi Jesum, quem diligunt.
_
O Jesu mi dulcissime,
Spes suspirantis animae!
Te quaerunt piae lacrimae,
Te clamor mentis intimae.
_
Mane nobiscum Domine,
Et nos illustra lumine;
Pulsa mentis caligine,
Mundum reple dulcedine.
_
Jesu flos Matris Virginis,
Amor nostrae dulcedinis,
Tibi laus, honor nominis,
Regnum beatitudinis.
Amen.

[Versum 2]
V. Adjutorium nostrum in nomine Domini.
R. Qui fecit coelum et terram.

[Ant 2]
Dedit se * ut liberaret populum, et acquireret sibi nomen aeternum, alleluia.

[Oratio]
Deus, qui unigenitum Filium tuum constituisti humani generis Salvatorem, et~
Jesum vocari jussisti: concede propitius; ut cujus sanctum nomen veneramur in~
terris, ejus quoque aspectu perfruamur in coelis.
$Per eumdem

[Lectio Prima]
!Col 3:17
v. Omne quodcumque facitis in verbo, aut in opere: omnia in nomine Domini Jesu Christi facite, gratias agentes Deo et Patri per ipsum.

[Capitulum Tertia]
!Phil 2:8-10
v. Fratres: Christus humiliavit semetipsum, factus obediens usque ad mortem,~
mortem autem crucis. Propter quod et Deus exaltavit illum, et donavit illi nomen,~
quod est super omne nomen: ut in nomine Jesu omne genu flectatur.
$Deo gratias

[Responsory Tertia]
R.br. Sit nomen Domini benedictum, * Alleluia, alleluia.
R. Sit nomen Domini benedictum, * Alleluia, alleluia.
V. Ex hoc nunc et usque in saeculum.
R. Alleluia, alleluia.
&Gloria
R. Sit nomen Domini benedictum, * Alleluia, alleluia.
_
V. Afierte Domino gloriam et honorem, alleluia.
R. Afferte Domino gloriam nomini ejus, alleluia.

[Capitulum Sexta]
!Phil 2:10-11
v. In nomine Jesu omne genu flectatur caelestium, terrestrium, et infernorum: et omnis lingua confiteatur, quia Dominus Jesus Christus in gloria est Dei Patris.
$Deo gratias

[Responsory Sexta]
R.br. Afferte Domino gloriam et honorem, * Alleluia, alleluia.
R. Afferte Domino gloriam et honorem, * Alleluia, alleluia.
V. Afferte Domino gloriam nomini ejus.
R. Alleluia, alleluia.
&Gloria
R. Afferte Domino gloriam et honorem, * Alleluia, alleluia.
_
V. Magnificate Dominum mecum, alleluia.
R. Et exaltemus nomen ejus in idipsum, alleluia.

[Capitulum Nona]
!Col 3:17
v. Omne quodcumque facitis in verbo, aut in opere: omnia in nomine Dei Jesu~
Christi facite, gratias agentes Deo et Patri per ipsum.
$Deo gratias

[Responsory Nona]
R.br. Magnificate Dominum mecum, * Alleluia, alleluia.
R. Magnificate Dominum mecum, * Alleluia, alleluia.
V. Et exaltemus nomen ejus in idipsum.
R. Alleluia, alleluia.
&Gloria
R. Magnificate Dominum mecum, * Alleluia, alleluia.
_
V. Adjutorium nostrum in nomine Domini, alleluia.
R. Qui fecit coelum et terram, alleluia.

[Versum 3]
V. Sit nomen Domini benedictum, alleluia.
R. Ex hoc nunc, et usque in saeculum, alleluia. 

[Ant 3]
Vocabis * nomen ejus Jesum: ipse enim salvum faciet populum suum a peccatis eorum, alleluia.
