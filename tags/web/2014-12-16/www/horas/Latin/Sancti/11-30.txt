[Rank]
S. Andreae Apostoli;;Duplex 2 classis;;5.1;;ex C1

[Rank1960]
S. Andreae Apostoli;;Duplex 2 classis;;5;;ex C1

[Rule]
ex C1;
9 lectiones
Psalmi Dominica
Antiphonas horas
Psalm5 Vespera=116
Psalm5 Vespera3=138

[Ant Vespera]
Salve crux pretiosa, * suscipe discipulum ejus, qui pependit in te magister meus Christus
Beatus Andreas * orabat, dicens: Domine, Rex aeternae gloriae, suscipe me pendentem in patibulo
Andreas Christi famulus, * dignus Dei Apostolus, germanus Petri, et in passione socius
Maximilla Christo amabilis * tulit corpus Apostoli, optimo loco cum aromatibus sepelivit.
Qui persequebantur justum, * demersisti eos Domine in inferno, et in ligno crucis dux justi fuisti.

[Capitulum Vespera]
!Rom 10:10-11
v. Fratres: Corde enim creditur ad justitiam: ore autem confessio fit ad salutem. Dicit enim Scriptura: Omnis qui credit in illum, non confundetur. 
$Deo gratias

[Ant 1]
Unus ex duobus * qui secuti sunt Dominum, erat Andreas, frater Simonis Petri,~
alleluia.

[Oratio]
Majestatem tuam, Domine, suppliciter exoramus: ut sicut Ecclesiae tuae beatus~
Andreas Apostolus exstitit praedicator et rector; ita apud te sit pro nobis~
perpetuus intercessor.
$Per Dominum

[Ant Matutinum]
Vidit Dominus * Petrum et Andream, et vocavit eos.;;18
Venite post me, * dicit Dominus, faciam vos fieri piscatores hominum.;;33
Relictis retibus suis, * secuti sunt Dominum Redemptorem.;;44
V. In omnem terram exivit sonus eorum.
R. Et in fines orbis terrae verba eorum.
Dignum sibi Dominus * computavit Martyrem, quem vocavit Apostolum, dum esset in mari, alleluia.;;46
Dilexit Andream * Dominus in odorem suavitatis.;;60
Biduo vivens * pendebat in cruce beatus Andreas pro Christi nomine, et docebat populum.;;63
V. Constitues eos principes super omnem terram.
R. Memores erunt nominis tui Domine.
Non me permittas Domine, * famulum tuum a te separari: tempus est ut commendetur terrae corpus meum, et me ad te venire jubeas.;;74
Andreas vero rogabat populum, * ut non impediret passionem ipsius.;;96
Accipe me ab hominibus, * et redde me magistro meo: ut per te me recipiat, qui per te me redemit, alleluia.;;98
V. Nimis honorati sunt amici tui Deus.
R. Nimis confortatus est principatus eorum.

[Lectio1]
De Epistola beati Pauli Apostoli ad Romanos.
!Rom 10:4-9
4 Finis legis, Christus, ad justitiam omni credenti.
5 Moyses enim scripsit, quoniam justitiam, quae ex lege est, qui fecerit homo, vivet in ea.
6 Quae autem ex fide est justitia, sic dicit: Ne dixeris in corde tuo: Quis ascendet in caelum? id est, Christum deducere:
7 aut, Quis descendet in abyssum? hoc est, Christum a mortuis revocare.
8 Sed quid dicit Scriptura? Prope est verbum in ore tuo, et in corde tuo: hoc est verbum fidei, quod praedicamus.
9 Quia si confitearis in ore tuo Dominum Jesum, et in corde tuo credideris quod Deus illum suscitavit a mortuis, salvus eris.


[Responsory1]
R. Cum perambularet Dominus juxta mare Galilaeae vidit Petrum et Andream retia~
mittentes in mare, et vocavit eos, dicens:
* Venite post me, faciam vos fieri piscatores hominum.
V. Erant enim piscatores, et ait illis.
R. Venite post me, faciam vos fieri piscatores hominum.

[Lectio2]
!Rom 10:10-15
10 Corde enim creditur ad justitiam: ore autem confessio fit ad salutem.
11 Dicit enim Scriptura: Omnis qui credit in illum, non confundetur.
12 Non enim est distinctio Judaei et Graeci: nam idem Dominus omnium, dives in omnes qui invocant illum.
13 Omnis enim quicumque invocaverit nomen Domini, salvus erit.
14 Quomodo ergo invocabunt, in quem non crediderunt? aut quomodo credent ei, quem non audierunt? quomodo autem audient sine praedicante?
15 quomodo vero praedicabunt nisi mittantur? sicut scriptum est: Quam speciosi pedes evangelizantium pacem, evangelizantium bona!


[Responsory2]
R. Mox ut vocem Domini praedicantis audivit beatus Andreas, relictis retibus,~
quorum usu actuque vivebat,
* Aeternae vitae secutus est praemia largientem.
V. Hic est qui pro amore Christi pependit in cruce, et pro lege ejus sustinuit~
passionem.
R. Aeternae vitae secutus est praemia largientem.

[Lectio3]
!Rom 10:16-21
16 Sed non omnes obediunt Evangelio. Isaias enim dicit: Domine, quis credidit auditui nostro?
17 Ergo fides ex auditu, auditus autem per verbum Christi.
18 Sed dico: Numquid non audierunt? Et quidem in omnem terram exivit sonus eorum, et in fines orbis terrae verba eorum.
19 Sed dico: Numquid Israël non cognovit? Primus Moyses dicit: Ego ad aemulationem vos adducam in non gentem: in gentem insipientem, in iram vos mittam.
20 Isaias autem audet, et dicit: Inventus sum a non quaerentibus me: palam apparui iis qui me non interrogabant.
21 Ad Israël autem dicit: Tota die expandi manus meas ad populum non credentem, et contradicentem.


[Responsory3]
R. Doctor bonus, et amicus Dei Andreas ducitur ad crucem, quam a longe aspiciens~
dixit: Salve crux,
* Suscipe discipulum ejus, qui pependit in te magister meus Christus.
V. Salve crux, quae in corpore Christi dedicata es: et ex membris ejus tamquam~
margaritis ornata.
R. Suscipe discipulum ejus, qui pependit in te magister meus Christus.
&Gloria
R. Suscipe discipulum ejus, qui pependit in te magister meus Christus.

[Lectio4]
Andreas Apostolus Bethsaidae natus, qui est Galilaeae vicus, frater Petri,~
discipulus Joannis Baptistae, cum eum de Christo dicentem audisset: Ecce Agnus~
Dei; secutus Jesum, fratrem quoque suum ad eumdem perduxit: cum postea una cum~
fratre piscaretur in mari Galilaeae, ambo a praetereunte Christo Domino ante~
alios Apostolos vocati illis verbis: Venite post me, faciam vos fieri piscatores~
hominum; nullam interponentes moram, et relictis retibus secuti sunt eum. Post~
cujus passionem et resurrectionem, Andreas, cum in Scythiam Europae, quae ei~
provincia ad Christi fidem disseminandam obtigerat, venisset, deinde Epirum ac~
Thraciam peragrasset; doctrina et miraculis innumerabiles homines ad Christum~
convertit. Post Patras Achajae profectus, et in ea urbe plurimis ad veritatem~
evangelicam perductis, Aegeam proconsulem, praedicationi evangelicae resistentem,~
liberrime increpavit, quod, qui judex hominum haberi vellet, Christum Deum~
omnium judicem a daemonibus elusus non agnosceret.

[Responsory4]
R. Homo Dei ducebatur ut crucifigerent eum: populus autem clamabat voce magna,~
dicens:
* Innocens ejus sanguis sine causa damnatur.
V. Cumque ducerent eum ut crucifigeretur, factus est concursus populorum~
clamantium, et dicentium. 
R. Innocens ejus sanguis sine causa damnatur.

[Lectio5]
Tum Aegeas iratus, Desine, inquit, Christum jactare, cui similia verba nihil~
profuerunt, quominus a Judaeis crucifigeretur. Andream vero de Christo~
nihilominus libere praedicantem quod pro salute humani generis se crucifigendum~
obtulisset, impia oratione interpellat, ac demum hortatur, ut sibi consulens,~
diis velit immolare. Cui Andreas: Ego omnipotenti Deo, qui unus et verus est,~
immolo quotidie, non taurorum carnes, nec hircorum sanguinem, sed immaculatum~
Agnum in altari: cujus carnem posteaquam omnis populus credentium manducaverit,~
Agnus, qui sacrificatus est, integer perseverat et vivus. Quam ob rem ira accensus~
Aegeas, jubet eum in carcerem detrudi: unde populus Andream facile liberasset,~
nisi ipse sedasset multitudinem, vehementius rogans, ne se ad optatissimam~
martyrii coronam properantem impedirent.

[Responsory5]
R. O bona crux, quae decorem et pulchritudinem de membris Domini suscepisti; accipe~
me ab hominibus, et redde me magistro meo:
* Ut per te me recipiat, qui per te me redemit.
V. Beatus Andreas expansis manibus ad caelum orabat, dicens: Salva me bona crux.
R. Ut per te me recipiat, qui per te me redemit.

[Lectio6]
Igitur paulo post in tribunal productum, cum Aegeas crucis extollentem mysteria,~
sibique suam impietatem exprobrantem diutius ferre non posset, in crucem tolli,~
et Christi mortem imitari jussit. Adductus Andreas ad locum martyrii, cum crucem~
vidisset, longe exclamare coepit: O bona crux, quae decorem ex membris Domini~
suscepisti, diu desiderata, sollicite amata, sine intermissione quaesita, et~
aliquando cupienti animo praeparata: accipe me ab hominibus, et redde me~
magistro meo: ut per te me recipiat, qui per te me redemit. Itaque cruci affixus~
est: in qua biduum vivus pendens, et Christi fidem praedicare numquam~
intermittens, ad eum migravit, cujus mortis similitudinem concupierat. Quae~
omnia presbyteri et diaconi Achajae, qui ejus passionem scripserunt, se ita ut~
commemorata sunt, audisse et vidisse testantur. Ejus ossa primum Constantino~
imperatore Constantinopolim, deinde Amalphim translata sunt. Caput, Pio secundo~
Pontifice, Romam allatum, in basilica sancti Petri collocatum est.

[Responsory6]
R. Expandi manus meas tota die in cruce ad populum non credentem, sed~
contradicentem mihi:
* Qui ambulant vias non bonas, sed post peccata sua.
V. Deus ultionum Dominus, Deus ultionum libere egit: exaltare qui judicas terram,~
redde retributionem superbis.
R. Qui ambulant vias non bonas, sed post peccata sua.
&Gloria
R. Qui ambulant vias non bonas, sed post peccata sua.

[Lectio7]
Lectio sancti Evangelii secundum Matthaeum.
!Matt 4:18-22
In illo tempore: Ambulans Jesus juxta mare Galilaeae, vidit duos fratres,~
Simonem, qui vocatur Petrus, et Andream fratrem ejus, mittentes rete in mare. Et~
reliqua.
_
Homilia sancti Gregorii Papae.
!Homilia 5. in Evangelia.
Audistis, fratres carissimi, quia ad unius jussionis vocem Petrus et Andreas~
relictis retibus secuti sunt Redemptorem. Nulla vero hunc facere adhuc miracula~
viderant; nihil ab eo de praemio aeternae retributionis audierant: et tamen ad~
unum Domini praeceptum, hoc quod possidere videbantur, obliti sunt. Quanta nos~
ejus miracula videmus, quot flagellis affligimur, quantis minarum asperitatibus~
deterremur, et tamen vocantem sequi contemnimus?

[Responsory7]
R. Oravit sanctus Andreas, dum respiceret in coelum, et voce magna clamavit et~
dixit: Tu es Deus meus, quem vidi: ne me patiaris ab impio judice deponi:
* Quia virtutem sanctae crucis agnovi.
V. Tu es magister meus Christus, quem dilexi, quem cognovi, quem confessus sum:~
tantummodo in ista voce exaudi me.
R. Quia virtutem sanctae crucis agnovi.

[Lectio8]
In coelo jam sedet, qui de conversione nos admonet: jam jugo fidei colla Gentium~
subdidit, jam mundi gloriam stravit, jam ruinis ejus crebrescentibus, districti~
sui judicii diem propinquantem denuntiat: et tamen superba mens nostra adhuc non~
vult hoc sponte deserere, quod quotidie perdit invita. Quid ergo, fratres~
carissimi, quid in ejus judicio dicturi sumus, qui ab amore praesentis saeculi~
nec praeceptis flectimur, nec verberibus emendamur?

[Responsory8]
R. Videns crucem Andreas exclamavit, dicens: O crux admirabilis, o crux~
desiderabilis, o crux quae per totum mundum rutilas:
* Suscipe discipulum Christi, ac per te me recipiat, qui per te moriens me~
redemit.
V. O bona crux, quae decorem et pulchritudinem de membris Domini suscepisti.
R. Suscipe discipulum Christi, ac per te me recipiat, qui per te moriens me~
redemit.
&Gloria
R. Suscipe discipulum Christi, ac per te me recipiat, qui per te moriens me~
redemit.

[Lectio9]
Sed fortasse aliquis tacitis sibi cogitationibus dicat: Ad vocem Dominicam~
uterque iste piscator quid, aut quantum dimisit, qui pene nihil habuit? Sed hac~
in re, fratres carissimi, affectum debemus potius pensare, quam censum. Multum~
reliquit, qui sibi nihil retinuit: multum reliquit, qui quantumlibet parum,~
totum deseruit. Certe nos et habita cum amore possidemus, et ea, quae minime~
habemus, ex desiderio quaerimus. Multum ergo Petrus et Andreas dimisit, quando~
uterque etiam desideria habendi dereliquit.
&teDeum

[Ant Laudes]
Salve crux pretiosa, * suscipe discipulum ejus, qui pependit in te magister meus Christus.
Beatus Andreas * orabat, dicens: Domine Rex aeternae gloriae, suscipe me pendentem in patibulo.
Andreas Christi famulus, * dignus Dei Apostolus, germanus Petri, et in passione socius.
Maximilla Christo amabilis * tulit corpus Apostoli, optimo loco cum aromatibus sepelivit.
Qui persequebantur justum, * demersisti eos Domine in inferno, et in ligno crucis dux justi fuisti.

[Capitulum Laudes]
!Rom 10:10-11
v. Fratres: Corde enim creditur ad justitiam, ore autem confessio fit ad~
salutem. Dicit enim Scriptura: Omnis, qui credit in illum, non confundetur.
$Deo gratias

[Ant 2]
Concede nobis * hominem justum, redde nobis hominem sanctum: ne interficias~
hominem Deo carum, justum, mansuetum, et pium.

[Lectio Prima]
!Rom 10:16-18
v. Isaias enim dicit: Domine quis credidit auditui nostro? Ergo fides ex auditu,~
auditus autem per verbum Christi. Sed dico: Numquid non audierunt? Et quidem in~
omnem terram exivit sonus eorum, et in fines orbis terrae verba eorum.

[Capitulum Tertia]
!Rom 10:10-11
v. Fratres: Corde enim creditur ad justitiam, ore autem confessio fit ad~
salutem. Dicit enim Scriptura: Omnis, qui credit in illum, non confundetur.
$Deo gratias

[Responsory Tertia]
R.br. In omnem terram * Exivit sonus eorum.
R. In omnem terram * Exivit sonus eorum.
V. Et in fines orbis terrae verba eorum.
R. Exivit sonus eorum.
&Gloria
R. In omnem terram * Exivit sonus eorum.
_
V. Constitues eos principes super omnem terram.
R. Memores erunt nominis tui, Domine.

[Capitulum Sexta]
!Rom 10:12-13
v. Non enim est distinctio Judaei et Graeci: nam idem Dominus omnium, dives in~
omnes, qui invocant illum. Omnis enim, quicumque invocaverit nomen Domini,~
salvus erit.
$Deo gratias

[Responsory Sexta]
R.br. Constitues eos principes * Super omnem terram.
R. Constitues eos principes * Super omnem terram.
V. Memores erunt nominis tui Domine.
R. Super omnem terram.
&Gloria
R. Constitues eos principes * Super omnem terram.
_
V. Nimis honorati sunt amici tui Deus.
R. Nimis confortatus est principatus eorum.

[Capitulum Nona]
!Rom 10:16-18
v. Isaias enim dicit: Domine, quis credidit auditui nostro? Ergo fides ex auditu,~
auditus autem per verbum Christi. Sed dico: Numquid non audierunt? Et quidem in~
omnem terram exivit sonus eorum, et in fines orbis terrae verba eorum.
$Deo gratias

[Responsory Nona]
R.br. Nimis honorati sunt * Amici tui Deus.
R. Nimis honorati sunt * Amici tui Deus.
V. Nimis confortatus est principatus eorum.
R. Amici tui Deus.
&Gloria
R. Nimis honorati sunt * Amici tui Deus.
_
V. Annuntiaverunt opera Dei.
R. Et facta ejus intellexerunt.

[Ant Vespera 3]
Salve crux pretiosa, * suscipe discipulum ejus, qui pependit in te magister meus Christus;;109
Beatus Andreas * orabat, dicens: Domine Rex aeternae gloriae, suscipe me pendentem in patibulo;;112
Andreas Christi famulus, * dignus Dei Apostolus, germanus Petri, et in passione socius;;115
Maximilla Christo amabilis * tulit corpus Apostoli, optimo loco cum aromatibus sepelivit.;;125
Qui persequebantur justum, * demersisti eos Domine in inferno, et in ligno crucis dux justi fuisti.;;138 

[Ant 3]
Cum pervenisset * beatus Andreas ad locum, ubi crux parata erat, exclamavit et~
dixit: O bona crux, diu desiderata, et jam concupiscenti animo praeparata:~
securus et gaudens venio ad te, ita et tu exsultans suscipias me discipulum ejus,~
qui pependit in te.
