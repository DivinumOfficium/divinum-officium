125:1 Quando il Signore fece tornare i deportati di Sion: * noi fummo come quei che son colmi di consolazione.
125:2 Allora la nostra bocca fu ripiena di gaudio: * e la nostra lingua di giubilo.
125:3 Allora si dirà tra le nazioni: * Il Signore ha fatto grandi cose per essi.
125:4 Il Signore ha fatto grandi cose per noi; * siamo pieni di letizia.
125:5 Fa tornare, o Signore, i nostri deportati, * come il torrente nel paese del mezzodì.
125:6 Quei che seminano tra le lacrime, * mieteranno con giubilo.
125:7 Andavano camminando e piangevano, * gettando la loro semente.
125:8 Ma tornando verranno con allegrezza, * portando i loro covoni.
