(Cantico di_Habacuc * Hab 3:7-12)
3:7 Per ragion delle iniquità ho veduto le tende dell'Etiopia, e sconvolti i padiglioni di Madian.
3:8 Forse contro le onde se' tu adirato, o Signore? o i tuoi furori son contro i flutti? o contro del mare si rivolge il tuo sdegno?  Tu che monti su' tuoi cavalli, e la tua quadriga è salvazione.
3:9 Tu metterai fuora risolutamente il tuo arco, secondo i giuramenti fatti a quelle tribù:  Tu dividerai i fiumi della terra:
3:10 Te videro le montagne e tremarono; le gonfie fiumane si ritirarono; Gli abissi alzaron le voci loro, il profondo mare stese sue mani.
3:11 Il sole, e la luna si stettero ai loro posti: se n'anderanno quelli al chiarore di tue saette, al lampeggiare dell'asta tua folgoreggiante.
3:12 Tu fremente conculcherai la terra, e nel tuo furore renderai stupide le nazioni.
