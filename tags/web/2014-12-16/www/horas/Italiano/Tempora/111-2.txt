[Lectio1]
Dal Profeta Ezechiele
!Ezek 3:1-4
1 Poi mi disse: Figlio dell' uomo, mangia tutto quello che troverai, mangia questo volume, poi va e parla ai figli d'Israele. 
2 Ed io aprii la mia bocca, ed egli mi fe' mangiar quel volume 
3 e mi disse: Figlio dell'uomo, il tuo ventre si nutrirà e le tue viscere si riempiranno di questo volume ch'io ti dò. E io lo mangiai, e fu dolce alla mia bocca come il miele. 
4 Ed egli mi disse: Figlio dell'uomo, va alla casa d'Israele, e ripeti loro le mie parole.

[Responsory1]
R.Alla vista del tuo furore, o Dio, s'è conturbata tutta la terra: 
* Ma abbi pietà, o Signore, e non consumarla.
V. Signore, Signore nostro, quanto è ammirabile il tuo nome!
R. Ma abbi pietà, o Signore, e non consumarla.

[Lectio2]
!Ezek 3:5-9
5 Poiché non ad un popolo di difficile linguaggio e d'ignota favella tu sei mandato, ma alla casa d'Israele; 
6 non già a popoli diversi di difficile linguaggio e d'ignota favella, le cui parole tu non possa capire; e, se tu fossi mandato a questi, essi ti ascolterebbero; 
7 ma quelli della casa d'Israele non vogliono udir te, perché non vogliono udire me; ché tutta la casa d'Israele è di fronte impudente e di cuore ostinato. 
8 Ma ecco che io ti ho dato una faccia più tosta delle facce loro, e una fronte più dura delle loro fronti: 
9 e ti ho dato una faccia (dura) come di diamante e (resistente) come selce; non temerli, e non ti spaventare dinanzi a loro, essendo una casa che mi esaspera.

[Responsory2]
R. Questa città circondala tu stesso, o Signore; e i tuoi Angeli custodiscano le sue mura. 
* Ascolta, o Signore, il tuo popolo con misericordia.
V. Si allontani la tua collera, o Signore, dal tuo popolo e dalla tua santa città.
R. Ascolta, o Signore, il tuo popolo con misericordia.

[Lectio3]
!Ezek 3:10-13
10 Ed egli mi disse; Figlio dell'uomo, tutte le parole che ti dico, ricevile nel tuo cuore, e ascoltale colle tue orecchie; 
11 e poi va, recati a quelli dell'esilio, ai figli del tuo popolo, e parla loro e di' loro: Ecco ciò che dice il Signore Dio. Se per caso ti ascoltano e la smettono. 
12 E lo spirito mi levò in alto, e udii dietro di me una voce, con grande strepito: Benedetta la gloria del Signore nel suo luogo; 
13 e udii il rumore delle ali degli animali, che battevano l'una contro l'altra e il rumore delle ruote che seguivano gli animali e il rumore d'un grande strepito.

[Responsory3]
R. Della gente peccatrice, del popolo carico di peccati, abbi pietà, 
* O Signore Dio.
V. Lasciati placare riguardo all'iniquità del tuo popolo. 
R. O Signore Dio.
&Gloria
R. O Signore Dio.
