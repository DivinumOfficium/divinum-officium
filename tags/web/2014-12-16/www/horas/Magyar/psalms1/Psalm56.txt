56:1 Könyörülj rajtam, Isten, könyörülj rajtam; * mert lelkem benned bízik;
56:2 és szárnyaid árnyékában bízom, * míg átvonul a gonoszság.
56:3 Kiáltok a fölséges Istenhez, * az Istenhez, ki jót tesz velem.
56:4 Elküld a mennyből, és megszabadít engem, * gyalázatra adja az engem tapodókat;
56:5 elküldi Isten az ő irgalmát és igazságát, * és kiragadja lelkemet az oroszlánok kölykei közül, míg háborogva alszom;
56:6 az emberek fiai közül, kiknek fogai fegyverek és nyilak, * és nyelvük éles kard.
56:7 Magasztaltassál föl az egek fölött, Isten, * és a te dicsőséged az egész földön.
56:8 Tőrt vetettek lábaimnak, * és megalázták lelkemet;
59:9 vermet ástak szemem előtt, * és beestek abba.
56:10 Kész az én szívem, Isten, kész az én szívem * énekelni, és dicséretet mondani.
56:11 Serkenj föl, dicsőségem, serkenj föl, zsoltárom és hárfám! * Fölkelek korán reggel;
56:12 hálát adok neked, Uram, a népek között, * és dicséretet mondok neked a nemzetek között;
56:13 mert magasztos az égig a te irgalmad, * és a felhőkig a te igazságod.
56:14 Magasztaltassál föl az egek fölött, Isten, * és a te dicsőséged az egész földön.
