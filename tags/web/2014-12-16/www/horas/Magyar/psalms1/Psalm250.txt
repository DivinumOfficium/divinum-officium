(Izajás éneke * Iz 61:10-11; 62:1-3)
61:10 Örülve örülök az Úrban, és örvendez lelkem az én Istenemben; mert az üdvösség ruházatába öltöztetett, és az igazság öltözetével környezett meg engem, mint koronával fölékesített vőlegényt, és mint függőivel fölcsinosított menyasszonyt.
61:11 Mert valamint a föld megtermi sarjadékát, és a kert kifejleszti magvát: úgy neveli az Úr Isten az igazságot és dicséretet minden nemzet előtt.
62:1 Sionért nem hallgatok, és Jeruzsálemért nem nyugszom, mígnem eléjő, mint a fényesség, az ő igaza, és üdvözítője égni fog, mint a lámpa.
62:2 És meglátják a népek a te igazadat, és mind a királyok a te dicsőidet, és új néven hívatol, melyet az Úr szája fog nevezni.
62:3 És dicsőség koronája leszel az Úr kezében, és királyi korona a te Istened kezében.
