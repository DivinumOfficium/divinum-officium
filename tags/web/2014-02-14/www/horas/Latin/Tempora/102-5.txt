[Lectio1]
De libro primo Machabaeorum
!1 Mac 7:1; 7:4-7
1 Anno centesimo quinquagesimo primo, exiit Demetrius Seleuci filius ab urbe Roma, et ascendit cum paucis viris in civitatem maritimam, et regnavit illic.
4 Et sedit Demetrius super sedem regni sui.
5 Et venerunt ad eum viri iniqui et impii ex Israël: et Alcimus dux eorum, qui volebat fieri sacerdos,
6 et accusaverunt populum apud regem, dicentes: Perdidit Judas et fratres ejus omnes amicos tuos, et nos dispersit de terra nostra.
7 Nunc ergo mitte virum, cui credis, ut eat, et videat exterminium omne quod fecit nobis, et regionibus regis: et puniat omnes amicos ejus, et adjutores eorum.

[Responsory1]
@Tempora/101-0:Responsory4

[Lectio2]
!1 Mac 7:8-11
8 Et elegit rex ex amicis suis Bacchidem, qui dominabatur trans flumen magnum in regno, et fidelem regi: Et misit eum,
9 ut videret exterminium quod fecit Judas: sed et Alcimum impium constituit in sacerdotium, et mandavit ei facere ultionem in filios Israël.
10 Et surrexerunt, et venerunt cum exercitu magno in terram Juda: et miserunt nuntios, et locuti sunt ad Judam et ad fratres ejus verbis pacificis in dolo.
11 Et non intenderunt sermonibus eorum: viderunt enim quia venerunt cum exercitu magno.

[Responsory2]
@Tempora/101-0:Responsory5

[Lectio3]
!1 Mac 7:12-17
12 Et convenerunt ad Alcimum et Bacchidem congregatio scribarum requirere quae justa sunt:
13 et primi, Assidaei qui erant in filiis Israël: et exquirebant ab eis pacem.
14 Dixerunt enim: Homo sacerdos de semine Aaron venit; non decipiet nos:
15 Et locutus est cum eis verba pacifica, et juravit illis, dicens: Non inferemus vobis malum, neque amicis vestris.
16 Et crediderunt ei: et comprehendit ex eis sexaginta viros, et occidit eos in una die, secundum verbum quod scriptum est:
17 Carnes sanctorum tuorum, et sanguinem ipsorum effuderunt in circuitu Jerusalem, et non erat qui sepeliret.

[Responsory3]
@Tempora/101-0:Responsory6
