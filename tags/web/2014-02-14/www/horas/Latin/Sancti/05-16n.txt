[Rank]
S. Joannis Nepomuceni Martyris;;Duplex;;3;;vide C2P

[Rule]
vide C2P;

[Lectio93]
Joannes, Nepomuci Bohemiae in oppido natus, unde Nepomuceni cognomen duxit, post susceptas philosophiae, theologiae sacrorumque canonum laureas sacerdotio initiatus, inter canonicos metropolitanae ecclesiae Pragensis cooptatus fuit, et Evangelii coram rege Wenceslao quarto praedicandi provinciam demandatam habuit. Regiis illum eleemosynis in pauperes erogandis praefectum, Joanna regina conscientiae sibi moderatorem ascivit. Cum autem Wenceslaus in vitia praeceps abriperetur, piae autem conjugis obtestationes aegre ferret, contendere ausus est, ut in sacramentali judicio sacerdoti creditae reginae arcana sibi a Joanne panderentur. At Dei minister blanditiis, tormentis et carceris squalore tentatus, nefariae regis cupiditati fortiter obstitit, et cum Wenceslaus proximam in aquis, si obluctari pergeret, submersionem intentaret, Joannes invicta constantia terrores minasque refutavit. Itaque regis imperio in Moldavam flumen Pragam interfluens noctu dejectus, illustrem martyrii palmam est consecutus. Benedictus decimus tertius primum hunc sacramentalis sigilli assertorem, arcani fidem sanguine obsignantem, sanctorum Martyrum catalogo adscripsit.
&teDeum

[Oratio]
Deus, qui ob invictum beati Joannis sacramentale silentium, nova Ecclesiam tuam martyrii corona decorasti: da nobis, ejus intercessione et exemplo, linguam caute custodire; ac omnia potius mala, quam animae detrimentum, in hoc saeculo tolerare.
$Per Dominum.

[Commemoratio]
!Commemoratio S. Ubaldi Ep. et Conf.
