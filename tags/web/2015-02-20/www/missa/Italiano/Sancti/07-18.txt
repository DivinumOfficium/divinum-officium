[Rank]
S. Camilli de Lellis Confessoris;;Duplex;;3;;vide C5

[RankNewcal]
S. Camilli de Lellis Confessoris;;Duplex optional;;2;;vide C5

[Rule]
vide C5
Gloria

[Introitus]
!Joann 15:13
v. Nessuno ha amore più grande di colui che dà la vita per i suoi amici.
!Ps 40:2
Beato colui che si prende cura del povero; il Signore lo libererà nel giorno della sventura.
&Gloria
v. Nessuno ha amore più grande di colui che dà la vita per i suoi amici.

[Oratio]
O Dio, che ornasti san Camillo della prerogativa di una singolare carità ad aiuto delle anime combattenti nell'ultima battaglia; per i suoi meriti, infondi in noi, te ne preghiamo, lo spirito del tuo amore affinché nell'ora della nostra morte possiamo vincere il nemico e raggiungere l'eterna corona.
$Per Dominum

[Lectio]
Dalla prima lettera di san Giovanni apostolo.
!1 Joann 3:13-18.
Carissimi, non meravigliatevi se il mondo vi odia. Noi sappiamo di esser passati da morte a vita, perché amiamo i fratelli. Chi non ama rimane nella morte: chiunque odia il fratello è omicida. E voi sapete che ogni omicida non ha la vita eterna dimorante in lui. In questo noi abbiamo conosciuto la carità di Dio; che egli ha dato la sua vita per noi; ed anche noi dobbiamo dare la vita per i fratelli. Se qualcuno ha dei beni di questo mondo, e, vedendo il suo fratello in necessità, gli chiudesse il suo cuore, come potrebbe la carità di Dio rimanere in lui? Figlioli miei, amiamo non a parole e con la lingua, ma in opere e verità.

[Graduale]
!Ps 36:30-31
La bocca del giusto esprime sapienza e la sua lingua parla giudizio.
V. Ha nel cuore la legge del suo Dio e i suoi passi non sono esitanti. Alleluia, alleluia.
!Ps 111:1
Beato l'uomo che teme il Signore, e molto si compiace nei suoi comandi. Alleluia.

[Evangelium]
Seguito ++ del Santo Vangelo secondo Giovanni.
!Joann 15:12-16
In quel tempo Gesù disse ai suoi discepoli: «II comandamento mio è questo: che vi amiate a vicenda come io ho amato voi. Nessuno ha amore più grande di chi dà la propria vita per i suoi amici. Voi siete gli amici miei se fate quanto vi comando. Non vi chiamo più servi, perché il servo non sa quel che fa il padrone. Ma vi ho chiamati amici, perché vi ho fatto sapere tutto quello che ho sentito dal Padre mio. Non voi avete eletto me, ma son io che ho eletto voi, e vi ho costituiti perché andiate e portiate frutti e frutti duraturi: così che, qualunque cosa voi chiederete al Padre in nome mio, egli ve la concederà».

[Offertorium]
!Ps 20:2-3.
O Signore, il giusto si allieta della tua potenza, e del tuo soccorso quanto esulta! Tu hai saziato il desiderio del suo cuore.

[Secreta]
L'ostia immacolata, per mezzo della quale rinnoviamo l'opera d'immensa carità del Signore nostro Gesù Cristo, per l'intercessione di san Camillo, sia a noi, o Padre onnipotente, di salutare rimedio contro ogni male dell'anima e del corpo, e di consolazione e protezione nell'ultimo combattimento.
$Per eundem

[Communio]
!Matth 25:36; 25:40
Ero infermo e mi visitaste. In verità vi dico: quanto avrete fatto ad uno di questi minimi tra i miei fratelli, l'avete fatto a me.

[Postcommunio]
In virtù di questi sacri alimenti, che con pia devozione abbiamo ricevuto nella solennità di san Camillo confessore tuo, fa', o Signore, te ne preghiamo, che nell'ora della morte, confortati dai sacramenti e purificati da ogni colpa, meritiamo di essere accolti lietamente nel seno della tua misericordia:
$Qui vivis

[Commemoratio Oratio]
!di Ss. Simforosa e i sui sette figli Mm.
O Dio, che ci fai festeggiare la nascita al cielo di santa Sinforosa e dei suoi figli, tuoi martiri, concedi a noi di godere la loro compagnia nella felicità eterna.
$Per Dominum

[Commemoratio Secreta]
!di Ss. Simforosa e i sui sette figli Mm.
Ti presentiamo, Signore, l'offerta del nostro sacrificio: degnati di accettarlo in onore dei tuoi santi; e, per tua misericordia, ci sia fonte di salvezza.
$Per Dominum

[Commemoratio Postcommunio]
!di Ss. Simforosa e i sui sette figli Mm.
Concedi a noi, Signore, per l'intercessione di santa Sinforosa e dei suoi figli, tuoi martiri, di ricevere con anima pura ciò che tocchiamo con la bocca.
$Per Dominum

