[Rank]
Ss. Septem Fratrum Martyrum, ac Rufinae et Secundae Virginum et Martyrum;;Semiduplex;;2;;vide C3

[Rule]
vide C3
Gloria

[Introitus]
!Ps 112:1; 112:9
v. Fanciulli, lodate il Signore, lodate il nome del Signore: egli fa abitare nella sua casa la sterile, come lieta madre tra i figli.
!Ps 112:2
Sia benedetto il nome del Signore ora e sempre, in eterno.
&Gloria
v. Fanciulli, lodate il Signore, lodate il nome del Signore: egli fa abitare nella sua casa la sterile, come lieta madre tra i figli.

[Oratio]
O Dio onnipotente, concedi a noi, che abbiamo ammirato nella loro confessione la fortezza dei gloriosi martiri, di sentirne la pietà nell'intercedere per noi.
$Per Dominum

[Lectio]
Dal libro della Sapienza.
!Prov 31:10-31.
La donna virtuosa chi sa trovarla? Più delle perle pregiate essa vale. In lei si affida il cuore del suo sposo e non gli manca mai roba. Essa gli dà sempre gioie e mai dispiaceri per tutto il tempo della sua vita. Essa, procuratasi lana e lino, li lavora con le sue mani capaci. Simile a nave mercantile, fin da lungi fa venire il suo vitto. Si leva che è ancor notte, e appresta il cibo alla sua famiglia e il compito alle sue ancelle. Adocchiato un campo, l' acquista; col frutto del suo lavoro pianta una vigna. Si cinge i fianchi con energia, e si rafforza le braccia. Avendo provato con gioia e veduto che il suo lavoro le frutta, non fa spegnere neppure durante la notte la sua lucerna. Mette mano alla conocchia e le sue dita maneggiano il fuso. Apre la mano ai miseri e stende le palme ai bisognosi. Non teme per la sua famiglia il freddo della neve, ché tutti i suoi domestici han doppi vestiti. Essa si fa delle coperte, e il suo vestito è di bisso e di porpora. Rinomato nel foro è il suo marito, quando siede tra gli anziani del posto. Essa fa dei finissimi tessuti e li vende, e delle cinture che dà al mercante. Vestita di fortezza e di decoro può andare lieta incontro all'avvenire. La saggezza apre la sua bocca, e la legge della bontà è nella sua lingua. Sorveglia l'andamento della sua casa e non mangia il pane senza far nulla. Sorgono i suoi figli a proclamarla oltremodo felice e il suo marito a lodarla. Molte figliuole han fatto cose mirabili, ma tu le hai superate tutte. L'avvenenza è un inganno, la bellezza è un soffio; la donna timorata di Dio, quella è degna di lode. Date a lei il frutto del suo lavoro, e nel foro riceva lode delle sue opere.

[Graduale]
!Ps 123:7-8.
L'anima nostra come passero è sfuggita al laccio del cacciatore.
V. Il laccio si spezzò, e noi siamo stati liberati. Il nostro aiuto è nel nome del Signore, Egli ha fatto cielo e terra. Alleluia, alleluia.
V. Questo è il vero amore fraterno che vinse i delitti del mondo: ha seguito Cristo, e ora gode glorioso i regni celesti. Alleluia.

[GradualeP]
Allelúia, allelúia.
V. Questo è il vero amore fraterno che vinse i delitti del mondo: ha seguito Cristo, e ora gode glorioso i regni celesti. Alleluia.
V. Il candido esercito dei tuoi martiri inneggia a te, o Signore. Alleluia.

[Evangelium]
Seguito ++ del Santo Vangelo secondo Matteo.
!Matth 12:46-50.
In quel tempo: mentre Gesù parlava alle turbe, ecco sua madre e i suoi parenti star fuori e chiedere di parlargli. E uno gli disse: «Ecco, tua madre e i tuoi fratelli son là fuori e cercan di te». Ma egli, rispose: «Chi è mia madre, e chi sono i miei fratelli?». E, stesa la mano verso i suoi discepoli, disse: «Ecco la mia madre e i miei fratelli, poiché chi fa la volontà del Padre mio che è nei cieli, esso mi è fratello e sorella e madre».

[Offertorium]
!Ps 123:7
L'anima nostra come passero è sfuggita al laccio del cacciatore; il laccio si spezzò e noi fummo liberi.

[Secreta]
O Signore, guarda placato al presente sacrificio: e, per intercessione dei tuoi santi , giovi alla nostra devozione e salvezza.
$Per Dominum

[Communio]
!Matth 12:50
Chiunque fa la volontà del Padre mio che è nei cieli, quegli davvero è mio fratello e sorella e madre, dice il Signore.

[Postcommunio]
Ti supplichiamo, o Dio onnipotente: in grazia dei tuoi santi, possiamo conseguire quella salvezza, di cui ricevemmo il pegno mediante questi misteri.
$Per Dominum

