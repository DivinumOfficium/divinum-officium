100:1 Canterò la misericordia e la giustizia: * a te, o Signore, inneggerò.
100:2 E studierò [di seguire] la via dell'integrità: * quando verrai a me?
100:3 Io camminavo nell'innocenza del mio cuore, * dentro la mia casa.
100:4 Io non mi proponeva davanti agli occhi cosa ingiusta: * odiai quelli che prevaricavano.
100:5 Non si attaccò a me il cuore perverso: * io non conoscevo il maligno, che si allontanava da me.
100:6 Chi in segreto detrae al suo prossimo, * io lo perseguitava.
100:7 Con chi è di occhio superbo, e di cuore insaziabile, * con questo non mi poneva a mensa.
100:8 I miei occhi son rivolti ai fedeli del paese per farli sedere presso di me: * chi cammina nella via dell'integrità è quegli che mi serviva.
100:9 Non abiterà nella mia casa chi agisce con superbia: * chi dice cose inique non trovò grazia davanti ai miei occhi.
100:10 Fin dal mattino io metteva a morte tutti i peccatori della terra, * al fine di sterminare dalla città del Signore tutti quelli che operano l'iniquità.
