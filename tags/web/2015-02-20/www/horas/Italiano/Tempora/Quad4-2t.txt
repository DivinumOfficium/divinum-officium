[Rank]
Feria Tertia infra Hebdomadam IV in Quadragesima;;Feria major;;2

[Rule]

[Lectio1]
Lettura del santo Vangelo secondo Giovanni
!Gio 7:14-31
In quell'occasione: S'era già a metà della festa, quando Gesù salì nel tempio e si mise ad insegnare. E i Giudei si meravigliavano. Eccetera.
_
Omelia di sant'Agostino Vescovo
!Tratt. 29 su Giovanni, dopo il principio
Colui che s'era nascosto, insegnava, parlava in pubblico, e non era preso. Perché egli s'era nascosto per darci l'esempio, e non permetteva che venisse preso per mostrare la sua potenza.  Ma mentre insegnava, «i Giudei si meravigliavano» (Joann. 7,14). Tutti certamente, a quanto penso, si meravigliavano, ma non tutti si convertivano. E donde la loro meraviglia? Perché molti sapevano dove era nato, come era stato educato. Mai l'avevano visto apprendere le scritture: e tuttavia lo udivano far dissertazioni sulla legge, citare passi della legge, che nessuno avrebbe potuto citare, se non li avesse letti, nessuno li avrebbe potuti leggere, se non avesse studiato: e perciò si meravigliavano. Ma la loro meraviglia fu per il (divino) maestro occasione d'insinuare loro profondamente la verità.

[Responsory1]
R. Perché cercate di uccidermi mentre vi ho sempre detto la verità?
* Se ho parlato male, spiega che male sia: ma, se bene, perché mi percuoti?
V. Molte opere buone ho fatto per voi: per quale opera mi volete uccidere?
R. Se ho parlato male, spiega che male sia: ma, se bene, perché mi percuoti?

[Lectio2]
Difatti la loro meraviglia e le loro parole fecero dire al Signore una verità profonda e degna d'essere attentamente meditata e spiegata. Che risponde dunque il Signore a coloro che si stupivano ch'egli sapesse le scritture senza averle apprese? «La mia dottrina, disse, non è mia, ma di colui che mi ha mandato» (Joann. 7,16). Ecco una prima profondità: perché queste poche parole sembrano contenere una contradizione. Infatti non disse: Questa dottrina non è mia, ma: «La mia dottrina non è mia». Se non è tua, com'è tua? se è tua, come non è tua? Perché tu dici l'uno e l'altro: «è mia dottrina » e «non è mia».

[Responsory2]
R. Vi condussi per il deserto per quaranta anni io il Signore, e le vostre vesti non si logorarono:
* Vi feci piovere la manna dal cielo, e voi mi avete dimenticato, dice il Signore.
V. Io vi trassi dalla terra d'Egitto, e vi liberai dalla casa di schiavitù.
R. Vi feci piovere la manna dal cielo, e voi mi avete dimenticato, dice il Signore.

[Lectio3]
Se noi esaminiamo con attenzione ciò che lo stesso santo Evangelista dice nel suo primo capitolo: «Nel principio era il Verbo, e il Verbo era presso Dio, e Dio era il Verbo», troveremo in queste parole la soluzione di questa questione. Qual è la dottrina del Padre, se non il Verbo del Padre? Lo stesso Cristo è dunque la dottrina del Padre, perché è il Verbo del Padre. Ma siccome il Verbo non può essere di nessuno, ma dev'essere di qualcuno; perciò disse da una parte che lui stesso era la sua dottrina, e dall'altra ch'essa non era sua, perché egli è il Verbo del Padre. Infatti che cosa è tanto tuo quanto tu stesso? e che cosa tanto non tuo quanto tu, se ciò che tu sei è di qualche altro?

[Responsory3]
@Tempora/Quad4-0:Responsory6

[Ant 2]
Perché cercate * di uccidermi, mentre vi ho detto sempre la verità?

[Oratio 2]
I digiuni di questa santa osservanza, Signore, e ci assicurino un aumento di vera pietà, e l'assistenza continua della tua benevolenza.
$Per Dominum.

[Ant 3]
Nessuno gli mise le mani addosso: * perché la sua ora non era ancor venuta.

[Oratio 3]
Abbi pietà, Signore, del tuo popolo: e concedigli benigno di respirare dalle continue tribolazioni ond'è oppresso. 
$Per Dominum.
