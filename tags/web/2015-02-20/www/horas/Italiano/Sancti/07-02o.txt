[Rank]
In Visitatione B. Mariae Virginis;;Duplex II classis;;5.1;;ex C11

[Rank1960]
In Visitatione B. Mariae Virginis;;Duplex II classis;;5;;ex C11

[Rule]
ex C11;
9 lectiones
Ipsa Virgo Virginum
Doxology=Nat
Antiphonas horas
Psalmi Dominica

[Ant Vespera]
Levatasi Maria * si recò in tutta fretta nella regione montana, a una città di Giuda.;;109
Maria entrò * in casa di Zaccaria, e salutò Elisabetta.;;112
Come Elisabetta udì il saluto di Maria, il bambino balzò per l'allegrezza nel suo seno, ed essa fu ripiena di Spirito Santo, alleluia.;;121
La benedetta * tu (sei) fra le donne, e benedetto il frutto del tuo seno.;;126
Appena il suono * del tuo saluto è giunto alle mie orecchie, il bambino m'è balzato nel seno per l'allegrezza, alleluia.;;147

[Versum 1]
V.  La benedetta tu (sei) fra le donne.
R. E benedetto il frutto del tuo seno.

[Ant 1]
Beata sei, * o Maria, che hai creduto: s'adempiranno in te le cose che ti sono state dette dal Signore, alleluia.

[Oratio]
Signore, accorda ai tuoi servi il dono della grazia celeste: cosicché come la maternità della beata Vergine fu per essi il principio della salvezza, così la devota solennità della sua Visitazione apporti loro aumento di pace.
$Per Dominum

[Invit]
Celebriamo la Visitazione della Vergine Maria: * Adoriamo Cristo Signore suo Figlio.

[Lectio1]
Dal Cantico dei cantici
!Cant 2:1-7
1 Io sono il fiore del campo e il giglio delle valli.
2 Come il giglio fra le spine, così la mia diletta tra le fanciulle. 
3 Come il melo fra le piante delle selve, così il mio diletto tra i giovanetti. All'ombra di colui che avevo desiderato io mi assisi, e il suo frutto fu dolce al mio palato.
4 Mi condusse nella dispensa del vino, regolò in me la carità.
5 Sostenetemi coi fiori, confortatemi colle mele, perché io languisco d'amore. 
6 La sua sinistra circonda il mio capo, e la sua destra mi abbraccerà.
7 Vi scongiuro, o fanciulle di Gerusalemme, per le capre e i cervi campestri di non destare e di non far svegliare la mia diletta, finché essa lo voglia.

[Responsory1]
R. Sorgi, affrettati, diletta mia, colomba mia, bella mia, e vieni; ché l'inverno è già passato, la pioggia è cessata e sparita: 
* La voce della tortorella si fa sentire nella nostra terra.
V. Entrò Maria in casa di Zaccaria, e salutò Elisabetta.
R. La voce della tortorella si fa sentire nella nostra terra.

[Lectio2]
!Cant 2:8-13
8 La voce del mio diletto: eccolo egli viene saltellando per i monti, balzando per i colli
9 Il mio diletto è simile a un capriolo e a un cerbiatto. Ecco egli già sta dietro alla nostra parete, guardando per le finestre e spiando per le persiane. 
10 Ecco, il mio diletto mi parla: Sorgi, affrettati, diletta mia, colomba mia, bella mia, e vieni. 
11 Perché l'inverno è già passato, la pioggia è cessata e sparita, 
12 i fiori sono apparsi nella nostra terra, il tempo della potatura è venuto, la voce della tortorella si fa sentire nella nostra terra, 
13 il fico fa spuntare i suoi primaticci, le vigne in fiore mandano il loro profumo.

[Responsory2]
R. Chi è costei che s'avanza come il sole, graziosa come Gerusalemme? 
* La videro le figlie di Sion, e la proclamarono beata, le regine e l'hanno lodata.
V. E come nel tempo di primavera la circondavano i fiori delle rose e i gigli delle valli.
R. La videro le figlie di Sion, e la proclamarono beata, le regine e l'hanno lodata.

[Lectio3]
!Cant 2:13-17
13 Sorgi, diletta mia, bella mia, e vieni, 
14 colomba mia, nascosta nelle cavità della roccia, nelle fessure della pietra, mostrami il tuo volto, risuoni la tua voce alle mie orecchie: perché dolce è la tua voce e leggiadro il tuo volto. 
15 Acchiappateci le piccole volpi che guastano le vigne, perché la nostra vigna è in fiore. 
16 Il mio diletto è per me, ed io per lui, che pascola tra i gigli 
17 finché spunti il giorno e declinino le ombre. Ritorna; sii simile, mio diletto, al capriolo e al cerbiatto sui monti di Beter.

[Responsory3]
R. Elisabetta fu ripiena di Spirito Santo, ed esclamò: La benedetta tu (sei) fra le donne, e benedetto il frutto del tuo seno: 
* E come mai m'è dato, che la madre del mio Signore venga da me?
V. Poiché ecco che appena il, suono del tuo saluto è giunto alle mie orecchie, il bambino m'è balzato nel seno per l'allegrezza.
R. E come mai m'è dato, che la madre del mio Signore venga da me?
&Gloria
R. E come mai m'è dato, che la madre del mio Signore venga da me?

[Lectio4]
Sermone del venerabile Beda prete
!Sul Vangelo di Luca, Cap. I
Ricevuto il consenso della Vergine, subito l'Angelo torna nei cieli, ed ella va sulle montagne. Si affretta per vedere Elisabetta, non come incredula dell'oracolo, o dubbiosa dell'esempio, ma come lieta del voto, religiosa davanti ad un dovere, dando al contempo un tipico esempio, che ogni anima, che abbia concepito il Verbo di Dio nella mente, immediatamente ascenda le alte vette delle virtù con il passo dell'amore, tanto da penetrare nella città di Giuda, cioè la rocca della confessione e della lode, e fino alla perfezione della fede, della speranza e della carità, come per tre mesi possa dimorare in essa.

[Responsory4]
R. Ecco, costui viene saltellando per i monti, balzando per i colli: 
* È simile il mio diletto ad un capriolo e ad un cerbiatto.
V. Si slanciò esultante come gigante a correre la sua via, la sua nascita è dalla sommità del cielo. 
R. È simile il mio diletto ad un capriolo e ad un cerbiatto.

[Lectio5]
Impara, o vergine, l'umiltà di Maria, affinché tu possa essere casta di corpo e devota nel cuore. La più giovane visita la più anziana, la vergine saluta la maritata. È conveniente infatti che quanto la vergine è più casta, tanto sia più umile, e deferente verso le più anziane, e ad affidi l'abito della castità al preconio dell'umiltà. Diversamente Maria viene da Elisabetta, il Signore viene da Giovanni, questa per essere colmata di Spirito Santo, perché il battesimo di lui venga consacrato: l'umiliazione dei più grandi è certo la esaltazione dei più piccoli.

[Responsory5]
R. Congratulatevi con me, voi tutti che amate il Signore; perché, sebbene piccola, sono piaciuta all'Altissimo, 
* E dal mio seno ho messo al mondo l'uomo Dio.
V. Beata mi chiameranno tutte le generazioni, perché Dio ha riguardato ad un'umile ancella.
R. E dal mio seno ho messo al mondo l'uomo Dio.

[Lectio6]
Elisabetta udì per prima la voce, ma Giovanni sentì per primo la grazia. Ella udì per ordine di natura, questi esultò a ragione del mistero. Quella sentì la venuta di Maria, questi del Signore. Queste parlano di grazia, a lui operano dentro, e si rivolgono al mistero di pietà con materni intenti, con duplice miracolo profetano le madri con lo spirito dei piccoli. Esultò l'infante, e la madre fu colmata; non prima fu colmata la madre del figlio, ma essendo stato il figlio colmato di Spirito Santo, colmò anche la madre.

[Responsory6]
R. Beata sei tu che hai creduto, perché s'adempiranno in te le cose che ti sono state dette dal Signore. E Maria disse: 
* Magnifica l'anima mia il Signore.
V. Venite e udite, e vi racconterò quanto Dio ha fatto all'anima mia. 
R. Magnifica l'anima mia il Signore.
&Gloria
R. Magnifica l'anima mia il Signore.

[Lectio7]
Lettura del santo Vangelo secondo Luca
!Luc 1:39-47
In quell'occasione: Maria si alzò e si recò in fretta nella regione montuosa, in una città di Giuda: ed entrò in casa di Zaccaria, e salutò Elisabetta. Eccetera.
_
Sermone di san Giovanni Crisostomo
!Presso Metafraste al mese di Luglio
Venuto che fu a noi il Redentore della nostra razza, andò subito dal suo amico Giovanni, mentre si trovava ancora nel seno di sua madre. E Giovanni dal seno materno vedendolo nel seno (di Maria), scuotendo il naturale involucro esclama: Vedo il Signore che ha fissato i limiti della natura, e io non aspetto il tempo della nascita. Il tempo di nove mesi non m'è qui necessario; perché in me è colui ch'è eterno. Uscirò da questa oscura dimora, e divulgherò la cognizione sommaria di cose meravigliose. Sono un segno: significherò la venuta di Cristo. Sono una tromba: annunzierò il mistero dell'incarnazione del Figlio di Dio. Darò fiato alla tromba; e con ciò stesso sarò di benedizione alla lingua di mio padre, e la scioglierò a parlare, Darò fiato alla tromba, e vivificherò il seno di mia madre.

[Responsory7]
R. Beata mi chiameranno tutte le generazioni, 
* Perché grandi cose ha fatto in me il Signore ch'è potente, e di cui santo è il nome.
V. E la sua misericordia di generazione in generazione su quelli che lo temono.
R. Perché grandi cose ha fatto in me il Signore ch'è potente, e di cui santo è il nome.

[Lectio8]
Vedi, o diletto, quanto nuovo e mirabile è questo mistero. Non è ancora nato, e già parla coi suoi balzi; non è ancora apparso, e già indirizza minacce; non è ancora in istato di gridare, e già si fa udire coi fatti; non ha ancora cominciato la sua vita, e già predica Dio; non ha ancor visto la luce, e già indica il sole; non è ancora nato, e già s'affretta a farsi precursore. Egli alla presenza del Signore non può contenersi; non tollera di attendere il termine della natura; ma si sforza di rompere il carcere del seno materno, e si studia di far conoscere innanzi tempo la venuta del Signore. È venuto, dice, colui che scioglie i legami; e perché io sto qui legato e son costretto a rimanerci? È venuto il Verbo per ricostituire ogni cosa; ed io rimango ancora qui legato? Uscirò, gli andrò avanti, e dirò a tutti: «Ecco l'Agnello di Dio, che toglie il peccato del mondo» (Joann. 1,29). 

[Responsory8]
R. Sei invero felice, o santa Vergine Maria, e degnissima d'ogni lode: 
* Perché da te è sorto il sole di giustizia, * Cristo, l'Iddio nostro.
V. Prega per il popolo, intervieni per il clero, intercedi per il ceto femminile religioso: sentano il tuo soccorso tutti quelli che celebrano la tua santa Visitazione.
R. Perché da te è sorto il sole di giustizia, 
&Gloria
R. Cristo, l'Iddio nostro.

[Lectio93]
!Commemorazione per i Ss. Martiri Processo e Martiniano.
Nel tempo che Pietro e Paolo erano detenuti nel carcere Mamertino sul monte Tarpeio, i due carcerieri, Processo e Martiniano, con altri quaranta, mossi dalla predicazione e dai miracoli degli Apostoli, si convertirono alla fede di Gesù Cristo; e, scaturita d'un tratto una sorgente dallo scoglio, furono battezzati. Allora essi permisero agli Apostoli di andarsene, se volevano. Ma Paolino comandante dei soldati, scoperta la cosa, cercò di rimuovere Processo e Martiniano dalla presa risoluzione. Ma vedendo che perdeva tempo inutilmente, fece loro pestare la faccia e spezzare i denti con un sasso. Condotti poi davanti alla statua di Giove, e rifiutandosi colla stessa costanza di adorare gli idoli, li fece torturare sul cavalletto, applicare delle lamine roventi sui loro corpi e battere con bastoni; e in tali tormenti non si udiva da loro che questa sola voce: Sia benedetto il nome del Signore. Finalmente gettati in prigione, poco dopo vennero decapitati fuori di Roma sulla via Aurelia. Lucina ne seppellì i corpi in un suo podere il 2 Luglio; essi poi furono trasferiti in Città, e sepolti nella basilica del Principe degli Apostoli.
&teDeum

[Ant Laudes]
Levatasi Maria * si recò in tutta fretta nella regione montana, a una città di Giuda.
Maria entrò * in casa di Zaccaria, e salutò Elisabetta.
Come Elisabetta udì il saluto di Maria, il bambino balzò per l'allegrezza nel suo seno, ed essa fu ripiena di Spirito Santo, alleluia.
La benedetta * tu (sei) fra le donne, e benedetto il frutto del tuo seno.
Appena il suono * del tuo saluto è giunto alle mie orecchie, il bambino m'è balzato nel seno per l'allegrezza, alleluia.

[Versum 2]
V. La benedetta tu (sei) fra le donne.
R. E benedetto il frutto del tuo seno.

[Ant 2]
Come Elisabetta * udì il saluto di Maria, esclamò ad alta voce e disse: E come mai m'è dato che la Madre del mio Signore venga da me? alleluia.

[Commemoratio 2]
!Commemorazione per i Ss. Martiri Processo e Martiniano.
Ant. I capelli del vostro capo * sono tutti contati: non temete: voi valete più di molti passeri.  
_
V. I santi esulteranno nella gloria.
R. Gioiranno nel loro riposo.
_
v. Preghiamo. 
O Dio, che in grazia della gloriosa professione di fede dei tuoi santi Martiri Processo e Martiniano, ci assisti e proteggi: dacci e di profittare della loro imitazione e di goderne l'intercessione.
$Per Dominum
