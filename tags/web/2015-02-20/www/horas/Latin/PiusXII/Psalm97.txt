97:1 Cantate Domino canticum novum, * quia mirabilia fecit.
97:2 Victoriam paravit ei dextera eius, * et bracchium sanctum eius.
97:3 Notam fecit Dominus salutem suam; * in conspectu gentium revelavit iustitiam suam.
97:4 Recordatus est bonitatis et fidelitatis suae * in gratiam domus Israel.
97:5 Viderunt omnes fines terrae * salutem Dei nostri.
97:6 Exsultate Domino, omnes terrae, * laetamini et gaudete et psallite.
97:7 Psallite Domino cum cithara, cum cithara et sonitu psalterii, * cum tubis et sono bucinae:
97:8 Exsultate in conspectu regis Domini. * Insonet mare et quae illud replent, orbis terrarum et qui habitant in eo.
97:9 Flumina plaudant manibus, simul montes exsultent, coram Domino, quia venit, * quia venit regere terram.
97:10 Reget orbem terrarum cum iustitia * et populos cum aequitate.
