(Canticum Ecclesiasticae * Eccli 36:14-19)
14 Könyörűlj népeden, mely nevedről hivatik, * és Izraelen, kit hasonlóvá tettél elsőszülöttedhez.
15 Könyörűlj szentélyed városán, * Jerusalemen, a te nyugodalmad városán. &#65279;
16 Töltsd meg Siont a te kimondhatlan igéiddel, * és dicsőségeddel a te népedet. 
17 Tégy bizonyságot * azokról, kik kezdettől teremtményeid, és támaszd föl a jövendöléseket, melyeket nevedben az előbbi próféták mondottak. 
18 Adj jutalmat a téged váróknak, * hogy prófétáid igazmondóknak találtassanak; és hallgasd meg szolgáid imádságait, 
19 Áron áldása szerint, a te néped felől; * és vezérelj minket az igazság útjára, és tudják meg mindnyájan, kik a földet lakják, hogy te vagy az örökkévalóságon átlátó Isten. 