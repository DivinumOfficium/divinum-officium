26:1 Az Úr világosságom és szabadulásom, * kitől féljek?
26:2 Az Úr életem oltalmazója, * kitől remegjek?
26:3 Midőn ellenem közelednek a gonoszok, * hogy egyék húsomat,
26:4 ellenségeim, kik engem szorongatnak, * maguk meggyengülnek és elesnek.
26:5 Ha tábor áll ellenem, * nem fél szívem.
26:6 Ha harc támad ellenem, * én akkor is bízom.
26:6 Egyet kértem az Úrtól, ismét azért esdeklek, * hogy az Úr házában lakjam életem teljes napjaiban;
26:6 hogy lássam az Úr gyönyörűségét, * és látogassam az ő templomát.
26:6 Mert elrejtett engem az ő hajlékában, * a veszedelem napján megoltalmazott engem hajléka rejtekében,
26:6 kősziklára emelt föl engem. * És most fölemelte fejemet ellenségeim fölé.
26:6 Körüljártam, és örömáldozatot áldoztam az ő hajlékában; * énekelni fogok és dicséretet mondok az Úrnak.
26:7 Hallgasd meg, Uram, szómat, mellyel hozzád kiáltottam; * könyörülj rajtam és hallgass meg engem.
26:8 Neked szólott szívem, az én orcám téged keresett; * a te orcádat keresem, Uram!
26:9 Ne fordítsd el tőlem orcádat; * ne térj el szolgádtól haragodban.
26:10 Légy segítőm; * ne hagyj el engem, és ne vess meg engem, én üdvözítő Istenem!
26:11 Mert atyám és anyám elhagytak engem: * az Úr pedig fölvesz engem.
26:12 Törvényt adj nekem, Uram, a te utadra; * és igazíts engem igaz ösvényre elleneim miatt.
26:13 Ne adj engem szorongatóim akaratának: * mert hamis tanúk támadtak ellenem, és a gonoszság önmaga ellen hazudott.
26:14 Hiszem, hogy meglátom az Úr javait * az élők földén.
26:14 Várjad az Urat, cselekedjél férfiasan; * szíved legyen erős, és remélj az Úrban.
