113:1 Quando Israele usci dall'Egitto, * e la casa di Giacobbe da un popolo barbaro;
113:2 Giuda divenne cosa a lui sacra, * e Israele il suo dominio.
113:3 Il mare lo vide e fuggì: * il Giordano si ritrasse indietro.
113:4 I monti saltellarono come arieti, * e i colli come agnelli di pecore.
113:5 Che hai tu, o mare, che sei fuggito? * e tu, o Giordano, che ti ritraesti indietro?
113:6 E voi, monti, che saltellaste come arieti, * e voi colli, come agnelli di pecore?
113:7 La terra fu scossa alla presenza del Signore: * alla presenza del Dio di Giacobbe.
113:8 Che cambia la roccia in stagni di acqua * e la rupe in sorgenti di acque.
113:9 Non a noi, o Signore, non a noi, * ma al tuo nome dà gloria,
113:10 per la tua misericordia e per la tua verità; * Affinché non abbiano a dire le genti: Dov'è il loro Dio?
113:11 Or il nostro Dio è nel cielo: * Egli ha fatto tutto quello che ha voluto.
113:12 I simulacri delle genti sono argento e oro, * opera delle mani degli uomini.
113:13 Hanno bocca, e non parleranno, * hanno occhi, e non vedranno.
113:14 Hanno orecchie, e non udiranno; * hanno nari, e non odoreranno.
113:15 Hanno mani, e non palperanno; hanno piedi, e non cammineranno, * e non grideranno colla loro gola.
113:16 Diventino simili a loro quei che li fanno, * e tutti quelli che confidano in essi.
113:17 La casa d'Israele ha sperato nel Signore: * egli è il loro aiuto e il loro protettore.
113:18 La casa di Aronne ha sperato nel Signore; * egli è il loro aiuto e il loro protettore.
113:19 Quei che temono il Signore, hanno sperato nei Signore; * egli è il loro aiuto e il loro protettore.
113:20 Il Signore si è ricordato di noi, * e ci ha benedetti:
113:21 ha benedetto la casa d'Israele, * ha benedetto la casa di Aronne.
113:22 Ha benedetto tutti quelli che temono il Signore, * i piccoli coi più grandi.
113:23 Il Signore aggiunga benedizioni sopra di voi; * sopra di voi e dei vostri figli.
113:24 Siate benedetti dal Signore, * che ha fatto il cielo e la terra.
113:25 Il cielo del cielo è del Signore: * ma la terra l'ha data ai figli degli uomini.
113:26 Non sono i morti che ti loderanno, o Signore: * né tutti quei che scendono nell'inferno.
113:27 Ma noi, che viviamo, benediciamo il Signore, * da questo momento e fino nei secoli.
