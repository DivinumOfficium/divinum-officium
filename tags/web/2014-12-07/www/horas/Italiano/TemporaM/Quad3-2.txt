[Rank]
Feria Tertia infra Hebdomadam III in Quadragesima;;Feria major;;2

[Rule]

[Lectio1]
Lettura del santo Vangelo secondo Matteo
!Matt 18:15-22
In quell'occasione: Gesù disse ai suoi discepoli: Se il tuo fratello avrà peccato contro di te, va e riprendilo fra te e lui solo. Eccetera.
_
Omelia di sant'Agostino Vescovo
!Sermone 16 sulle Parole del Signore, tomo 10, dopo il principio
Perché riprendi chi t'ha offeso? È perché senti dispiacere che abbia peccato contro di te? Non sia mai. Se tu fai ciò per amore di te stesso, non fai nulla: se lo fai per amore di lui, fai ottimamente. Osserva poi nelle stesse parole del Signore, per amore di chi tu debba farlo, se di te o di lui. «Se ti ascolta, dice, hai guadagnato il tuo fratello» (Matth. 18,25). Fallo dunque per lui, per guadagnarlo. Facendo così, lo guadagni: se no egli è perduto. Come dunque molti non fanno alcun conto di questi peccati, e dicono: Che gran male ho fatto ? non ho offese che un uomo! Non disprezzare tal cosa: sì, hai peccato contro un uomo.

[Responsory1]
R. Portarono la notizia a Giacobbe, dicendo: Giuseppe, tuo figlio, vive, ed egli comanda a tutta la terra d'Egitto: al l'udir ciò, il suo spirito rivisse e disse: 
* Mi basta, andrò a rivederlo prima di morire.
V. Udito Giacobbe che suo figlio viveva, quasi svegliandosi da profondo sonno, disse: 
R. Mi basta, andrò a rivederlo prima di morire.

[Lectio2]
Vuoi sapere perché questa offesa contro un uomo è cagione della tua perdita? Se colui contro cui hai peccato ti riprende tra te e lui solo, e tu l'ascolti, egli «ti ha guadagnato». Che vuol dire: »Ti ha guadagnato?» se non che tu saresti perito se non ti avesse guadagnato! Infatti se tu non fossi stato perduto, come egli t'ha guadagnato? Nessuno dunque faccia l'indifferente quando ha peccato contro un suo fratello. Infatti l'Apostolo dice in un luogo: «In tal guisa peccando contro i fratelli e offendendo la loro debole coscienza, voi avete peccato contro Cristo» (Cor. 8,12): perché tutti siamo diventati membra di Cristo. Ora come non peccherai contro Cristo, se pecchi contro un membro di Cristo?

[Responsory2]
@TemporaM/Quad3-0:Responsory5

[Lectio3]
Perciò nessuno dica: Non ho peccato contro Dio, ma solo contro un fratello: non ho offeso che un uomo, la mia colpa è leggera o nulla. Questo forse ti fa dire: Essa è leggiera, perché si ripara presto. Hai peccato contro un fratello: fanne una riparazione sufficiente e sarai guarito. T'è bastato un istante per commettere una colpa mortale, ma puoi essere anche pronto a trovarne il rimedio. Chi di noi, fratelli miei, si lusingherà di ottenere il regno dei cieli quando il Vangelo dice: «Chi avrà detto al fratello suo: Stolto, sarà reo del fuoco della geenna »  (Matth. 5,22)? Questa minaccia è terribile: ma osserva insieme il rimedio.  Se tu stai per fare l'offerta all'altare ivi ti viene alla memoria che il tuo fratello ha qualche cosa contro di te, posa lì la tua offerta davanti all'altare» (Matth. 5,23). Iddio non si adirerà se tu differisci di fare la tua offerta: Dio cerca molto più te che la tua offerta.

[Responsory3]
@TemporaM/Quad3-0:Responsory6

[Ant 2]
Se due di voi * sulla terra andranno d'accordo: nel domandare qualsiasi cosa, qualunque essa sia, sarà loro concessa dal Padre mio, dice il Signore.

[Oratio 2]
Esaudiscici, Dio onnipotente e misericordioso: e concedici benigno il dono di una astinenza salutare.
$Per Dominum

[Ant 3]
Dove sono adunati * due o tre nel nome mio, ivi io sono in mezzo a loro, dice il Signore.


[Oratio 3]
Difendici, o Signore, colla tua protezione: e preservaci sempre da ogni iniquità.
$Per Dominum

[LectioE]
v. Lettura del santo Vangelo secondo Matteo
!Matt 18:15-22
18:15 Che se il tuo fratello abbia commesso mancamento contro di te, va, e correggilo tra te e lui solo. Se egli ti ascolta hai guadagnato il tuo fratello.
18:16 Se poi non ti ascolta, prendi ancora teco una o due persone, affinchè per bocca di due o tre testimoni si stabilisca tutto l'affare.
18:17 Che se non farà caso di essi, fallo sapere alla Chiesa. E se non ascolta nemmeno la Chiesa, abbilo come il gentile e il pubblicano.
18:18 In verità vi dico : Tutto quello che legherete sulla terra, sarà legato anche nel cielo : e tutto quello che scioglierete sulla terra sarà sciolto anche nel cielo.
18:19 Vi dico ancora che se due di voi si accorderanno sopra la terra a domandare qualsisia cosa, sarà loro concessa dal Padre mio, che è ne' cieli.
18:20 Poiché dove sono due tre persone congregate nel nome mio, quivi son io in mezzo di esse. 
18:21 Allora, accostatosi a lui Pietro, disse : Signore, fino a quante volte peccando il mio fratello contro di me, gli perdonerò io? fino a sette volte ?
18:22 Gesù gli rispose : Non ti dico fino a sette volte, ma fino a settanta volte sette.  
$Te decet

