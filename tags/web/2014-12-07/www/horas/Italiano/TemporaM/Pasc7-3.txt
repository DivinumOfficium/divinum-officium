[Rank]
Feria Quarta Quattuor temporum Pentecostes;;Semiduplex I classis;;5;;ex Pasc7-0

[Rule]
ex Pasc7-0;
Hymnus Tertia
Feria Te Deum 

[Ant Matutinum]
All'improvviso * venne dal cielo un rumore di vento che si avanza impetuoso, alleluia, alleluia.;;59
;;60
;;61
;;65
;;67(1-19)
;;67(20-36)
V. Furono tutti ripieni di Spirito Santo, alleluia.
R. E cominciarono a parlare, alleluia.
Apparvero agli Apostoli delle lingue distinte come di fuoco, e lo Spirito Santo si posò sopra ciascun di loro, alleluia;;68(1-16)
;;68(17-37)
;;69
;;70
;;71
;;72

[Lectio1]
Lettura del santo Vangelo secondo Giovanni
!Giov. 6:44-52
In quell'occasione: Gesù disse alle turbe dei Giudei: Nessuno può venire a me, se non lo attiri il Padre che mi ha mandato. Eccetera.
_
Omelia di sant'Agostino Vescovo
!Trattato 26 su Giovanni, dopo il principio
Non t'immaginare d'essere attirato nolente: l'anima è attirata anche dall'amore. E non dobbiamo temere d'essere ripresi forse, intorno a questa parola evangelica delle sacre Scritture, da uomini che pesano eccessivamente le parole e son lontani dal comprendere le cose, soprattutto quelle di Dio, e che ci si dica: Come credo volontariamente, se sono attirato? Ma io rispondo: È poco dire dalla volontà: tu sei attirato anche dal piacere. Che significa essere attirato dal piacere? «Metti le tue delizie nel Signore, ed egli ti darà quanto il tuo cuore domanda» (Ps. 36, 4). C'è un certo piacere per il cuore, cui è dolce questo pane celeste. Ora se un poeta poté dire: «Ognuno è attirato dal proprio piacere» (Virg. Egl. 2): non dalla necessità, ma dal piacere, non dal dovere, ma dal diletto: con quanta più ragione noi dobbiamo dire d'essere attirato a Cristo chi pone le sue delizie nella verità, nella beatitudine, nella giustizia, nella vita eterna, ché Cristo è tutto questo? O forse che i sensi del corpo hanno i loro piaceri, e l'anima ne sarà priva? Se l'anima non ha i suoi piaceri, come mai è detto: «Ma i figli degli uomini spereranno all'ombra delle tue ali: saranno inebriati dall'ubertà della tua casa, e li disseterai al torrente delle tue delizie. Perché presso di te è la sorgente della vita, e nel lume tuo vedremo la luce» (Ps. 35, 8)?

[Responsory1]
R. Il Signore insegnò loro la disciplina e la sapienza, alleluia: rafforzò in essi la grazia del suo Spirito, 
* E riempì d'intelligenza i loro cuori, alleluia.
V. Perché con improvviso rumore discese su di essi lo Spirito Santo.
R. E riempì d'intelligenza i loro cuori, alleluia.

[Lectio2]
Dammi uno che ama, e comprenderà ciò che dico: dammi uno che brama, che ha fame, che si riguarda come esule in questo deserto, che ha sete del cielo e sospira alla sorgente dell'eterna patria: dammi uomo siffatto, e comprenderà quel che dico. Se invece parlo a uno ch'è freddo, non capisce punto ciò che dico. Tali erano i Giudei che mormoravano fra loro. «Chi attira il Padre, dice il Signore, viene a me». Ma che significa: «Chi attira il Padre» (Joann. 6, 44), mentre è lo stesso Cristo che attira? Perché ha voluto dire: «Chi attira il Padre»? Se dobbiamo essere attirati, siamolo da colui al quale un'anima amante dice: «Noi corriamo dietro all'odore dei tuoi profumi» (Cant. 1, 3). Consideriamo attentamente, fratelli, quel che ha voluto dirci, e comprendiamolo per quanto ne è dato. Il Padre attira al Figlio quelli che credono nel Figlio, perché sono persuasi ch'egli ha Dio per Padre. Dio Padre, infatti, ha generato un Figlio eguale a sé; e chi pensa che colui al quale crede è uguale al Padre, e sente nella sua fede e medita questa verità, il Padre l'attira al Figlio.

[Responsory2]
R. Andate per tutto il mondo e predicate il Vangelo, alleluia: 
* Chi crederà e sarà battezzato, sarà salvo, alleluia, alleluia, alleluia.
V. Nel nome mio essi scacceranno i demoni, parleranno lingue nuove, maneggeranno serpenti.
R. Chi crederà e sarà battezzato, sarà salvo, alleluia, alleluia, alleluia.
&Gloria
R. Chi crederà e sarà battezzato, sarà salvo, alleluia, alleluia, alleluia.

[Lectio3]
Ario lo credé creatura, non lo attirò già il Padre; perché non considera il Padre, chi non crede il Figlio a lui uguale. Che dici, o Ario? che dici, o eretico? che linguaggio tieni tu? Che cosa è Cristo? Egli non è già il Dio vero, dici tu, ma esso è stato fatto dal vero Dio. Non ti attirò il Padre; perché non hai compreso il Padre, di cui neghi il. Figlio. Ciò che pensi di lui, non è il Figlio: tu non sei attirato dal Padre, né sei attirato al Figlio. Perché altro è il Figlio, altro quello che tu dici. Fotino dice: Cristo non è che un uomo, egli non è anche Dio. Chi la pensa così, non lo attirò il Padre. Chi attirò il Padre? Colui che dice: «Tu sei il Cristo, il Figlio di Dio vivo» (Matth. 16, 16). Tu mostri a una pecora un ramo verde, e l'attiri. Si mostrano delle noci a un fanciullo, e si attira: e siccome egli corre, è attirato perché l'ama, è attirato senza alcuna violenza esteriore, è attirato dal legame del cuore. Se dunque queste cose, che le delizie e i piaceri terreni rivelano agli amanti, esercitano su di essi una vera potenza di attrazione, essendo vero che: «Ciascuno è attirato dal proprio piacere» (Virg. Egl. 2), non attirerà Cristo rivelatoci dal Padre? Invero che desidera l'anima più ardentemente, che la verità?

[Responsory3]
R. L'ultimo giorno della festa diceva Gesù: Chi crede in me, fiumi di acqua viva scorreranno dal suo ventre.
* Ciò dice dello Spirito, che i credenti in lui avrebbero ricevuto, alleluia, alleuia.
V. Chi ha sete venga e beva, e dal suo ventre scorreranno acque vive.
R. Ciò dice dello Spirito, che i credenti in lui avrebbero ricevuto, alleluia, alleuia.
&Gloria
R. Ciò dice dello Spirito, che i credenti in lui avrebbero ricevuto, alleluia, alleuia.

[MM Capitulum]
!Atti 2:2
E all'improvviso venne dal cielo un rumore, come di vento che si avanza impetuoso, e riempì tutta la casa dove si trovavano raccolti. 
_
V. Parlavano gli Apostoli in varie lingue, alleluia.
R. Delle grandezze di Dio, alleluia.

[Ant 2]
Io sono il pane vivo, * dice il Signore, disceso dal Cielo, alleluia,, alleluia.

[Oratio 2]
Signore, il Paraclito che procede da te illumini le anime nostre: e come lo promise il Figlio tuo, le introduca in ogni verità: 
$Qui tecum eiusdem

[Ant 3]
Io sono il pane vivo * disceso dal cielo: se uno mangia di questo pane, vivrà in eterno: e il pane ch'io darò, è la mia carne che io dò per la vita del mondo, alleluia.


[LectioE]
v. Lettura del santo Vangelo secondo Giovanni
!Giov. 6:44-52
6:44 Non può alcuno venire da me, se non lo attiri il Padre, che mi ha mandato : e io lo risusciterò nell'ultimo giorno.
6:45 Sta scritto nei profeti : Saranno tutti ammaestrati da Dio. Chiunque pertanto ha udito e imparato dal Padre, viene a me.
6:46 Non perché alcuno abbia veduto il Padre, eccetto colui che è da Dio, questi ha veduto il Padre.
6:47 In verità, in verità vi dico : Chi crede in me ha la vita eterna. 
6:48 Io sono il pane di vita.
6:49 I padri vostri mangiarono nel deserto la manna, e morirono.
6:50 Questo è il pane disceso dal cielo : affinché chi ne mangerà non muoia.
6:51 Io sono il pane vivo, che sono sceso dal cielo.
6:52 Chi mangerà di un tal pane, vivrà in eterno : e il pane che io darò, è la mia carne per la salute del mondo.
$Te decet
