3 Agosto
_
A Gerusalémme l'Invenzione del beatissimo Stéfano Protomartire, e dei santi Gamaliéle, Nicodémo ed Abibóne, come fu rivelato da Dio al Prete Luciàno, al tempo del Principe Onorio. 
A Filippi, nella Macedònia, santa Lidia, venditrice di porpora, la quale, per la predicazione ivi fatta da san Pàolo Apostolo, prima fra tutti credette al Vangelo, come narra il beato Luca negli Atti degli Apostoli.
A Nàpoli, in Campània, sant'Aspréno Vescovo, il quale da san Piétro Apostolo, dopo essere stato guarito da una infermità e poi battezzato, fu ordinato Vescovo di quella città.
A Costantinòpoli il natale di sant'Erméllo Martire.
In India, ai confini della Pèrsia, la passione dei santi Monaci ed altri fedeli, i quali furono fatti uccidere dal Re Abénner, persecutore della Chiesa di Dio, dopo essere stati straziati con diversi supplizi.
Ad Autun la deposizione di sant'Eufrònio, Vescovo e Confessore.
Ad Anàgni san Piétro Vescovo, il quale, illustre prima per l'osservanza monastica e poi per la vigilanza pastorale, si riposò nel Signore.
A Beréa, nella Siria, le sante donne Maràna e Cira.