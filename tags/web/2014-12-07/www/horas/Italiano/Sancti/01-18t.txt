[Rank]
Cathedrae S. Petri;;Duplex majus;;4;;ex C4

[Rule]
ex C4;
9 lectiones
Sub unica concl

[Hymnus Vespera]
@Sancti/02-22:Hymnus Vespera

[Versum 1]
V. Tu sei Pietro.
R. E su questa pietra io edificherò la mia Chiesa.

[Ant 1]
Tu sei il pastore delle pecore, * il Principe degli Apostoli, a te sono state date le chiavi del regno dei cieli.

[Oratio]
v. Dio, che consegnando al tuo beato Apostolo Pietro le chiavi del regno celeste gli affidasti il supremo potere di legare e sciogliere: concedi, che, coll'aiuto della sua intercessione, veniamo sciolti dal lacci dei nostri peccati:
$Qui vivis
_
@Sancti/02-22:Commemoratio4

[Commemoratio]
!Commemorazione di S. Prisca Vergine
@Commune/C6:Oratio proper
v. Preghiamo.
Concedi, Dio onnipotente, che celebrando il natale della tua beata Prisca Vergine e Martire, e ci rallegriamo dell'annuale solennità, e profittiamo dell'esempio di tanta fede.
$Per Dominum

[Invit]
Tu sei il pastore delle pecore, il Principe degli Apostoli: * A te Dio ha dato le chiavi del regno celeste.

[Hymnus Matutinum]
@Sancti/02-22:Hymnus Vespera

[Lectio1]
@Sancti/02-22:Lectio1

[Responsory1]
@Sancti/02-22:Responsory1

[Lectio2]
@Sancti/02-22:Lectio2

[Responsory2]
@Sancti/02-22:Responsory2

[Lectio3]
@Sancti/02-22:Lectio3

[Responsory3]
@Sancti/02-22:Responsory3

[Lectio4]
Sermone di san Leone Papa.
!Sermone 1 sui Ss. Apostoli Pietro e Paolo, prima della metà
Allorché i dodici Apostoli, dopo aver ricevuto per mezzo dello Spirito Santo il dono di parlare tutte le lingue, ebbero intrapreso l'evangelizzazione del mondo nelle diverse parti della terra loro toccate, il beatissimo Pietro, principe dell'ordine apostolico fu destinato alla capitale dell'impero Romano, affinché la luce della verità, rivelata per la salvezza di tutte le nazioni, da essa, come dal capo, si spandesse più efficacemente in tutto il corpo del mondo. Infatti qual nazione non aveva allora dei rappresentanti in questa città? o quali popoli potevano ignorare ciò che Roma aveva appreso?

[Lectio5]
Qui dovevano essere conculcate le opinioni della filosofia, qui dovevano essere dissipate le vanità della sapienza terrena, qui doveva essere confuso il culto dei demoni, qui distrutta l'empietà del sacrilego paganesimo, qui dove la superstizione aveva radunato con somma diligenza tutto ciò che i vari errori avevano inventato in qualsiasi luogo. E dunque a questa città che tu, o beatissimo Apostolo Pietro, non temi di venire, e, mentre l'Apostolo Paolo, il compagno della tua gloria, è ancora occupato a fondare altre chiese, tu t'inoltri in questa selva di bestie feroci, in quest'oceano profondo e turbolentissimo con più coraggio di quando camminavi sul mare.

[Lectio6]
Tu avevi già istruito i popoli della circoncisione che avevano creduto (alla tua parola): già avevi fondato la chiesa d'Antiochia, dove cominciò a manifestarsi il nome sì degno di cristiano: già avevi riempito della predicazione delle leggi evangeliche il Ponto, la Galazia, la Cappadocia, l'Asia e la Bitinia; quando, non dubitando del successo dell'opera tua, né ignaro della durata della tua vita, inalberavi sui baluardi di Roma il trofeo della croce di Cristo, qua dove ti erano preparati, per divina preordinazione, e l'onore del potere e la gloria della passione.

[Lectio7]
Lettura del santo Vangelo secondo Matteo
!Matt 16:13-19
In quell'occasione: Gesù venuto nelle parti di Cesarea di Filippo, interrogò i suoi discepoli dicendo: La gente chi dice che sia il Figliuolo dell'uomo? Eccetera.
_
Omelia di sant'Ilario Vescovo
!Commento su Matteo Cap. 16 dopo il principio
Il Signore domanda al discepoli chi dicesse la gente che egli sia; ed aggiunse: il figliuolo dell'uomo. Perché tale è la regola della professione di fede, che lo riconosciamo Figliuolo di Dio insieme e figliuolo dell'uomo: poiché l'una cosa senza dell'altra non ci dà veruna speranza di salvezza. Riferite pertanto le diverse opinioni degli uomini su di lui, domanda che cosa ne pensino essi di lui. E Pietro risponde: «Tu sei il Cristo, il Figliuolo del Dio vivente». Ora Pietro aveva pesato gli elementi della questione proposta. Perché il Signore aveva detto: «La gente chi dice che sia io, il figliuolo dell'uomo?» E certo la vista del suo corpo attirava l'attenzione su «il figliuolo dell'uomo». Ma aggiungendo: «Chi dice che sia io», fece intendere che, oltre quello che si vedeva in lui, c'era qualche cosa che bisognava credere; chè egli era bene il figliuolo dell'uomo. Qual giudizio desiderava dunque che si avesse di lui? Non già, crediamo, che si riconoscesse in lui (la natura umana) ch'egli aveva affermato: egli interrogava su qualche cosa di occulto, sulla sua divinità, cui doveva estendersi la fede dei fedeli.

[Lectio8]
E la confessione di Pietro ottenne una ricompensa al tutto condegna, perché nell'uomo egli aveva visto il Figliuolo di Dio. Beato è costui, ch'è lodato d'aver spinto gli occhi al di là di ciò ch'è umano, non considerando solo un corpo formato di carne e di sangue, ma contemplando per rivelazione del Padre celeste il Figliuolo di Dio; e fu giudicato degno di riconoscere per il primo ciò ch'è nel Cristo di Dio. O felice (Pietro) che, sotto questo nuovo nome, sei il fondamento della Chiesa, o pietra degna d'aver posto nella costruzione di quell'edificio che ha distrutto le leggi dell'inferno, le porte del tartaro e le barriere della morte! O beato portinaio del cielo, alla cui discrezione sono rimesse le chiavi dell'eterna entrata, il cui giudizio in terra ha un'autorità più che riconosciuta nel cielo! così che tutto ciò che sarà legato o sciolto in terra, lo sia egualmente nel cielo in virtù della medesima sentenza.

[Lectio93]
!Commemorazione di S. Prisca Vergine
Prisca, nobile vergine Romana, a tredici anni fu accusata, sotto l'imperatore. Claudio d'essere cristiana, e condotta per suo ordine al tempio di Apollo perché sacrificasse agl'idoli; ma avendo ella detestata siffatta empietà, fu schiaffeggiata e messa in prigione: poi fattane uscire, perseverando ella costantemente nella fede, battuta con verghe e cosparsa di grasso bollente, fu di nuovo rinchiusa in prigione. Tre giorni dopo condotta nell'anfiteatro, venne esposta ad un leone; il quale dimentico della sua ferocia, s'accovacciò umilmente ai suoi piedi. Avendole poi fatto soffrir la farne per tre giorni in un ergastolo, venne distesa sul cavalletto, scarnificata con uncini di ferro e gettata sul rogo, dal quale pure usci miracolosamente illesa. Finalmente ebbe recisa la testa fuori della Città, aggiungendo così alla palma della verginità la corona del martirio. Il suo corpo fu sepolto dai Cristiani sulla via Ostiense, a dieci miglia da Roma, il 18 di Gennaio.
&teDeum

[Hymnus Laudes]
v. Beato Pietro Pastore, accogli clemente 
le voci dei supplicanti, e spezza con una parola 
le catene dei peccati, tu cui fu dato il potere 
di aprire il cielo alla terra, e di chiuderlo se aperto.
_
Egregio Paolo dottore, insegnaci i costumi,
ed trai con te in cielo i nostri petti;
Mentre la fede velata contempla il meriggio,
e la carità regna sola a guisa del sole.

Alla Trinità sia sempiterna gloria, 
onore, potere e giubilo, 
la quale nella (sua) unità governa ogni cosa, 
per tutti í secoli eterni.
Amen.

[Ant 2]
Qualunque cosa * legherai sulla terra, sarà legata anche nei cieli; e qualunque cosa scioglierai sulla terra, sarà sciolta anche nei cieli, dice il Signore a Simon Pietro.
