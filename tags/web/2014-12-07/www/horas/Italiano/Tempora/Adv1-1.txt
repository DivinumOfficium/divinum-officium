[Rank]
Feria II infra Hebdomadam I Adventus;;Feria major;;2

[Rule]
Oratio Dominica

[Lectio1]
Dal Profeta Isaia
!Isa 1:16-18
16 Lavatevi, purificatevi, togliete via dagli occhi miei la malizia delle vostre intenzioni; cessate dal fare il male, 
17 imparate a fare il bene: cercate il giusto, soccorrete l'oppresso, fate giustizia all'orfano, difendete la vedova. 
18 E poi venite, e doletevi di me, dice il Signore: se i vostri peccati saran come scarlatto, diventeranno bianchi come la neve: e, se saran rossi come la porpora, diventeran come bianca lana.

[Responsory1]
R. Ricevi, o Vergine Maria, l'annunzio che ti è trasmesso dal Signore per mezzo dell'Angelo tu diventerai madre e darai alla luce un Dio e uomo insieme, 
* Così che sarai proclamata la benedetta fra tutte le donne.
V. Darai alla luce un figliuolo, e senza che nella verginità abbia a soffrirne detrimento: diventerai madre, e sarai madre sempre vergine.
R. Così che sarai proclamata la benedetta fra tutte le donne.

[Lectio2]
!Isa 1:19-23
19 Se vorrete, e mi ascolterete, vi nutrirete dei beni della terra. 
20 Che se non vorrete, e mi provocherete a sdegno, la spada vi consumerà, poiché così ha parlato la bocca del Signore. 
21 Come mai s'è prostituita la città fedele, già piena di equità? La giustizia ebbe già sede in essa, ora ce l'hanno gli omicidi. 
22 Il tuo argento s'è convertito in scoria: il tuo vino è stato mescolato coll'acqua. 
23 I tuoi príncipi infedeli, compagni di ladri: tutti amano i regali, vanno dietro al guadagno. Non rendon giustizia all'orfano: e la causa della vedova non trova accesso presso di loro.

[Responsory2]
R. Si rallegrino i cieli, ed esulti la terra, echeggiate, o monti, di lodi: perché il Signore nostro verrà. 
* Ed avrà pietà dei suoi poveri.
V. Spunterà nei giorni di lui la giustizia e abbondanza di pace. 
R. Ed avrà pietà dei suoi poveri.

[Lectio3]
!Isa 1:24-28
24 Per questo dice il Signore Dio degli eserciti, il forte d'Israele: Ah, io prenderò soddisfazione dei miei avversari, e farò vendetta dei miei nemici. 
25 E volgerò la mia mano su di te, e purificherò le tue scorie, e toglierò via tutto il tuo stagno. 
26 E ti renderò i tuoi giudici com'eran prima, e i tuoi consiglieri come in antico dopo di ciò sarai chiamata la città del giusto, la città fedele. 
27 Sion sarà redenta dietro giudizio, e rimessa in libertà per giustizia: 
28 ma Dio distruggerà insieme gli scellerati e i peccatori: e quelli che hanno abbandonato il Signore, saran consunti.

[Responsory3]
R. Gli stranieri non passeranno più per Gerusalemme: 
* Poiché in quel giorno i monti stilleranno dolcezza, e le colline coleranno latte e miele, dice il Signore.
V. Iddio verrà dal Libano, e il Santo dal monte ombroso e denso.
R. Poiché in quel giorno i monti stilleranno dolcezza, e le colline coleranno latte e miele, dice il Signore.
&Gloria
R. Poiché in quel giorno i monti stilleranno dolcezza, e le colline coleranno latte e miele, dice il Signore.

[Ant 2]
L'Angelo del Signore * recò l'annunzio a Maria, ed ella divenne madre per opera dello Spirito Santo, alleluia,

[Ant 3]
Alza, o Gerusalemme, * i tuoi occhi, e vedi la potenza del re: ecco che il Salvatore viene a liberarti dalle tue catene.
