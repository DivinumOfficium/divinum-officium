[Rank]
S. Petri de Alcantara Confessoris;;Duplex;;3;;vide C5

[Rule]
vide C5;mtv
9 lectiones

[Oratio]
Deus, qui beatum Petrum Confessorem tuum admirabilis poenitentiae et altissimae~
contemplationis munere illustrare dignatus es: da nobis, quaesumus; ut ejus~
suffragantibus meritis carne mortificati, facilius caelestia capiamus.
$Per Dominum

[Lectio4]
Petrus, Alcantarae in Hispania nobilibus parentibus natus, a teneris annis~
futurae sanctitatis indicia prabbuit. Decimo sexto aetatis anno ordinem Minorum~
ingressus, se omnium virtutum exemplar exhibuit. Tum munus concionatoris ex~
obedientia exercens, innumeros a vitiis ad veram poenitentiam traduxit.~
Primsevum sancti Francisci institutum exactissime reparare cupiens, ope divina~
fretus, et apostolica munitus auctoritate, angustissimum et pauperrimum~
caenobium juxta Pedrosum fundavit: quod vitae genus asperrimum, ibi feliciter~
acceptum, per diversas Hispaniae provincias, usque ad Indias mirifice propagatum~
fuit. Sanctae Teresiae, cujus probaverat spiritum, in promovenda Carmelitarum~
reformatione adjutor fuit. Ipsa autem a Deo edocta, quod Petri nomine nihil~
quisquam peteret, quin protinus exaudiretur, ejus precibus se commendare, et~
ipsum adhuc viventem Sanctum appellare consuevit.

[Lectio5]
Principum obsequia, qui ipsum velut oraculum consulebant, summa humilitate~
declinans, Carolo quinto imperatori a confessionibus esse recusavit. Paupertatis~
rigidissimus custos, una tunica, qua nulla deterior esset, contentus erat.~
Puritatem ita coluit, ut a fratre, in extremo morbo sibi inserviente, nec~
leviter quidem tangi passus sit. Corpus suum perpetuis vigiliis, jejuniis,~
fiagellis, frigore, nuditate, atque omni genere asperitatum in servitutem redegit,~
cum quo pactum inierat, ne ullam in hoc saeculo ei requiem praeberet. Caritas~
Dei et proximi in ejus corde diffusa tantum quandoque excitabat incendium, ut e~
cellae angustiis in apertum campum prosilire, aerisque refrigerio conceptum~
ardorem temperare cogeretur.

[Lectio6]
Gratia contemplationis admirabilis in eo fuit, qua cum assidue spiritus~
reficeretur, interdum accidit, ut ab omni cibo et potu pluribus diebus~
abstinuerit. In aera frequenter sublatus, miro fulgore coruscare visus est.~
Rapidos fluvios sicco pede trajecit. Fratres in extrema penuria, caelitus delata~
alimonia cibavit. Baculus ab ipso terrae defixus, mox in viridem ficulneam~
excrevit. Cum noctu iter ageret, densa nive cadente, dirutam domum sine tecto~
ingressus est, eique nix in aere pendula pro tecto fuit, ne illius copia~
suffocaretur. Dono prophetiae ac discretionis spirituum imbutum fuisse sancta~
Teresia testatur. Denique annum agens sexagesimum tertium, hora qua praedixerat,~
migravit ad Dominum, mirabili visione, sanctorumque praesentia confortatus. Quem~
eodem momento in coelum ferri beata Teresia procul distans vidit; cui postea~
apparens dixit: O felix poenitentia, quae tantam mihi promeruit gloriam! Post~
mortem vero plurimis miraculis claruit, et a Clemente nono sanctorum numero~
adscriptus est.

[Lectio94]
Petrus Alcántaræ in Hispánia nobílibus paréntibus natus, décimo sexto ætátis anno órdinem Minórum ingréssus, se ómnium virtútum, præcípue paupertátis et castitátis, exémplar exhíbuit et innúmeros, verbi Dei prædicatióne, a vítiis ad pœniténtiam tradúxit.  Primævum sancti Francísci institútum reparáre studens, in angustíssimo et paupérrimo cœnóbio, juxta Pedrósum exstrúcto, aspérrimum vitæ genus felíciter incépit, quod deínde mirífice propagátum est.  Sanctæ Terésiæ, cujus probáverat spíritum et a qua sanctus vivens passim vocabátur, in promovénda Carmelitárum reformatióne adjútor fuit.  Contemplatiónis et miraculórum grátia insígnem, dono prophetíæ ac discretiónis spirítuum imbútum fuísse éadem sancta Terésia testátur.  Dénique, annum agens sexagésimum tértium, migrávit in cælum.  Quem beáta Terésia mirábili glória renidéntem per visum conspéxit.
&teDeum

[Lectio7]
@Commune/C5:Lectio71

[Lectio8]
@Commune/C5:Lectio81

[Lectio9]
@Commune/C5:Lectio91
