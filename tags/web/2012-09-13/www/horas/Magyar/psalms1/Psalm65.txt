65:1 mondjatok dicséretet az õ nevének; tegyétek dicsõségessé dicséretét. 
65:2 Mondjátok az Istennek: Mely rettenetesek a te cselekedeteid, Uram! a te erõd nagysága miatt hízelkedni fognak neked ellenségeid. 
65:3 Az egész föld imádjon téged és énekeljen neked; mondjon dicséretet a te nevednek. 
65:4 Jõjetek, és lássátok az Isten mûveit; rettenetes õ tanácsaiban az emberek fiai fölött. 
65:5 Ki a tengert szárazzá változtatta, a folyóvizen lábbal mentek át; ott vigadtunk õbenne. 
65:6 Ki saját ereje által uralkodik mindörökké, az õ szemei a nemzetekre néznek. Kik búsítják õt, föl ne fuvalkodjanak magokban. 
65:7 Áldjátok, nemzetek, a mi Istenünket, és hallassátok az õ dicsérete szózatát. 
65:8 Ki engemet életben tartott, és nem hagyta ingadozni lábaimat. 
65:9 Mert megkisértettél minket, Isten! tûzzel próbáltál minket, mint próbáltatik az ezüst. 
65:10 Tõrbe vittél minket, nyomorúságokat tettél hátunkra, embereket ültettél fejeinkre. 
65:11 Tûzön és vizen mentünk át, de kivezettél minket enyhûlésre. 
65:13 Bemegyek a te házadba égõ áldozatokkal, teljesítem neked fogadásaimat, 
65:14 melyeket ajkaim kifejeztek, és az én szám mondott szorongásomban. 
65:15 Velõs égõáldozatokat viszek neked a kosok jó illatszerével, tulkokat áldozok neked bakokkal. 
65:16 Jõjetek, halljátok mindnyájan, kik félitek az Urat, és elbeszélem, mennyit cselekedett az én lelkemmel. 
65:17 Hozzá kiáltottam számmal, és fölmagasztaltam õt nyelvemmel. 
65:18 Ha gonoszságra tekintettem volna szivemben, nem hallgatott volna meg az Úr. 
65:19 De meghallgatott az Isten, és könyörgésem szavára figyelmezett. 
65:20 Áldott legyen az Isten, ki nem távoztatta el imádságomat és az õ irgalmát éntõlem. 
