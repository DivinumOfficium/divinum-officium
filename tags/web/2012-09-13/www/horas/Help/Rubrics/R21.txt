 XXI. De Antiphonis.

1. Ad omnes Horas nocturnas, et diurnas semper cum Psalmis dicuntur Antiphone,
vel una, vel plures, pro diversitate Officii, et Horarum.

2. Si de tempore fiat Officium, id est, de Dominica, aut Feria, dicuntur
Antiphone ut in Psalterio, que cum Psalmis posite in Vesperis Dominice et
Feriarum, in Completorio, et in Nocturnis (etiam quando fit Officium de Festo
trium Lectionum, id est, Simplici), numquam mutantur, nisi tempore Paschali, in
quo dicitur una tantum Antiphona Alleluja ; excepto etiam tempore Adventus , in
quo ad Vesperas, et Nocturnos Dominicas ponuntur Antiphone proprie. In
Laudibus, et aliis Horis mutantur pro diversitate temporum, ut in Proprio de
Tempore habentur: cum vero non assignantur proprie, semper dicuntur que
posite sunt in Psalterio.

3. Antiphone, que in Proprio de Tempore pro Sabbatis ponuntur ad Magnificat
pro prima Dominica alicujus mensis, sumende sunt ex ea Dominica, que est
proximior Kalendis, vel est in Kalendis illius mensis; ut dictum est supra in
Rubrica de Dominicis, ac etiam in Rubrica mensis Augusti; et semper in Sabbato
ponitur Antiphona ad Magnificat, que contigua est libro Scripture in Dominica
ponendo.

4. In Festis novem Lectionum ad Vesperas dicuntur Antiphone de Laudibus, nisi
proprie in Vesperis assignentur. Ad Horas similiter, tam in Officio de Tempore,
quam de Sanctis, quando habentur proprie in Laudibus, et alie proprie non
fuerint ad Horas, sumuntur ex Laudibus, quarta prætermissa, hoc ordine: Ad
Primam, prima; ad Tertiam, secunda; ad Sextam, tertia; ad Nonam, quinta.

5. In Feriis Adventus, que non habent in Laudibus Antiphonas proprias ,
sumuntur ad Horas ex Laudibus Dominice præcedentis. Ubi vero in Laudibus
Feriarum fuerint proprie, sumuntur ex ipsis Laudibus.
6. Tempore Paschali, in Officio tam novem, quam trium Lectionum, Psalmi
cuiuslibet Nocturni dicuntur sub unica Antiphona, que Officio convenit, ut suis
locis ponitur: et in fine omnium Antiphonarum additur Alleluja . quando in illis
non habetur. A Septuagesima usque ad Pascha, ubi habetur Alleluja, tacetur;
neque aliud ejus loco dicitur.

7. In Duplicibus ad Vesperas, Matutinum et Laudes tantum, Antiphone dicuntur
ante Psalmos vel Cantica integre, et post Psalmos vel Cantica integre
repetuntur: in aliis Horis, et in Officio non Duplici, in principio Psalmi, vel
Cantici, inchoatur tantum Antiphona, deinde in fine integra dicitur. Et quando
Antiphona sumitur ex principio Psalmi, vel Cantici, et incipit sicut Psalmus,
vel Canticum, post Antiphonam non repetitur principium Psalmi, vel Cantici; sed
continuatur quod sequitur in Psalmo, vel Cantico, ab eo loco, ubi secundum ritum
diei desinit Antiphona, nisi discontinuetur per Alleluja. ,

8. Antiphonis propriis, tam in Officio de Tempore, quam de Sanctis, semper
cedunt que habentur in Psalterio, et in Communi Sanctorum.

9. Quando fit aliqua commemoratio semper dicitur Antiphona ante Orationem cum
Versu, qua: sumitur ex Officio, quod convenit ei, de quo fit commemoratio; ita
ut in Vesperis sumatur Antiphona, que assignatur ad .Magnificat; in Laudibus,
que ad Benedictus, cum Versibus qui habentur post Hymnum.

10. Antiphone sancte Marie posite in fine Completorii, dicuntur ut inferius
in propria Rubrica disponitur.~