[Rank]
Feria Secunda in Rogationibus;;Feria;;2

[Rule]
no Gloria
no Credo
Suffr=Maria3;Ecclesiae,Papa;;

[Introitus]
!Ps 17:7.
v. Dal suo tempio, Dio ha udito la mia voce, il mio grido è giunto alla sua presenza, esso è arrivato al suo orecchio. (T. P. Alleluia, alleluia).
!Ps 17:2-3
Io ti amo, Signore, mia forza: mio Dio, mia rupe e difesa, e mia potente salvezza.
&Gloria
v. Dal suo tempio, Dio ha udito la mia voce, il mio grido è giunto alla sua presenza, esso è arrivato al suo orecchio. (T. P. Alleluia, alleluia ).

[Oratio]
Nelle nostre pene, noi ci rifugiamo fiduciosi nella tua misericordia, o Dio onnipotente, e tu, concedi a noi, contro ogni male protezione e difesa.
$Per Dominum

[Lectio]
Dalla lettera di san Giacomo apostolo.
!Jac 5:16-20
Carissimi, confessate gli uni agli altri i vostri peccati; e pregate gli uni per gli altri, per essere guariti: molto potere, infatti, ha la preghiera assidua del giusto. Elia era un uomo mortale come noi: pregò intensamente perché non piovesse sopra la terra, e non piovve per tre anni e sei mesi. Poi di nuovo pregò e il cielo diede la pioggia e la terra produsse i suoi frutti. Fratelli miei, se uno di voi si smarrisce lontano dalla verità, e un altro ve lo riconduce, sappiate che colui che riconduce un peccatore dalla via del suo errore, salverà quell'anima dalla morte e coprirà un gran numero di peccati.

[Graduale]
Allelúia
!Ps 117:1.
Date gloria al Signore, perché è buono, perché la sua benignità dura in eterno.


[Evangelium]
Seguito ++ del Santo Vangelo secondo Luca.
!Luke 11:5-13
In quel tempo, Gesù disse ai suoi discepoli: «Se uno di voi ha un amico che viene a trovarlo verso la mezzanotte e gli dice: " Amico, prestami tre pani, perché è arrivato da un viaggio un mio amico e non ho nulla da offrirgli"; e l'altro di dentro gli risponde: "Non mi dar noia; la porta è già chiusa, i miei figli sono a letto con me: non posso alzarmi per darteli"; se quell'uomo continua a bussare, io vi assicuro: anche se egli non si alzerà per darglieli perché è un amico, tuttavia lo farà a causa del suo importunare, e gli darà tutti i pani di cui ha bisogno. E io vi dico: chiedete e vi sarà dato; cercate e troverete; bussate e vi sarà aperto. Poiché chiunque chiede, riceve; chi cerca, trova; a chi bussa, sarà aperto. Qual è fra voi quel padre che, se un figlio gli chiede del pane, gli darà un sasso? O, se gli chiede un uovo, gli darà uno scorpione? Se dunque voi, pur essendo cattivi, sapete dare buoni doni ai vostri figli, quanto più il Padre vostro del cielo darà lo Spirito Santo a coloro che lo pregano?».

[Offertorium]
!Ps 108:30-31
Sommamente lodo Dio con la mia bocca, io tra la moltitudine voglio lodarlo: perché alla destra del povero si è posto, per salvargli la vita da colui che lo accusa. (T. P . Alleluia).

[Secreta]
Questa offerta, Signore, sciolga i vincoli delle nostre colpe e ci ottenga i doni della tua misericordia.
$Per Dominum.

[Communio]
!Luke 11:9-10
Chiedete, e vi sarà dato; cercate, e troverete; bussate, e vi sarà aperto: chi chiede, riceve; chi cerca, trova; a chi bussa, verrà aperto. (T . P . Alleluia.

[Postcommunio]
Compi, Signore, con paterna bontà, le nostre preghiere: perché nutriti e consolati nella nostra sofferenza dai tuoi santi doni, cresciamo nel tuo amore.
$Per Dominum

