57:1 Se davvero voi parlate di giustizia, * giudicate con rettitudine, o figli degli uomini.
57:2 Ma voi nel cuore operate iniquità; * sulla terra le vostre mani ordiscono ingiustizie.
57:3 I peccatori hanno fuorviato sin dal seno materno, hanno deviato sin dalla nascita: * hanno detto falsità.
57:4 Il lor furore è simile a quello di un serpente: * a quello di un'aspide sorda, che si tura le orecchie.
57:5 E non ode la voce dell'incantatore: * e del mago abile nell'ammaliare.
57:6 Dio stritolerà loro i denti in bocca: * il Signore spezzerà le mascelle dei leoni.
57:7 Si ridurranno al nulla come acqua che scorre; * egli tien teso il suo arco, fino a che siano abbattuti.
57:8 Come cera che si fonde saranno distrutti: * cadde sopra di essi il fuoco, e non videro più il sole.
57:9 Prima che le vostre spine si sentano fatte un roveto, * così [Dio] nel suo sdegno li divorerà quasi ancora vivi.
57:10 Il giusto si rallegrerà nel veder la vendetta; * laverà le sue mani nel sangue del peccatore:
57:11 E l'uomo dirà: C'è davvero una ricompensa pel giusto: * c'è davvero un Dio che giudica gli uomini sulla terra.
