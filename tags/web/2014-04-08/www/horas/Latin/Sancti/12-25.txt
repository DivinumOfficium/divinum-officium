[Rank]
In Nativitate Domini;;Duplex I Classis;;6.9

[Rank1960]
In Nativitate Domini;;Duplex I Classis;;7

[Rule]
9 lectiones
Psalmi Dominica
Antiphonas Horas
Doxology=Nat
Special Evangelii Benedictio

[Ant Vespera]
Rex pacificus * magnificatus est, cujus vultum desiderat universa terra.;;109
Magnificatus est * Rex pacificus super omnes reges universae terrae.;;110
Completi sunt * dies Mariae, ut pareret Filium suum primogenitum.;;111
Scitote * quia prope est regnum Dei: amen dico vobis, quia non tardabit.;;112
Levate capita vestra: * ecce appropinquat redemptio vestra.;;116

[Capitulum Vespera]
!Titus 3:4-5
v. Apparuit benignitas, et humanitas Salvatoris nostri Dei: non ex operibus~
justitiae, quae fecimus nos, sed secundum suam misericordiam salvos nos fecit.
$Deo gratias

[Hymnus Vespera]
{:H-Jesuredemptoromnium:}v. Jesu Redemptor omnium,
Quem lucis ante originem
Parem paternae gloriae
Pater supremus edidit.
_
Tu lumen, et splendor Patris,
Tu spes perennis omnium,
Intende quas fundunt preces
Tui per orbem servuli.
_
Memento, rerum Conditor,
Nostri quod olim corporis,
Sacrata ab alvo Virginis
Nascendo, formam sumpseris.
_
Testatur hoc praesens dies,
Currens per anni circulum,
Quod solus e sinu Patris
Mundi salus adveneris.
_
Hunc astra, tellus, aequora,
Hunc omne quod coelo subest,
Salutis Auctorem novae
Novo salutat cantico.
_
Et nos, beata quos sacri
Rigavit unda sanguinis;
Natalis ob diem tui
Hymni tributum solvimus.
_
Jesu, tibi sit gloria,
Qui natus es de Virgine,
Cum Patre, et almo Spiritu,
In sempiterna saecula.
Amen.

[HymnusM Vespera]
@SanctiM/12-25:HymnusM Vespera

[Versum 1]
V. Crastina die delebitur iniquitas terrae.
R. Et regnabit super nos Salvator mundi.

[Ant 1]
Cum ortus * fuerit sol de caelo, videbitis Regem regum procedentem a Patre,~
tamquam sponsum de thalamo suo.

[Oratio]
Concede, quaesumus, omnipotens Deus: ut nos Unigeniti tui nova per carnem~
Nativitas liberet; quos sub peccati jugo vetusta servitus tenet.
$Per eumdem

[Invit]
Christus natus est nobis: * Venite adoremus.

[Hymnus Matutinum]
@Sancti/12-25:Hymnus Vespera

[HymnusM Matutinum]
@:HymnusM Vespera

[Ant Matutinum]
Dominus dixit * ad me: Filius meus es tu, ego hodie genui te.;;2
Tamquam sponsus * Dominus procedens de thalamo suo.;;18
Diffusa est * gratia in labiis tuis, propterea benedixit te Deus in aeternum.;;44
V. Tamquam sponsus.
R. Dominus procedens de thalamo suo.
Suscepimus * Deus misericordiam tuam in medio templi tui.;;47
Orietur * in diebus Domini abundantia pacis, et dominabitur.;;71
Veritas de terra * orta est, et justitia de coelo prospexit.;;84
V. Speciosus forma prae filiis hominum.
R. Diffusa est gratia in labiis tuis.
Ipse invocabit * me, alleluia: Pater meus es tu, alleluia.;;88
Laetentur caeli, * et exsultet terra ante faciem Domini, quoniam venit.;;95
Notum fecit * Dominus, alleluia, salutare suum, alleluia.;;97
V. Ipse invocabit me, alleluia.
R. Pater meus es tu, alleluia.

[Lectio1]
!Isa 9:1-6
1 Primo tempore alleviata est terra Zabulon et terra Nephthali: et novissimo aggravata est via maris trans Jordanem Galilaeae gentium.
2 Populus qui ambulabat in tenebris, vidit lucem magnam; habitantibus in regione umbrae mortis, lux orta est eis.
3 Multiplicasti gentem, et non magnificasti laetitiam. Laetabuntur coram te, sicut qui laetantur in messe; sicut exsultant victores capta praeda, quando dividunt spolia.
4 Jugum enim oneris ejus, et virgam humeri ejus, et sceptrum exactoris ejus superasti, sicut in die Madian.
5 Quia omnis violenta praedatio cum tumultu, et vestimentum mistum sanguine, erit in combustionem, et cibus ignis.
6 Parvulus enim natus est nobis, et filius datus est nobis, et factus est principatus super humerum ejus: et vocabitur nomen ejus, Admirabilis, Consiliarius, Deus, Fortis, Pater futuri saeculi, Princeps pacis.

[Responsory1]
R. Hodie nobis caelorum Rex de Virgine nasci dignatus est, ut hominem perditum~
ad coelestia regna revocaret:
* Gaudet exercitus Angelorum: quia salus aeterna humano generi apparuit.
V. Gloria in excelsis Deo, et in terra pax hominibus bonae voluntatis.
R. Gaudet exercitus Angelorum: quia salus aeterna humano generi apparuit.
V. Gloria Patri, et Filio, et Spiritui Sancto.
R. Hodie nobis caelorum Rex de Virgine nasci dignatus est, ut hominem perditum~
ad coelestia regna revocaret: * Gaudet exercitus Angelorum: quia salus aeterna~
humano generi apparuit.

[Lectio2]
!Isa 40:1-8
1 Consolamini, consolamini, popule meus, dicit Deus vester.
2 Loquimini ad cor Jerusalem, et advocate eam, quoniam completa est malitia ejus, dimissa est iniquitas illius: suscepit de manu Domini duplicia pro omnibus peccatis suis.
3 Vox clamantis in deserto: Parate viam Domini, rectas facite in solitudine semitas Dei nostri.
4 Omnis vallis exaltabitur, et omnis mons et collis humiliabitur, et erunt prava in directa, et aspera in vias planas:
5 et revelabitur gloria Domini, et videbit omnis caro pariter quod os Domini locutum est.
6 Vox dicentis: Clama. Et dixi: Quid clamabo? Omnis caro fœnum, et omnis gloria ejus quasi flos agri.
7 Exsiccatum est fœnum, et cecidit flos, quia spiritus Domini sufflavit in eo. Vere fœnum est populus:
8 exsiccatum est fœnum, et cecidit flos; Verbum autem Domini nostri manet in aeternum.

[Responsory2]
R. Hodie nobis de coelo pax vera descendit:
* Hodie per totum mundum melliflui facti sunt coeli.
V. Hodie illuxit nobis dies redemptionis novae, reparationis antiquae,~
felicitatis aeternae.
R. Hodie per totum mundum melliflui facti sunt coeli.

[Lectio3]
!Isa 52:1-6
1 Consurge, consurge, induere fortitudine tua, Sion, induere vestimentis gloriae tuae, Jerusalem, civitas Sancti, quia non adjiciet ultra ut pertranseat per te incircumcisus et immundus.
2 Excutere de pulvere, consurge; sede, Jerusalem: solve vincula colli tui, captiva filia Sion.
3 Quia haec dicit Dominus: Gratis venumdati estis, et sine argento redimemini.
4 Quia haec dicit Dominus Deus: In Ægyptum descendit populus meus in principio, ut colonus esset ibi, et Assur absque ulla causa calumniatus est eum.
5 Et nunc quid mihi est hic, dicit Dominus, quoniam ablatus est populus meus gratis? Dominatores ejus inique agunt, dicit Dominus, et jugiter tota die nomen meum blasphematur.
6 Propter hoc sciet populus meus nomen meum in die illa: quia ego ipse qui loquebar, ecce adsum.

[Responsory3]
R. Quem vidistis, pastores? dicite, annuntiate nobis, in terris quis apparuit?
* Natum vidimus, et choros Angelorum collaudantes Dominum.
V. Dicite, quidnam vidistis? et annuntiate Christi nativitatem.
R. Natum vidimus, et choros Angelorum collaudantes Dominum.
&Gloria
R. Natum vidimus, et choros Angelorum collaudantes Dominum.

[Lectio4]
Sermo sancti Leonis Papae.
!Sermo 1. de Nativitate Domini.
Salvator noster, dilectissimi, hodie natus est: gaudeamus. Neque enim fas est~
locum esse tristitiae, ubi natalis est vitae: quae consumpto mortalitatis timore,~
nobis ingerit de promissa aeternitate laetitiam. Nemo ab hujus alacritatis~
participatione secernitur. Una cunctis laetitiae communis est ratio: quia~
Dominus noster peccati mortisque destructor, sicut nullum a reatu liberum~
reperit, ita liberandis omnibus venit. Exsultet sanctus, quia appropinquat ad~
palmam: gaudeat peccator, quia invitatur ad veniam: animetur Gentilis, quia~
vocatur ad vitam. Dei namque Filius secundum plenitudinem temporis, quam divini~
consilii inscrutabilis altitudo disposuit, reconciliandam auctori suo naturam~
generis assumpsit humani, ut inventor mortis diabolus, per ipsam, quam vicerat,~
vinceretur.

[Responsory4]
R. O magnum mysterium, et admirabile sacramentum, ut animalia viderent Dominum~
natum, jacentem in praesepio:
* Beata Virgo, cujus viscera meruerunt portare Dominum Christum.
V. Ave Maria, gratia plena: Dominus tecum.
R. Beata Virgo, cujus viscera meruerunt portare Dominum Christum.

[Lectio5]
In quo conflictu pro nobis inito, magno et mirabili aequitatis jure certatum est,~
dum omnipotens Dominus cum saevissimo hoste non in sua majestate, sed in nostra~
congreditur humilitate: objiciens ei eamdem formam, eamdemque naturam,~
mortalitatis quidem nostrae participem, sed peccati totius expertem. Alienum~
quippe ab hac nativitate est, quod de omnibus legitur: Nemo mundus a sorde, nec~
infans, cujus est unius diei vita super terram. Nihil ergo in istam singularem~
nativitatem de carnis concupiscentia transivit, nihil de peccati lege manavit.~
Virgo regia Davidicae stirpis eligitur, quae sacro gravidanda foetu, divinam~
humanamque prolem prius conciperet mente, quam corpore. Et ne superni ignara~
consilii ad inusitatos paveret affatus, quod in ea operandum erat a Spiritu~
Sancto, colloquio discit angelico: nec damnum credit pudoris, Dei Genitrix mox~
futura.

[Responsory5]
R. Beata Dei Genitrix Maria, cujus viscera intacta permanent:
* Hodie genuit Salvatorem saeculi.
V. Beata, quae credidit: quoniam perfecta sunt omnia, quae dicta sunt ei a~
Domino.
R. Hodie genuit Salvatorem saeculi.

[Lectio6]
Agamus ergo, dilectissimi, gratias Deo Patri, per Filium ejus in Spiritu Sancto:~
qui propter multam caritatem suam, qua dilexit nos, misertus est nostri: et cum~
essemus mortui peccatis, convivificavit nos Christo, ut essemus in ipso nova~
creatura, novumque figmentum. Deponamus ergo veterem hominem cum actibus suis:~
et adepti participationem generationis Christi, carnis renuntiamus operibus.~
Agnosce, o Christiane, dignitatem tuam: et divinae consors factus naturae, noli~
in veterem vilitatem degeneri conversatione redire. Memento, cujus capitis et~
cujus corporis sis membrum. Reminiscere, quia erutus de potestate tenebrarum,~
translatus es in Dei lumen et regnum.

[Responsory6]
R. Sancta et immaculata virginitas, quibus te laudibus efferam nescio:
* Quia quem coeli capere non poterant, tuo gremio contulisti.
V. Benedicta tu in mulieribus, et benedictus fructus ventris tui.
R. Quia quem coeli capere non poterant, tuo gremio contulisti.
&Gloria
R. Quia quem coeli capere non poterant, tuo gremio contulisti.

[Benedictio3]
A vinculis peccatorum nostrorum absolvat nos omnipotens et misericors Dominus. Amen.
Jube domne benedicere.
Evangelica lectio sit nobis salus et protectio. Amen.
Per Evangelica dicta deleantur nostra delicta. Amen.
Verba Sancti Evangelii, doceat nos Christus Filius Dei. Amen.

[Lectio7]
Lectio sancti Evangelii secundum Lucam.
!Luke 2:1-14
In illo tempore: Exiit edictum a Caesare Augusto, ut describeretur universus~
orbis. Et reliqua.
_
Homilia sancti Gregorii Papae.
!Homilia 8. in Evang.
Quia largiente Domino, Missarum solemnia ter hodie celebraturi sumus, loqui diu~
de evangelica lectione non possumus: sed nos aliquid vel breviter dicere,~
Redemptoris nostri Nativitas ipsa compellit. Quid est enim, quod nascituro~
Domino mundus describitur, nisi hoc, quod aperte monstratur, quia ille apparebat~
in carne, qui electos suos adscriberet in aeternitate? Quo contra de reprobis~
per prophetam dicitur: Deleantur de libro viventium, et cum justis non~
scribantur. Qui bene etiam in Bethlehem nascitur. Bethlehem quippe domus panis~
interpretatur. Ipse namque est, qui ait: Ego sum panis vivus, qui de coelo~
descendi. Locus ergo, in quo Dominus nascitur, domus panis antea vocatus est:~
quia futurum profecto erat, ut ille ibi per materiam carnis appareret, qui~
electorum mentes interna satietate reficeret. Qui non in parentum domo, sed in~
via nascitur: ut profecto ostenderet, quia per humanitatem suam, quam~
assumpserat, quasi in alieno nascebatur.

[Responsory7]
R. Beata viscera Mariae Virginis, quae portaverunt aeterni Patris Filium: et~
beata ubera, quae lactaverunt Christum Dominum:
* Qui hodie pro salute mundi de Virgine nasci dignatus est.
V. Dies sanctificatus illuxit nobis: venite Gentes, et adorate Dominum.
R. Qui hodie pro salute mundi de Virgine nasci dignatus est.

[Lectio8]
Lectio sancti Evangelii secundum Lucam. 
!Luke 2:15-20 
In illo tempore: Pastores loquebantur ad invicem: Transeamus usque Bethlehem, et videamus hoc verbum, quod~
factum est, quod Dominus ostendit nobis. Et reliqua.
_
Homilia sancti Ambrosii Episcopi.
!2. in cap. 2. Lucae, circa med.
Videte Ecclesiae surgentis exordium. Christus nascitur, et pastores vigilare~
coeperunt: qui Gentium greges, pecudum modo ante viventes, in caulam Domini~
congregarent, ne quos spiritalium bestiarum, per offusas noctium tenebras~
paterentur incursus. Et bene pastores vigilant, quos bonus pastor informat. Grex~
igitur populus, nox saeculum, pastores sunt sacerdotes. Aut fortasse etiam ille~
sit pastor, cui dicitur: Esto vigilans, et confirma. Quia non solum episcopos ad~
tuendum gregem Dominus ordinavit, sed etiam Angelos destinavit.

[Responsory8]
R. Verbum caro factum est, et habitavit in nobis:
* Et vidimus gloriam ejus, gloriam quasi Unigeniti a Patre, plenum gratiae et~
veritatis.
V. Omnia per ipsum facta sunt, et sine ipso factum est nihil.
R. Et vidimus gloriam ejus, gloriam quasi Unigeniti a Patre, plenum gratiae et~
veritatis.
&Gloria
R. Et vidimus gloriam ejus, gloriam quasi Unigeniti a Patre, plenum gratiae et~
veritatis.

[Lectio9]
Lectio sancti Evangelii secundum Joannem.
!John 1:1-14
In principio erat Verbum, et Verbum erat apud Deum, et Deus erat Verbum. Et~
reliqua.
_
Homilia sancti Augustini Episcopi.
!Tract. 1. in Joann., circa medium.
Ne vile aliquid putares quale consuevisti cogitare, cum verba humana soleres~
audire, audi quid cogites. Deus erat Verbum. Exeat nunc nescio quis infidelis~
Arianus, et dicat, quia Verbum Dei factum est. Quomodo potest fieri, ut Verbum~
Dei factum sit, quando Deus per Verbum fecit omnia? Si et Verbum Dei ipsum~
factum est; per quod aliud verbum factum est? Si hoc dicis, quia hoc est verbum~
Verbi, per quod factum est illud: ipsum dico ego unicum Filium Dei. Si autem non~
dicis verbum Verbi, concede non factum, per quod facta sunt omnia. Non enim per~
seipsum fieri potuit, per quod facta sunt omnia. Crede ergo Evangelistae.
&teDeum

[Ant Laudes]
Quem vidistis * pastores? dicite, annuntiate nobis, in terris quis apparuit? Natum vidimus, et choros Angelorum collaudantes Dominum, alleluia, alleluia.
Genuit puerpera * Regem, cui nomen aeternum, et gaudia matris habens cum virginitatis honore: nec primam similem visa est nec habere sequentem, alleluia.
Angelus ad pastores * ait: Annuntio vobis gaudium magnum: quia natus est vobis hodie Salvator mundi, alleluia.
Facta est cum Angelo * multitudo caelestis exercitus laudantium Deum, et dicentium: Gloria in excelsis Deo, et in terra pax hominibus bonae voluntatis, alleluia.
Parvulus filius * hodie natus est nobis: et vocabitur Deus, fortis, alleluia, alleluia.

[Capitulum Laudes]
!Heb 1:1-2
v. Multifariam, multisque modis olim Deus loquens patribus in prophetis:~
novissime diebus istis locutus est nobis in Filio, quem constituit haeredem~
universorum, per quem fecit et saecula.
$Deo gratias

[Hymnus Laudes]
{:H-Asolisortus:}v. A solis ortus cardine
Ad usque terrae limitem,
Christum canamus Principem,
Natum Maria Virgine.
_
Beatus auctor saeculi
Servile corpus induit:
Ut carne carnem liberans,
Ne perderet quos condidit.
_
Castae Parentis viscera
Caelestis intrat gratia:
Venter Puellae bajulat
Secreta, quae non noverat.
_
Domus pudici pectoris
Templum repente fit Dei:
Intacta nesciens virum,
Concepit alvo Filium.
_
Enititur puerpera,
Quem Gabriel praedixerat,
Quem ventre Matris gestiens,
Baptista clausum senserat.
_
Foeno jacere pertulit:
Praesepe non abhorruit:
Et lacte modico pastus est,
Per quem nec ales esurit.
_
Gaudet chorus coelestium,
Et Angeli canunt Deo;
Palamque fit pastoribus
Pastor, Creator omnium.
_
Jesu, tibi sit gloria,
Qui natus es de Virgine,
Cum Patre, et almo Spiritu,
In sempiterna saecula.
Amen.

[Versum 2]
V. Notum fecit Dominus, alleluia.
R. Salutare suum, alleluia.

[Ant 2]
Gloria in excelsis Deo * et in terra pax hominibus bonae voluntatis, alleluia, alleluia.

[Lectio Prima]
!Heb 1:11-12
v. Ipsi peribunt, tu autem permanebis; et omnes sicut vestimentum veterascent: et velut amictum mutabis eos, et mutabuntur: tu autem idem ipse es, et anni tui non deficient.

[Capitulum Tertia]
!Heb 1:1-2
v. Multifariam, multisque modis olim Deus loquens patribus in prophetis:~
novissime diebus istis locutus est nobis in Filio, quem constituit haeredem~
universorum, per quem fecit et saecula.
$Deo gratias

[Responsory Tertia]
R.br. Verbum caro factum est, * Alleluia, alleluia.
R. Verbum caro factum est, * Alleluia, alleluia.
V. Et habitavit in nobis.
R. Alleluia, alleluia.
&Gloria
R. Verbum caro factum est, * Alleluia, alleluia.
_
V. Ipse invocabit me, alleluia.
R. Pater meus es tu, alleluia.

[Capitulum Sexta]
!Heb 1:10
v. Et: Tu in principio, Domine, terram fundasti: et opera manuum tuarum sunt caeli.
$Deo gratias

[Responsory Sexta]
R.br. Notum fecit Dominus, * Alleluia, alleluia.
R. Notum fecit Dominus, * Alleluia, alleluia.
V. Salutare suum.
R. Alleluia, alleluia.
&Gloria
R. Notum fecit Dominus, * Alleluia, alleluia.
_
V. Viderunt omnes fines terrae, alleluia.
R. Salutare Dei nostri, alleluia.

[Capitulum Nona]
!Heb 1:11-12
v. Ipsi peribunt, tu autem permanebis; et omnes sicut vestimentum veterascent:~
et velut amictum mutabis eos, et mutabuntur: tu autem idem ipse es, et anni tui~
non deficient.
$Deo gratias

[Responsory Nona]
R.br. Viderunt omnes fines terrae, * Alleluia, alleluia.
R. Viderunt omnes fines terrae, * Alleluia, alleluia.
V. Salutare Dei nostri.
R. Alleluia, alleluia.
&Gloria
R. Viderunt omnes fines terrae, * Alleluia, alleluia.
_
V. Verbum caro factum est, alleluia.
R. Et habitavit in nobis, alleluia.

[Ant Vespera 3]
Tecum principium * in die virtutis tuae, in splendoribus sanctorum, ex utero ante luciferum genui te.;;109
Redemptionem * misit Dominus populo suo: mandavit in aeternum testamentum suum.;;110
Exortum est * in tenebris lumen rectis corde: misericors, et miserator, et justus Dominus.;;111
Apud Dominum * misericordia, et copiosa apud eum redemptio.;;129
De fructu * ventris tui ponam super sedem tuam.;;131

[Capitulum Vespera 3]
!Heb 1:1-2
v. Multifariam, multisque modis olim Deus loquens patribus in prophetis:~
novissime diebus istis locutus est nobis in Filio, quem constituit haeredem~
universorum, per quem fecit et saecula.
$Deo gratias

[Versum 3]
V. Notum fecit Dominus, alleluia.
R. Salutare suum, alleluia.

[Ant 3]
Hodie * Christus natus est: hodie Salvator apparuit: hodie in terra canunt Angeli, laetantur Archangeli: hodie exsultant justi, dicentes: Gloria in excelsis Deo, alleluia.

[Octava 3]
!Commemoratio de Nativitate.
Ant. Hodie Christus natus est: hodie Salvator apparuit: hodie in terra canunt Angeli, laetantur Archangeli: hodie exsultant justi, dicentes: Gloria in excelsis Deo, alleluia.
_
V. Notum fecit Dominus, alleluia.
R. Salutare suum, alleluia.
_
v. Oremus.
Concede, quaesumus, omnipotens Deus: ut nos Unigeniti tui nova per carnem Nativitas liberet, quos sub peccati jugo vetusta servitus tenet.
$Per eumdem

[Octava 2]
!Commemoratio de Nativitate.
Ant. Gloria in excelsis Deo * et in terra pax hominibus bonae voluntatis, alleluia, alleluia.
_
V. Notum fecit Dominus, alleluia.
R. Salutare suum, alleluia.
_
v. Oremus.
Concede, quaesumus, omnipotens Deus: ut nos Unigeniti tui nova per carnem Nativitas liberet, quos sub peccati jugo vetusta servitus tenet.
$Per eumdem
