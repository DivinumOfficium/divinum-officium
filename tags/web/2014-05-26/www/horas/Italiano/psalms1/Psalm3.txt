3:1 Signore, perchè si sono moltiplicati quelli che mi perseguitano? * Son molti quelli che insorgono contro di me.
3:2 Molti dicono all'anima mia: * Per lui non vi è salute nel suo Dio.
3:3 Ma tu, o Signore, tu sei il mio scudo, * la mia gloria, e colui che rialza il mio capo.
3:4 Gridai colla mia voce al Signore, * ed egli mi esaudì dal suo monte santo.
3:5 Io dormii, e presi sonno, * e mi svegliai, perchè il Signore mi sostenne.
3:6 Non temerò le migliaia del popolo che mi circonda: * Levati, o Signore, salvami, o Dio mio.
3:7 Poiché tu hai percosso tutti coloro che senza ragione mi sono avversi: * hai spezzati i denti dei peccatori.
3:8 Del Signore è la salvezza: * e sul tuo popolo la tua benedizione.
 
