[Lectio1]
De libro Job
!Job 3:1-5
1 Post haec aperuit Job os suum, et maledixit diei suo,
2 et locutus est:
3 Pereat dies in qua natus sum, et nox in qua dictum est: Conceptus est homo.
4 Dies ille vertatur in tenebras: non requirat eum Deus desuper, et non illustretur lumine.
5 Obscurent eum tenebrae et umbra mortis; occupet eum caligo, et involvatur amaritudine.


[Responsory1]
@TemporaM/091-0:Responsory7

[Lectio2]
!Job 3:6-10
6 Noctem illam tenebrosus turbo possideat; non computetur in diebus anni, nec numeretur in mensibus.
7 Sit nox illa solitaria, nec laude digna.
8 Maledicant ei qui maledicunt diei, qui parati sunt suscitare Leviathan.
9 Obtenebrentur stellae caligine ejus; expectet lucem, et non videat, nec ortum surgentis aurorae.
10 Quia non conclusit ostia ventris qui portavit me, nec abstulit mala ab oculis meis.


[Responsory2]
@TemporaM/091-1:Responsory2

[Lectio3]
!Job 3:11-16
11 Quare non in vulva mortuus sum? egressus ex utero non statim perii?
12 Quare exceptus genibus? cur lactatus uberibus?
13 Nunc enim dormiens silerem, et somno meo requiescerem
14 cum regibus et consulibus terrae, qui aedificant sibi solitudines;
15 aut cum principibus qui possident aurum, et replent domos suas argento;
16 aut sicut abortivum absconditum non subsisterem, vel qui concepti non viderunt lucem.


[Responsory3]
@TemporaM/091-0:Responsory3
