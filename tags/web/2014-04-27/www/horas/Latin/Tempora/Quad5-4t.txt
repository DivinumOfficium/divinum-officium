[Rank]
Feria Quinta infra Hebdomadam Passionis;;Feria major;;2

[Rule]

[Lectio1]
Lectio sancti Evangelii secundum Lucam.
!Luke 7:36-50
In illo tempore: Rogabat Jesum quidam de pharisaeis ut manducaret cum illo. Et ingressus domum pharisaei discubuit. Et reliqua.
_
Homilia sancti Gregorii Papae.
!Homilia 33. in Evangelia.
Cogitanti mihi de Mariae Magdalenae poenitentia, flere magis libet, quam aliquid dicere. Cujus enim vel saxeum pectus illae hujus peccatricis lacrimae ad exemplum poenitendi non emolliant? Consideravit namque quid fecit, et noluit moderari quid faceret. Super convivantes ingressa est, non jussa venit, inter epulas lacrimas obtulit. Discite quo dolore ardet, quae flere et inter epulas non erubescit. Hanc vero, quam Lucas peccatricem mulierem, Joannes Mariam nominat, illam esse Mariam credimus, de qua Marcus septem daemonia ejecta fuisse testatur.

[Responsory1]
@Tempora/Quad5-1:Responsory1

[Lectio2]
Et quid per septem daemonia, nisi universa vitia designantur? Quia enim septem diebus omne tempus comprehenditur, recte septenario numero universitas figuratur. Septem ergo daemonia Maria habuit, quae universis vitiis plena fuit. Sed ecce quia turpitudinis suae maculas aspexit, lavanda ad fontem misericordiae cucurrit, convivantes non erubuit. Nam quia semetipsam graviter erubescebat intus, nihil esse credidit, quod verecundaretur foris. Quid ergo miramur fratres? Mariam venientem, an Dominum suscipientem Suscipientem dicam, an trahentem? Sed melius trahentem dicam, et suscipientem: quia nimirum ipse eam per misericordiam traxit intus, qui per mansuetudinem suscepit foris. Quid igitur miramur fratres? Mariam uenientem, an dominum suscipientem? Dicam suscipientem, an trahentem? Sed melius trahenten, et suscipientem. Quia nimirum ipse eam per misericordiam traxit intus, qui per mansuetudinem suscepit foris.

[Responsory2]
@Tempora/Quad5-0:Responsory2

[Lectio3]
Sed iam textum sanctum euangelii percurrentes, ipsum quoque ordinem quo uenerit sananda uideamus. Attulit alabastrum unguenti, et stans retro secus pedes domini Iesu, lacrymis coepit rigare pedes eius, et capillis capitis sui tergebat, et osculabatur pedes eius, et unguento ungebat. Liquet, fratres quot illicitis actibus prius mulier intenta, unguentum sibi pro odore suæ carnis adhibuit. Quod ergo sibi turpiter exhibuerat, hoc iam domino laudabiliter offerebat. Oculis terrena concupierat, sed hos iam per pænitentiam conterens flebat. Capillos ad compositionem ultus exhibuerat, sed iam capillis lacrymas tergebat. Ore superba dixerat: sed pedes domini osculans, hoc in redemptoris sui uestigia figebat. Quot ergo in se habuit oblectamenta, tot de se inuenit holocausta.

[Responsory3]
@Tempora/Quad5-0:Responsory3

[Ant 2]
Magister dicit: * Tempus meum prope est, apud te facio Pascha cum discipulis meis.

[Oratio 2]
Praesta, quaesumus omnipotens Deus: ut dignitas conditionis humanae per immoderantiam sauciata, medicinalis parsimoniae studio reformetur
$Per Dominum

[Ant 3]
Desiderio desideravi * hoc Pascha manducare vobiscum, antequam patiar.

[Oratio 3]
Esto, quaesumus Domine, propitius plebi tuae: ut, quae tibi non placent, respuentes, tuorum potius repleantur delectationibus mandatorum.
$Per Dominum
