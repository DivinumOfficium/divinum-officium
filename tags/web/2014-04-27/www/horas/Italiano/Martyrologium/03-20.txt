20 Marzo
_
Nella Giudèa il natale di san Gioacchino, padre della immacolata Vergine Madre di Dio Maria, Confessore. La sua festa però si celebra il sedici Agosto.
Così pure nell'Asia il natale di sant'Archippo, compagno del beato Pàolo Apostolo, che di lui fa menzione nella lettera a Filémone e ai Colossési.
In Siria i santi Martiri Pàolo, Cirillo, Eugènio ed altri quattro.
Nello stesso giorno i santi Fotina Samaritàna, Giusèppe e Vittóre suoi figli, e così pure Sebastiàno capitano, Anatólio, Fózio, Fótide, Parascèva e Ciriaca sorelle; i quali tutti, avendo confessato Cristo, conseguirono il martirio.
Ad Amiso, nella Paflagónia, sette sante donne, cioè Alessàndra, Clàudia, Eufràsia, Matròna, Giuliana, Eufèmia e Teodósia; le quali furono uccise per la confessione della fede, e furono seguite da Derfùta e da sua sorella.
Ad Apollonia san Nicèta Vescovo, che, per il culto delle sante immagini cacciato in esilio, vi rese lo spirito.
Nel monastero di Fontanelle, in Frància, san Wulfrànno. Vescovo di Sens, che, lasciato il Vescovato, illustre per miracoli, nel medesimo luogo finì la vita.
In Inghiltérra la deposizione di san Cutbèrto, Vescovo di Lindisfàrne, che, dalla puerizia fino alla morte, rifulse per sante opere e per miracoli.
A Sièna, nella Toscana, il Beato Ambrogio, dell'ordine dei Predicatori, famoso per santità, predicazione e miracoli.