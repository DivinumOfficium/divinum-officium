[Lectio1]
Dalle Parabole di Salomone
!Prov 3:1-6
1 Figlio mio, non dimenticarti della mia legge, e i miei precetti conserva nel tuo cuore; 
2 perché ti apporteranno lunghi giorni e anni di vita e pace. 
3 Misericordia e verità non ti abbandonino mai: adornatene il collo, e scrivile sulle tavole del tuo cuore, 
4 e n'avrai favore e buona riputazione presso Dio e presso gli uomini. 
5 Confida nel Signore con tutto il tuo cuore e non appoggiarti alla tua prudenza; 
6 in tutti i tuoi andamenti pensa a lui, ed egli dirigerà i tuoi passi.

[Responsory1]
R. Non abbandonarmi, o Signore, padre e padrone della mia vita, affinché io non cada al cospetto de' miei avversari: 
* Onde non goda di me il mio nemico.
V. Prendi le armi e lo scudo, e sorgi in mio aiuto.
R. Onde non goda di me il mio nemico.

[Lectio2]
!Prov 3:7-10
7 Non tenerti per saggio, temi Dio e schiva il male; 
8 sarà tanto di sanità per le tue viscere e di succo per le tue ossa. 
9 Onora il Signore colle tue sostanze e dagli le primizie di tutti i tuoi frutti; 
10 e i tuoi granai saranno pieni ribocchi, e i tuoi torchi rigurgiteranno di vino.

[Responsory2]
R. Grandi invero sono i tuoi giudizi, o Signore, e misteriose le tue parole: 
* Magnificasti il tuo popolo e lo onorasti.
V. trasportasti attraverso il Mar Rosso e li facesti passare attraverso acque immense.
R. Magnificasti il tuo popolo e lo onorasti.

[Lectio3]
!Prov 3:11-15
11 Figlio mio, non rigettare la correzione del Signore, e non ti rincresca se ti castiga; 
12 perché il Signore castiga chi ama, e si compiace di lui come un padre del figlio. 
13 Beato l'uomo che ha raggiunto la sapienza ed è ricco di prudenza. 
14 Il suo acquisto vale più che l'acquisto dell'argento, e il suo frutto val più dell'oro scelto e finissimo; 
15 essa è più preziosa che tutte le ricchezze, e tutte le cose più stimate non valgono a pareggiarla.
15 pretiosior est cunctis opibus, et omnia quae desiderantur huic non valent comparari.

[Responsory3]
R. Ciò ch'è nel cuore degli uomini i tuoi occhi lo vedono, o Signore, e nel tuo libro è scritta ogni cosa: 
* L'uomo vede in faccia, ma Dio nel cuore.
V. Poiché egli scruta tutti i cuori, e conosce tutti i pensieri delle menti
R. L'uomo vede in faccia, ma Dio nel cuore.
&Gloria
R. L'uomo vede in faccia, ma Dio nel cuore.
