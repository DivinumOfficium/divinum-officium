[Rank]
Feria Secunda in Rogationibus;;Feria;;2

[Rule]
Oratio Dominica
Una Antiphona
Laudes Litania
Doxology=Pasc
Feria Te Deum 

[Lectio1]
Lettura del santo Vangelo secondo Luca
!Luc 11:5-13
In quell'occasione: Gesù disse ai suoi discepoli: Se uno di voi ha un amico, e questo viene da lui a mezzanotte a dirgli: Amico, prestami tre pani. Eccetera.
_
Omelia di sant'Ambrogio Vescovo
!I Lezione Cap. 11, 5-13
In un altro luogo è fatto precetto di pregare ad ogni momento, non solo di giorno, ma anche di notte. Vedi, infatti, come costui che andò a trovare un suo amico a mezzanotte per domandargli tre pani, e persisté nel domandarli, non fu deluso nell'oggetto della sua domanda. Che significano questi tre pani, se non l'alimento dei celesti misteri? Che se amerai il Signore Dio tuo, potrai meritare i suoi doni non solo per te, ma anche per gli altri. Chi è più nostro amico di colui che diede il suo corpo per noi?

[Responsory1]
@TemporaM/Pasc4-1:Responsory1

[Lectio2]
A questo amico Davide chiese a mezzanotte questi pani, e li ebbe. Perché li chiedeva quando diceva: «A mezzanotte mi alzavo per lodarti» (Ps. 118,62). Perciò egli meritò questi pani che ha presentato a noi perché ne mangiassimo. Li chiedeva ancora quando diceva: «Ogni notte bagno di lacrime il mio letto» (Ps. 6,7). Egli non temeva di rompere il sonno di colui che sapeva che veglia sempre. Ricordandoci quindi (di queste parole) delle Scritture, imploriamo il perdono dei nostri peccati perseverando giorno e notte nella preghiera.

[Responsory2]
R. Cantate al Signore, alleluia: 
* Cantate salmi a lui, alleluia.
V. Offrite al Signore gloria ed onore, offrite al Signore la gloria dovuta al suo nome.
R. Cantate salmi a lui, alleluia.

[Lectio3]
Perché se un uomo così santo (come Davide) cosi occupato negli affari del regno, celebrava la lode del Signore sette volte al giorno, ed era sempre assiduo ai sacrifizi del mattino e della sera; che dobbiamo fare noi, che tanto più dobbiamo pregare in quanto che più frequentemente manchiamo per la debolezza della carne e dello spirito, affinché, stanchi per la via ed estremamente affaticati per il nostro cammino in questo mondo e per le asprezze di questa vita, non ci venga a mancare quel pane rifocillante che corrobora il cuore dell'uomo? Né soltanto a mezzanotte il Signore c'insegna di vegliare, ma quasi ad ogni momento. Infatti egli viene la sera, alla seconda, e alla terza vigilia: e ha l'abitudine di bussare. «Beati perciò quei servi, che il Signore, quando giungerà, troverà vigilanti» (Luc. 12,37).

[Responsory3]
@TemporaM/Pasc4-0:Responsory3

[Ant 2]
Chiedete, e riceverete: * cercate, e troverete: bussate e vi sarà aperto, alleluia.

[Oratio 2]
Deh! fa, o Dio onnipotente, che noi i quali nella nostra afflizione confidiamo nella tua bontà, siamo sempre fortificati dalla tua protezione contro ogni avversità. 
$Per Dominum.

[Ant 3]
Perché il Padre stesso vi ama, * perché voi avete amato me e avete creduto, alleluia.

[Oratio 3]
O Dio, da cui procede ogni bene, largisci ai tuoi servi la tua ispirazione per pensare cose giuste, e la tua assistenza per eseguirle. 
$Per Dominum

[LectioE]
v. Lettura del santo Vangelo secondo Luca
!Luc 11:5-13
11:5 E disse loro : Chi di voi avrà un amico e andrà da lui a mezzanotte, dicendogli : Amico, prestami tre pani,
11:6 perché un amico mio è arrivato di viaggio a casa mia, e non ho niente da dargli :
11:7 e quegli rispondendo di dentro, dica : Non mi inquietare : la porta è già chiusa, e i miei figliuoli sono coricati con me : non posso levarmi per darti nulla.
11:8 Se l'altro continuerà a picchiare : vi dico, che quand'anche non si levasse a darglieli per la ragione che è suo amico : si leverà almeno a motivo della sua importunità, e gliene darà quanti gliene bisogna. 
11:9 E io dico a voi : Chiedete, e vi sarà dato : cercate, e troverete : picchiate, e vi sarà aperto.
11:10 Poiché chi chiede, riceve : e chi cerca trova : e a chi picchia, sarà aperto.
11:11 E se tra voi un figliuolo domanda del pane al padre, gli darà egli un sasso?  E se un pesce : gli darà forse invece del pesce un serpe?
11:12 E se chiederà un uovo : gli darà uno scorpione?
11:13 Se adunque voi, che siete cattivi, sapete dar buoni doni ai vostri figliuoli : quanto più il Padre vostro celeste darà spirito buono a coloro che glielo domandano? 
$Te decet

