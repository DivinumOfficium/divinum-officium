59:1 Isten! elvetettél és megrontottál minket; megharagudtál, de könyörűlsz is rajtunk. 
59:2 Megindítottad a földet és megrendítetted azt; gyógyítsd meg romlásait, mert megmozdúlt. 
59:3 Kemény dolgokat mutattál a te népednek; a keserűség borával itattál minket. 
59:4 De jelt adtál a téged félőknek, hogy elfussanak a kézív elől, hogy megszabadúljanak kedvelteid. 
59:5 Szabadíts meg a te jobbkezeddel és hallgass meg engem. 
59:6 Az Isten szólott az ő szent helyén: Vigadni fogok és fölosztom Szikemet, és a sátorok völgyét fölmérem. 
59:7 Enyém Gálaád, és enyém Manasszes, és Efraim fejem erőssége, 
59:8 Júda az én királyom. Moáb reményem fazeka; 
59:9 Idumeára kinyújtom sarumat; az idegenek meghódolnak nekem. 
59:10 Ki visz engem az erős városba? Ki visz engem Idumeáig? 
59:11 Nemde te, Isten! ki minket elvetettél, és nem jösz-e ki, Isten, a mi seregeinkkel? 
59:12 Segíts ki minket a szorongásból; mert hiábavaló az ember segedelme. 
59:13 Isten által fejtünk ki majd erőt, és ő megsemmisíti szorongatóinkat. 
