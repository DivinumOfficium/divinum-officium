90:1 A ki a Fölséges segítségében lakik, a menny Istenének oltalmában marad. 
90:2 Mondhatja az Úrnak: Oltalmazóm vagy te és segítségem; én Istenem, őbenne bízom. 
90:3 Valóban ő megszabadított engem a vadászok tőréből és a súlyos veszélytől. 
90:4 Vállaival megárnyékoz téged, és az ő szárnyai alatt biztos vagy. 
90:5 Pajzs gyanánt vesz téged körűl az ő igazsága; nem fogsz félni az éjjeli rémtől, 
90:6 a nappal repülő nyiltól, a sötétben járó vésztől, és a déli gonosz támadásától. 
90:7 Ezeren hullanak el oldalad mellől, és tizezeren jobbod felől: tehozzád pedig nem fog közeledni; 
90:8 hanem szemeiddel nézed, és a bűnösök diját meglátod. 
90:9 Mert te vagy, Uram, én reményem; ha a Fölségest választottad magadnak menedékűl, 
90:10 nem járul hozzád veszedelem, és csapás nem közeledik hajlékodhoz. 
90:11 Mert angyalainak parancsolt felőled, hogy megőrizzenek téged minden útadban. 
90:12 Kezeikben hordoznak téged, netalán kőbe üssed lábadat. 
90:13 Áspison és basiliskuson fogsz járni, s az oroszlánt és sárkányt tapodod. 
90:14 Mivelhogy bennem bízott, megszabadítom őt, mert megismerte az én nevemet. 
90:15 Hozzám kiált, és én meghallgatom őt; vele vagyok a szorongatásban; megmentem és megdicsőitem őt. 
90:16 Betöltöm őt hosszú élettel, és megmutatom neki az én szabadításomat. 
