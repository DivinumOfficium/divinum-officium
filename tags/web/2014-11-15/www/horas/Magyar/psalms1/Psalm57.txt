57:1 Ha valóban igazságot szóltok, igazat itéljetek emberek fiai. 
57:2 De ti szivben gonoszságot míveltek; kezeitek igaztalanságokat szőnek a földön. 
57:3 Eltértek a bűnösök az anyaméhtől fogva, eltévedtek születés óta, s hazudságokat szólanak. 
57:4 Mérgök hasonló a kigyóéhoz, a siket áspiséhoz, mely bedugja füleit, 
57:5 hogy ne hallja a bűvölők szavát és a bűvöléshez értő varázslóét. 
57:6 Isten összetöri szájokban fogaikat; az oroszlánok zápfogait összerontja az Úr. 
57:7 Elenyésznek, mint a lefolyó viz; megvonja a kézíjat, és ők elvesztik erejöket. 
57:8 Mint az elolvadó viasz, szétfolynak, tűz hull rájok, és nem látják meg a napot. 
57:9 Mielőtt töviseitek bokorrá lennének, haragjában mintegy elevenen elnyeli őket. 
57:10 Örvendeni fog az igaz, midőn látja a boszúállást; kezeit a bűnös vérében fogja mosni. 
57:11 És mondani fogja az ember: Van mégis gyümölcse az igaznak; van mégis Isten, ki őket megitéli a földön! 
