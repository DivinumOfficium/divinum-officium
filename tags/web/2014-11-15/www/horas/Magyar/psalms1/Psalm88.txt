88:2 Az Úr irgalmasságait mindörökké éneklem, 
88:2 nemzedékről nemzedékre hirdetni fogom igazságodat az én számmal. 
88:3 Mert azt mondottad: Az irgalmasság örökre megállapíttatik mennyekben, el van készítve igazságod azokban. 
88:4 Szövetséget kötöttem választottaimmal, megesküdtem Dávid szolgámnak: 
88:5 Megalapítom a te ivadékodat és megerősítem székedet nemzedékről nemzedékre. 
88:6 Hirdetni fogják, Uram, az egek csodatételeidet, és igazvoltodat a szentek gyülekezetében. 
88:7 Mert ki hasonlítható a felhőkben az Úrhoz? ki lesz hasonló Isten fiai közt az Istenhez? 
88:8 Az Isten, ki a szentek tanácsában dicsőíttetik, nagy és rettenetes mindazok fölött, kik körötte vannak. 
88:9 Erők Ura Istene! ki hasonló hozzád? hatalmas vagy, Uram! és a te igazságod környezetedben. 
88:10 Te uralkodol a tenger hatalmasságán, és habjai dagályát te csendesíted le. 
88:11 Te megalázod a kevélyt, mint a sebesűltet, a te erőd karjaival ide s tova hányod ellenségeidet. 
88:12 Tieid az egek, és tied a föld; a föld kerekségét, s a mi azt betölti, te alapítottad; 
88:13 az éjszakot és a tengert te teremtetted; Tábor és Hermon a te nevedben örvendenek. 
88:14 Hatalmas a te karod. Erősödjék meg kezed, és magasztaltassék föl a te jobbod. 
88:15 Jog és igazság a te széked alapja; irgalom és valóság járnak orczád előtt. Boldog nép az, mely tud vigadozni; 
88:16 Uram! a te orczád világosságában járnak ők, és a te nevednek örvendeznek egész nap, és igazságodban fölmagasztaltatnak. 
88:17 Mert erejök dicsősége te vagy, és jóvoltodból emelkedik föl a mi szarvunk; 
88:18 mert az Úr fölvett bennünket, Izrael Szente a mi királyunk. 
88:20 Akkor látomásban szólottál szenteidnek, és mondád: Segítséget adtam a hatalmasnak, és fölmagasztaltam a választottat népem közől. 
88:21 Találtam Dávidot az én szolgámat, szent olajommal kentem fel őt. 
88:22 Mert az én kezem megsegíti őt, és karom megerősíti őt. 
88:23 Semmire sem megy vele az ellenség, és a gonoszság fia nem mer ártani neki. 
88:24 És összevágom orczája előtt ellenségeit, és gyülölőit megszalasztom. 
88:25 És az én valóságom és irgalmam vele lesz; és nevemben föl fog emelkedni szarva. 
88:26 És a tengerre teszem az ő kezét, és jobbját a folyóvizekre. 
88:27 Ő segítségűl hí engem: Te Atyám vagy, Istenem, és üdvöm oltalma! 
88:28 És én elsőszülötté teszem őt, fölebbvalóvá a föld királyainál. 
88:29 Örökké megtartom neki irgalmasságomat, és szövetségemet híven őneki. 
88:30 És ivadékát örökkévalóvá teszem, és királyi székét, mint az ég napjait. 
88:31 De ha fiai elhagyják törvényemet, és nem járnak itéleteimben, 
88:32 ha rendeléseimet megfertőztetik, és parancsaimat nem tartják: 
88:33 meglátogatom vesszővel gonoszságaikat, és vereségekkel az ő bűneiket. 
88:34 Azonban irgalmasságomat nem veszem el tőle, és nem szegem meg igazmondásomat, 
88:35 sem nem hamisítom meg szövetségemet, s a mi ajakimon kijő, nem teszem érvénytelenné. 
88:36 Egyszer megesküdtem az én szentségemre; hazudok-e Dávidnak? 
88:37 Az ő ivadéka örökké megmarad, és királyi széke, mint a nap, az én szemem előtt, és mint a teljes hold mindörökké; s ama hűséges tanú az égen. 
88:39 Te pedig megvetetted és megutáltad, távol tartottad a te fölkentedet, 
88:40 fölforgattad a te szolgád szövetségét, megfertőztetted a földön az ő szentélyét, 
88:41 lerontottad minden kerítését, erősségébe félelmet helyeztél; 
88:42 megrabolta őt minden útonjáró, gyalázattá lett szomszédainak. 
88:43 Fölemelted az ő nyomorgatói jobbját, örömet szerzettél minden ellenségének, 
88:44 elvetted fegyverének segítségét, és nem segítetted őt a hadban. 
88:45 eltörlötted az ő tisztaságát, és székét a földre vetetted, 
88:46 megrövidítetted ideje napjait, elborítottad őt gyalázattal. 
88:47 Meddig fordúlsz el, Uram, egészen? fölgyúlad-e mint a tűz a te haragod? 
88:48 Emlékezzél meg, mi az én mivoltom; hiába alkottad-e mind az emberek fiait? 
88:49 Melyik ember az, ki él, és halált nem látand? megmenti-e lelkét a pokol kezéből? 
88:50 Hol vannak a te régi irgalmasságaid, Uram! a mint megesküdtél Dávidnak igazvoltodra? 
88:51 Emlékezzél meg, Uram, a te szolgáid gyalázatáról mit kebelemben hordozok annyi sok nemzettől, 
88:52 hogy gúnyolnak, Uram, a te ellenségeid, s kigúnyolják a te fölkented balsorsát. 
88:53 Áldassék az Úr mindörökké. Úgy legyen, úgy legyen. 
