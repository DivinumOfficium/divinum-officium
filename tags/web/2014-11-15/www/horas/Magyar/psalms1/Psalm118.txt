118:2 Boldogok, kiknek útjok feddhetetlen, * kik az Úr törvényében járnak. 
118:3 Boldogok, kik az ő bizonyságait vizsgálják, * teljes szivökből keresik őt; 
118:4 mert nem cselekszenek gonoszt, * kik az ő utain járnak. 
118:5 Te parancsoltad * rendeléseidet fölötte megtartatni. 
118:6 Vajha útaim * a te igazságaid megőrzésére lennének intézve! 
118:7 Akkor nem szégyenűlök meg, * midőn szemmel tartom minden parancsodat. 
118:8 Hálát adok neked egyenes szivvel, * azért, hogy megtanúltam a te igazságod itéleteit. 
118:9 A te igazságidat megőrzöm; * ne hagyj el soha engemet. 
118:10 Mivel jobbítja meg útját az ifju? * a te beszédeid megtartásával. 
118:11 Teljes szivemből kereslek téged; * ne hagyj eltévednem parancsaidtól. 
118:12 Szívembe rejtem a te beszédeidet, * hogy ne vétsek ellened. 
118:13 Áldott vagy te, Uram! * tanits meg engem igazságaidra. 
118:14 Ajakimmal hirdetem * a te szád minden itéletét. 
118:15 A te bizonyságaid útjában gyönyörködöm, * mint mindannyi gazdagságban. 
118:16 Parancsaidban gyakorlom magamat, * és vigyázok utaidra. 
118:16 A te igazságidról elmélkedem; * nem feledem el beszédeidet. 
118:17 Tégy jót a te szolgáddal, adj nekem életet; * és megőrzöm beszédeidet. 
118:18 Nyisd meg szemeimet, * hogy szemlélhessem a csodákat törvényedben. 
118:19 Jövevény vagyok én a földön; * ne rejtsd el tőlem parancsaidat. 
118:20 Epedve ohajtja lelkem a te igazságaidat * minden időben. 
118:21 Megfedded a kevélyeket; * átkozottak, kik elhajolnak a te parancsaidtól. 
118:22 Vedd el rólam a gyalázatot és megvetést, * mivel a te bizonyságidat keresem. 
118:23 Mert fejedelmek ülnek össze, és szólanak ellenem; * de a te szolgád igazságaidban gyakorolja magát; 
118:24 mert bizonyságaid az én elmélkedésem, * és tanácsom a te igazságaid. 
118:25 A porhoz ragadt lelkem; * eleveníts meg engem a te igéd szerint. 
118:26 Elbeszélem utaimat, és meghallgatsz engem; * taníts meg engem a te igazságaidra. 
118:27 Oktass engem igazságaid útjára: * és gyakorolni fogom magamat csodatételeidben. 
118:28 Lelkem elbágyad az unakodás miatt; * erősíts meg engem igéid által. 
118:29 A gonoszság útját távoztasd el tőlem, * és törvényed szerint könyörűlj rajtam. 
118:30 Az igazság útját választottam, * nem feledem el itéleteidet. 
118:31 Bizonyságaidhoz ragaszkodom, * Uram! ne hagyj megszégyenűlnöm. 
118:32 Parancsaid útján futok, * ha kitágítod szívemet. 
118:33 Taníts meg engem, Uram, a te igazságaid útjára; * és mindenkor azt fogom követni. 
118:34 Adj értelmet nekem, és vizsgálni fogom törvényedet, * és megőrzöm azt teljes szívemből. 
118:35 Vezess engem parancsaid ösvényére, * mert kedvelem azt. 
118:36 Hajtsd szívemet a te bizonyságaidra, * és nem a fösvénységre. 
118:37 Fordítsd el szemeimet, hogy ne lássanak hiúságot; * a te útadon engedj élnem. 
118:38 Teljesítsd szolgádnak beszédedet * a te félelmedről. 
118:39 Vedd el gyalázatomat, melytől tartok; * mert a te itéleteid gyönyörűségesek. 
118:40 Ime ohajtom parancsaidat; * éltess engem igazságodban. 
118:41 És jőjön rám, Uram, a te irgalmasságod; * a te szabadításod beszéded szerint. 
118:42 Hogy felelhessek egy szót szidalmazóimnak; * mert bízom beszédeidben. 
118:43 És ne vedd el számból soha az igazság igéjét, * mert a te itéleteidben igen bízom. 
118:44 És megtartom törvényedet mindenkoron, * örökké és mindörökön örökké. 
118:45 És tágas téren járok, * mert a te parancsaidat keresem. 
118:46 És szólok bizonyságaidról a királyok előtt; * és nem fogok megszégyenűlni. 
118:47 És elmélkedem parancsaidról, * melyeket szeretek, 
118:48 és fölemelem kezemet parancsaid után, melyeket szeretek; * és gyakorlom magamat igazságaidban. 
118:49 Emlékezzél meg szolgádnak tett igédről, * melyben nekem reménységet adtál. 
118:50 Ez vigasztal engem lealáztatásomban; * mert a te beszéded életet ad nekem. 
118:51 A kevélyek gonoszúl cselekesznek mindenképen: * de a te törvényedtől nem hajlok el. 
118:52 Megemlékezem, Uram, a te örök itéleteidről, * és megvigasztalódom. 
118:53 Boszankodás fog el engem * a te törvényedet elhagyó bűnösök miatt. 
118:54 Énekűl lettek nekem a te igazságaid * zarándokságom helyén. 
118:55 Megemlékezem éjjel a te nevedről, Uram! * és megtartom törvényedet. 
118:56 Ez részem nekem, * hogy a te igazságaidat keressem. 
118:57 Mondom: Az én részem, Uram, * hogy megtartsam törvényedet. 
118:58 Könyörgök színed előtt teljes szívemből: * könyörűlj rajtam a te igéd szerint. 
118:59 Gondolkodom útaimról, * és bizonyságaidra térítem lábaimat. 
118:60 Kész vagyok, és nem habozok * megtartani parancsaidat. 
118:61 A bűnösök kötelei körűlfognak engem: * de a te törvényedet nem feledem el. 
118:62 Éjfélkor is fölkelek neked hálát adni * a te igazságod itéleteiért. 
118:63 Társa vagyok én minden téged félőnek * és parancsaid megőrzőjének. 
118:64 A te irgalmasságoddal, Uram, teljes a föld; * taníts engem igazságaidra. 
118:65 Jót tettél szolgáddal, Uram! * a te igéd szerint. 
118:66 Jóra és fegyelemre és tudományra taníts engem; * mert hiszek parancsaidnak. 
118:67 Mielőtt megaláztattam, vétkeztem; * de már megtartom beszédedet. 
118:68 Jó vagy te, * és jóvoltodból taníts engem igazságaidra. 
118:69 Megsokasodott rajtam a kevélyek gonoszsága; * én pedig teljes szívemből vizsgálom parancsaidat. 
118:70 Szivök megaludt, mint a tej; * én pedig törvényedben elmélkedem. 
118:71 Jó nekem, hogy megaláztál engem, * hogy megtanúljam igazságaidat. 
118:72 Jobb nekem a te szád törvénye * sok ezer aranynál és ezüstnél. 
118:73 Kezeid teremtettek és alkottak engem; * adj értelmet nekem, hogy megtanúljam parancsaidat. 
118:74 A kik félnek téged, meglátva engem, vigadni fognak, * mert a te igéidben igen bízom. 
118:75 Megismerem, Uram! hogy igazság a te itéleteid, * és igazvoltodban aláztál meg engem. 
118:76 Legyen irgalmasságod vigasztalásomra, * a te szolgádhoz való igéd szerint. 
118:77 Jőjenek rám a te könyörűleteid, hogy éljek; * mert a te törvényed az én elmélkedésem. 
118:78 Szégyenűljenek meg a kevélyek, mert igaztalanúl gonoszságot cselekedtek rajtam; * én pedig parancsaidban gyakorlom magamat. 
118:79 Térjenek hozzám a téged félők, * és a kik tudják bizonyságaidat. 
118:80 Legyen szívem szeplőtelen a te igazságaidban, * hogy meg ne szégyenűljek. 
118:81 Segedelmedért eped lelkem; * és a te igédben fölötte bízom. 
118:82 Elbágyadnak szemeim igéreteidért, * mondván: Mikor vigasztalsz meg engem? 
118:83 Mert olyanná lettem, mint a tömlő a zúzmarázon; * a te igazságaidat nem feledtem el. 
118:84 Mennyi napja van még szolgádnak, * mikor itéled meg üldözőimet? 
118:85 Hiúságokat beszéltek nekem a gonoszok, * de nem mint a te törvényed. 
118:86 Minden parancsod igazság; * ok nélkűl üldöztek engem, segíts rajtam. 
118:87 Csaknem megemésztettek engem a földön: * de én nem hagytam el parancsaidat. 
118:88 Irgalmasságod szerint éltess engem, * és megőrzöm a te szád bizonyságait. 
118:89 Uram! a te igéd * mennyben örökké megmarad. 
118:90 Nemzedékről nemzedékre száll igazmondásod; * megalapítottad a földet, és megmarad. 
118:91 Rendelésedből megmarad a nap, * mert neked szolgálnak mindenek. 
118:92 Ha a te törvényed nem lett volna elmélkedésem, * talán már elvesztem volna lealáztatásomban. 
118:93 Örökké sem feledem el igazságaidat, * mert azok által éltetsz engem. 
118:94 Tied vagyok én, szabadíts meg engem; * mert a te igazságaidat keresem. 
118:95 Várnak rám a bűnösök, hogy elveszítsenek engem; * de én bizonyságaidra figyelmezek. 
118:96 Minden tökéletes dolognak is láttam végét; * de a te parancsod határtalan. 
118:97 Mely igen szeretem, Uram, a te törvényedet! * egész nap elmélkedésem az. 
118:98 Ellenségeim fölött okossá tettél engem parancsoddal, * mely örökké velem vagyon. 
118:99 Minden tanítómnál értelmesebb vagyok, * mert a te bizonyságaid az én elmélkedésem. 
118:100 Bölcsebb vagyok a véneknél, * mert a te parancsaidat kerestem. 
118:101 Minden gonosz úttól eltiltom lábaimat, * hogy megtartsam igéidet. 
118:102 Itéleteidtől nem hajlok el, * mert te adtál törvényt nekem. 
118:103 Mily édesek ínyemnek a te beszédeid! * a méz fölött számnak! 
118:104 Parancsaidból lettem értelmes, * azért gyűlölöm a gonoszság minden útját. 
118:105 Szövétnek lábaimnak a te igéd, * és világosság ösvényeimnek. 
118:106 Megesküdtem és eltökélettem: * hogy megtartom igazságod itéleteit. 
118:107 Egészen megaláztattam, Uram! * éleszsz föl engem a te igéd szerint. 
118:108 Az én szám önkéntes áldozatait vedd kedvesen, * Uram! és itéleteidre taníts meg engem. 
118:109 Lelkem mindenkor kezeimben van, * de törvényedet nem feledtem el. 
118:110 A bűnösök tőrt vetettek nekem, * de nem tévelyedem el parancsaidtól. 
118:111 Örökségűl bírom a te bizonyságaidat mindörökké, * mert azok szívem vigasága. 
118:112 Szívemet a te igazságaid megcselekvésére hajtom örökké, * a jutalomért. 
118:113 A gonoszokat gyülölöm; * és a te törvényedet szeretem. 
118:114 Segítőm és oltalmazóm vagy te; * és igédben fölötte bízom. 
118:115 Távozzatok tőlem, gonosztevők! * mert én Istenem parancsait vizsgálom. 
118:116 Végy föl engem beszéded szerint, * hogy éljek, és ne szégyeníts meg engem várakozásomban. 
118:117 Segíts engem, és megszabadúlok; * és igazságaidban elmélkedem mindenkoron. 
118:118 Megveted mind, a kik eltávoznak itéleteidtől, * mert csalárd az ő gondolatuk. 
118:119 Törvényszegőnek tartom a föld minden bűnösét, * azért szeretem a te bizonyságaidat. 
118:120 Szegezd át félelmeddel az én testemet, * mert félek a te itéleteidtől. 
118:121 Itéletet és igazságot cselekszem; * ne adj át engem rágalmazóimnak. 
118:122 Segítsd szolgádat jóra, * hogy ne rágalmazzanak engem a kevélyek. 
118:123 Szemeim segedelmedért epednek, * és a te igazságod igéiért. 
118:124 Cselekedjél szolgáddal irgalmasságod szerint, * és taníts meg engem igazságaidra. 
118:125 Te szolgád vagyok én; * adj értelmet nekem, hogy tudjam bizonyságaidat. 
118:126 Ideje a cselekvésnek, Uram! * mert elhanyagolják törvényedet. 
118:127 Azért jobban szeretem parancsaidat * az aranynál és topáznál. 
118:128 Azért minden parancsodra igazodom, * minden gonosz utat gyűlölök. 
118:129 Csodálandók a te bizonyságaid; * azért vizsgálja lelkem azokat. 
118:130 A te beszédeid fejtegetése megvilágosít, * és értelmet ad a kisdedeknek. 
118:131 Megnyitom számat és lélekzetet veszek, * mert ohajtom parancsaidat. 
118:132 Tekints rám, és könyörűlj rajtam, * azok itélete szerint, kik nevedet szeretik. 
118:133 Lépteimet igazgasd beszéded szerint, * és ne uralkodjék rajtam semmi igaztalanság. 
118:134 Ments meg engem az emberek rágalmaitól, * hogy megtarthassam parancsaidat. 
118:135 A te orczádat derítsd föl szolgád fölött; * és taníts meg engem igazságaidra. 
118:136 Vízomlások fakadnak szemeimből, * mivel nem tartották meg törvényedet. 
118:137 Igaz vagy, Uram! * és igaz a te itéleted. 
118:138 Megparancsoltad igazságos bizonyságaidat, * igen a te igazságodat. 
118:139 Megemészt engem az én buzgalmam, * mert ellenségeim elfeledték igéidet. 
118:140 Fölötte tiszta a te beszéded, * és szolgád szereti azt. 
118:141 Kicsiny vagyok én és megvetett; * de igazságaidat nem feledem el. 
118:142 A te igazságod örökké igazság, * és törvényed igazmondás. 
118:143 Szorongatás és gyötrelem ért engem, * de parancsolatid elmélkedésem. 
118:144 A te bizonyságaid igazság mindörökké; * adj nekem értelmet, és élni fogok. 
118:145 Teljes szívemből kiáltok, hallgass meg engem, Uram! * a te igazságaidat keresem. 
118:146 Hozzád kiáltok, szabadíts meg engem, * hogy megőrizzem parancsaidat. 
118:147 Megelőzöm a korányt, és kiáltok, * mert a te igéidben igen bízom. 
118:148 Szemeim fölnyílnak hozzád hajnal előtt, * hogy elmélkedjem beszédeidről. 
118:149 Hallgasd meg szómat, Uram, irgalmasságod szerint; * és itéleted szerint éltess engem. 
118:150 Üldözőim közel vannak a gonoszsághoz, * törvényeidtől pedig messze távoztak. 
118:151 Közel vagy te, Uram! * és minden utad igazság. 
118:152 Kezdettől tudom bizonyságaidról: * hogy örökre alapítottad azokat. 
118:153 Lásd megaláztatásomat, és szabadíts meg engem, * mert törvényedet nem feledtem el. 
118:154 Itéld meg ügyemet, és szabadíts meg engem; * a te igéd miatt éltess engem. 
118:155 A bűnösöktől távol van a szabadúlás, * mert a te igazságaidat nem keresik. 
118:156 Sok a te irgalmasságod, Uram! * itéleted szerint éltess engem. 
118:157 Sokan vannak üldözőim, kik szorongatnak engem; * de nem hajlok el bizonyságaidtól. 
118:158 Látom a törvényszegőket, és epekedem, * mert nem tartják meg beszédeidet. 
118:159 Lásd, Uram! hogy szeretem parancsaidat; * irgalmasságod szerint éltess engem. 
118:160 A te igéid alapja igazság; * örökkévaló a te igazságod minden itélete. 
118:161 A fejedelmek ok nélkül üldöznek engem; * de csak beszédeidtől fél az én szívem. 
118:162 Örvendek én beszédeiden, * mint a ki sok zsákmányt talál. 
118:163 A gonoszságot gyülölöm és utálom; * törvényedet pedig szeretem.
118:164 Naponta hétszer dicsérlek téged, * az igazságosságot itéleteidben
118:165 Sok békeségök van törvényed szeretőinek, * és semmi sincs botrányukra. 
118:166 Várom, Uram, segedelmedet, * és szeretem parancsaidat. 
118:167 Lelkem megőrzi bizonyságaidat, * és azokat igen szereti. 
118:168 Megtartom parancsaidat és bizonyságaidat; * mert minden utam színed előtt vagyon. 
118:169 Közelítsen, Uram, színed elé az én könyörgésem; * a te igéd szerint adj értelmet nekem. 
118:170 Jusson színed elé kérelmem; * a te beszéded szerint ments meg engem. 
118:171 Ajkaim dicsérettel fognak áradozni, * mikor engem igazságaidra tanítasz. 
118:172 Nyelvem mondja beszédedet; * mert minden parancsod igazság. 
118:173 Azon legyen kezed, hogy megszabadítson engem; * mert a te parancsaidat választottam. 
118:174 Ohajtom, Uram, segedelmedet; * és törvényed elmélkedésem. 
118:175 Él az én lelkem, és dicsér téged; * és itéleteid megsegítenek engem. 
118:176 Eltévelyedtem, mint az elveszett juh; * keresd föl a te szolgádat, mert parancsaidat nem feledtem el. 
