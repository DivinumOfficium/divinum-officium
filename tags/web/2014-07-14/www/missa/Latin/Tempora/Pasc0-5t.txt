[Rank]
Die VI infra octavam Paschae;;Semiduplex I class;;6;;ex Pasc0-0

[Rule]
ex Pasc0-0;
Credo
Sequentia
Suffr=Ecclesiae,Papa;;

[Introitus]
!Ps 77:53
v. Edúxit eos Dóminus in spe, allelúja: et inimícos eórum opéruit mare, allelúja,~
allelúja, allelúja.
!Ps 77:1
Attendite, pópule meus, legem meam: inclináte aurem vestram in verba oris mei.
&Gloria
Edúxit eos Dóminus in spe, allelúja: et inimícos eórum opéruit mare, allelúja,~
allelúja, allelúja.

[Oratio]
Omnípotens sempitérne Deus, qui paschále sacraméntum in reconciliatiónis humánæ~
foedere contulísti: da méntibus nostris; ut, quod professióne celebrámus,~
imitémur efféctu.
$Per Dominum

[Lectio]
Léctio Epístolæ beáti Petri Apóstoli.
!1 Petri 3:18-22
Caríssimi: Christus semel pro peccátis nostris mórtuus est, justus pro injústis, ut nos offérret Deo, mortificátus quidem carne, vivificátus autem spíritu. In quo et his, qui in cárcere erant, spirítibus véniens prædicávit: qui incréduli fúerant aliquándo, quando exspectábant Dei patiéntiam in diébus Noë, cum fabricarétur arca, in qua pauci, id est octo ánimæ salvæ factæ sunt per aquam. Quod et vos nunc símilis formæ salvos facit baptísma: non carnis deposítio sórdium, sed consciéntiæ bonæ interrogátio in Deum per resurrectiónem Jesu Christi, Dómini nostri, qui est in dextera Dei.

[Graduale]
Alleluia, alleluia
!Ps 117:24; 117:26-27
Hæc dies, quam fecit Dóminus: exsultémus et lætémur in ea.
V. Benedíctus, qui venit in nómine Dómini: eus Dóminus, et illúxit nobis.~
Allelúja, allelúja.
!Ps 95:10
Dícite in géntibus: quia Dóminus regnávit a ligno.

[Sequentia]
@Tempora/Pasc0-0:Sequentia

[Evangelium]
Sequéntia ++ sancti Evangélii secúndum Matthaeum.
!Matt 28:16-20
In illo témpore: Undecim discípuli abiérunt in Galilaeam, in montem, ubi~
constitúerat illis Jesus. Et vidéntes eum adoravérunt: quidam autem~
dubitavérunt. Et accédens Jesus locútus est eis, dicens: Data est mihi omnis~
potéstas in coelo et in terra. Eúntes ergo, docéte omnes gentes, baptizántes eos~
in nómine Patris, et Fílii, et Spíritus Sancti: docentes eos serváre ómnia,~
quæcúmque mandávi vobis. Et ecce, ego vobíscum sum ómnibus diébus usque ad~
consummatiónem saeculi.

[Offertorium]
!Exod 12:14
Erit vobis hæc dies memoriális, allelúja: et diem festum celebrábitis sollémnem~
Dómino in progénies vestras: legítimum sempitérnum diem, allelúja, allelúja,~
allelúja.

[Secreta]
Hóstias, quaesumus, Dómine, placátus assúme: quas et pro renatórum~
expiatióne peccáti deférimus, et pro acceleratióne coeléstis auxílii.
$Per Dominum

[Communio]
!Matt 28:18-19
Data est mihi omnis potéstas in coelo et in terra, allelúja: eúntes, docéte~
omnes gentes, baptizántes eos in nómine Patris, et Fílii, et Spíritus Sancti,~
allelúja, allelúja.

[Postcommunio]
Réspice, quaesumus, Dómine, pópulum tuum: et, quem ætérnis dignátus es~
renováre mystériis, a temporálibus culpis dignánter absólve.
$Per Dominum
