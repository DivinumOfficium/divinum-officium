140:1 Domine, clamo ad te: cito succurre mihi; * ausculta vocem meam, cum ad te clamo.
140:2 Dirigatur ad te oratio mea sicut incensum, * elatio manuum mearum ut sacrificium verpertinum.
140:3 Pone, Domine, custodiam ad os meum, * excubias ad ostium labiorum meorum.
140:4 Ne inclinaveris cor meum ad rem malam, * ad impie patranda facinora;
140:5 Neque cum viris iniqua agentibus * vescar unquam lautis cibis eorum.
140:6 Percutiat me iustus: haec pietas est; increpet me: oleum est capitis, * quod non recusabit caput meum,
140:7 Sed semper orabo sub malis eorum. * Demissi sunt iuxta petram principes eorum,
140:8 Et audierunt, quam lenia essent verba mea. * Ut cum terram quis sulcat et findit,
140:9 Sparsa sunt ossa eorum ad fauces inferni. * Nam ad te, Domine Deus, convertuntur oculi mei; ad te confugio: ne perdideris animam meam.
140:10 Custodi me a laqueo, quem posuerunt mihi, * et a tendiculis agentium iniqua.
140:11 Cadant in retia sua impii simul, * dum ego salvus evadam.
