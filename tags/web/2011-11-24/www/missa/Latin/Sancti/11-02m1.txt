[Rank]
Commemoratio Omnium Fidelium Defunctorum Ad primam Missam;;Duplex;;3;;ex C9

[RankNewcal]
Commemoratio Omnium Fidelium Defunctorum Ad primam Missam;;Duplex Solemnity;;6;;ex C9

[Rank1960]
Commemoratio Omnium Fidelium Defunctorum Ad primam Missam;;I. classis;;6;;ex C9

[Rule]
ex C9
no Gloria
no Credo
Prefatioo=Defunctorum
multiple3
Sequentia
Requiem gloria

[Introitus]
!4. Esdr 2:34 et 35.
v. Réquiem ætérnam dona eis, Dómine: et lux perpétua lúceat eis
!Ps 64:2-3
Te decet hymnus, Deus, in Sion, et tibi reddétur votum in Jerúsalem: exáudi~
oratiónem meam, ad te omnis caro véniet.
v. Réquiem ætérnam dona eis, Dómine: et lux perpétua lúceat eis

[Oratio]
 Fidélium, Deus, ómnium Cónditor et Redémptor: animábus famulórum famularúmque~
tuárum remissiónem cunctórum tríbue peccatórum; ut indulgéntiam, quam semper~
optavérunt, piis supplicatiónibus consequántur:
$Qui vivis

[Lectio]
Léctio Epístolæ beáti Pauli Apóstoli ad Corínthios.
!1 Cor 15:51-57
Fratres: Ecce, mystérium vobis dico: Omnes quidem resurgámus, sed non omnes immutábimur. In moménto, in ictu óculi, in novíssima tuba: canet enim tuba, et mórtui resúrgent incorrúpti: et nos immutábimur. Opórtet enim corruptíbile hoc induere incorruptiónem: et mortále hoc indúere immortalitátem. Cum autem mortále hoc indúerit immortalitátem, tunc fiet sermo, qui scriptus est: Absórpta est mors in victória. Ubi est, mors, victória tua? Ubi est, mors, stímulus tuus? Stímulus autem mortis peccátum est: virtus vero peccáti lex. Deo autem grátias, qui dedit nobis victóriam per Dóminum nostrum Jesum Christum.

[Graduale]
!4 Esdr 2:34; 2:35
Réquiem ætérnam dona eis, Dómine: et lux perpétua lúceat eis.
!Ps 111:7
V. In memória ætérna erit justus: ab auditióne mala non timébit.
!Tractus.
V. Absólve, Dómine, ánimas ómnium fidélium defunctórum ab omni vínculo~
delictórum.
V. Et grátia tua illis succurrénte, mereántur evádere judícium ultiónis.
V. Et lucis ætérnæ beatitúdine pérfrui.

[Evangelium]
Sequéntia ++ sancti Evangélii secúndum Joánnem.
!Joann 5:25-29
In illo témpore: Dixit Jesus turbis Judæórum: Amen, amen, dico vobis, quia venit~
hora, et nunc est, quando mórtui áudient vocem Fílii Dei: et qui audíerint,~
vivent. Sicut enim Pater habet vitam in semetípso, sic dedit et Fílio habére~
vitam in semetípso: et potestátem dedit ei judícium fácere, quia Fílius hóminis~
est. Nolíte mirári hoc, quia venit hora, in qua omnes, qui in monuméntis sunt,~
áudient vocem Fílii Dei: et procédent, qui bona fecérunt, in resurrectiónem~
vitæ: qui vero mala egérunt, in resurrectiónem judícii.

[Offertorium]
!  
Dómine Jesu Christe, Rex glóriæ, líbera ánimas ómnium fidélium defunctórum de~
poenis inférni et de profúndo lacu: líbera eas de ore leónis, ne absórbeat eas~
tártarus, ne cadant in obscúrum: sed sígnifer sanctus Míchaël repræséntet eas in~
lucem sanctam:
v. Quam olim Abrahæ promisísti et sémini ejus.
V. Hóstias et preces tibi, Dómine, laudis offérimus: tu súscipe pro animábus~
illis, quarum hódie memóriam fácimus: fac eas, Dómine, de morte transíre ad~
vitam.
v. Quam olim Abrahæ promisísti et sémini ejus.

[Secreta]
Hóstias, quaesumus, Dómine, quas tibi pro animábus famulórum famularúmque tuárum~
offérimus, propitiátus inténde: ut, quibus fídei christiánæ méritum contulísti,~
dones et praemium.
$Per Dominum

[Communio]
!4 Esdr 2:35;2:34
Lux ætérna lúceat eis, Dómine:
v. Cum Sanctis tuis in ætérnum: quia pius es.
V. Requiem ætérnam dona eis, Dómine: et lux perpétua lúceat eis.
v. Cum Sanctis tuis in ætérnum: quia pius es.

[Postcommunio]
 Animábus, quaesumus, Dómine, famulórum famularúmque tuárum orátio profíciat~
supplicántium: ut eas et a peccátis ómnibus éxuas, et tuæ redemptiónis fácias~
esse partícipes:
$Qui vivis