[Rank]
Dominica Sanctissimae Trinitatis;;Duplex I classis;;6.5

[Rule]
9 lectiones
Psalmi Dominica
Antiphonas horas
Symbolum Athanasium
No Commemoration
Psalm5 Vespera=116
Psalm5 Vespera3=113
Prima=53

[Ant Vespera]
Gloria tibi Trinitas * aequalis, una Deitas, et ante omnia saecula, et nunc et in perpetuum;;109
Laus et perennis gloria * Deo Patri, et Filio, Sancto simul Paraclito, in saeculorum saecula;;110
Gloria laudis * resonet in ore omnium, Patri, genitaeque Proli, Spiritui Sancto pariter resultet laude perenni;;111
Laus Deo Patri, * parilique Proli, et tibi Sancte studio perenni Spiritus, nostro resonet ab ore, omne per aevum;;112
Ex quo omnia, * per quem omnia, in quo omnia: ipsi gloria in saecula;;116

[Capitulum Vespera]
!Rom 11:33
v. O altitudo divitiarum sapientiae, et scientiae Dei: quam incomprehensibilia sunt judicia ejus, et investigabiles viae ejus!
$Deo gratias

[Hymnus Vespera]
v. Jam sol recedit igneus;
Tu lux perennis Unitas,
Nostris, beata Trinitas,
Infunde amorem cordibus.
_
Te mane laudum carmine,
Te deprecamur vespere:
Digneris, ut te supplices
Laudemus inter caelites.
_
Patri, simulque Filio,
Tibique Sancte Spiritus,
Sicut fuit, sit jugiter
Saeclum per omne gloria.
Amen.

[HymnusM Vespera]
v. O lux beata Trinitas,
et principalis Unitas,
iam sol recedit igneus,
infunde lumen cordibus.
_
Te mane laudum carmine,
te deprecemur vespere:
te nostra supplex gloria
per cuncta laudet saecula.
_
Deo Patri sit gloria,
eiusque soli Filio,
cum Spiritu Paraclito,
et nunc, et in perpetuum.
Amen.

[Versum 1]
V. Benedicamus Patrem et Filium cum Sancto Spiritu.
R. Laudemus et superexaltemus eum in saecula.

[Ant 1]
Gratias * tibi Deus gratias tibi vera et una Trinitas, una et summa Deitas, sancta et una Unitas.

[Oratio]
Omnipotens sempiterne Deus, qui dedisti famulis tuis in confessione verae fidei, aeternae Trinitatis gloriam agnoscere, et in potentia majestatis adorare Unitatem: quaesumus; ut eiusdem fidei firmitate ab omnibus semper muniamur adversis.
$Per Dominum

[OratioW]
Deus in te sperantium fortitudo, adesto propitius invocationibus nostris: et quia sine te nihil potest mortalis infirmitas, praesta auxilium gratiae tuae; ut in exsequendis mandatis tuis, et voluntate tibi et actione placeamus.
$Per Dominum

[Commemoratio 1]
!Commemoratio Dominica I post Pentecosten
Ant. Loquere Domine, quia audit servus tuus.
_
V. Vespertina oratio ascendat ad te Domine.
R. Et descendat super nos misericordia tua.
_
$Oremus
Deus in te sperantium fortitudo, adesto propitius invocationibus nostris: et quia sine te nihil potest mortalis infirmitas, praesta auxilium gratiae tuae; ut in exsequendis mandatis tuis, et voluntate tibi et actione placeamus.
$Per Dominum

[Invit]
Deum verum, unum in Trinitate, et Trinitatem in Unitate, * Venite adoremus.

[Hymnus Matutinum]
v. Summae Parens clementiae,
Mundi regis qui machinam,
Unius et substantiae,
Trinusque personis Deus:
_
Da dexteram surgentibus,
Exsurgat ut mens sobria,
Flagrans et in laudem Dei
Grates rependat debitas.
_
Deo Patri sit gloria,
Natoque Patris unico
Cum Spiritu Paraclito,
In sempiterna saecula.
Amen.

[Ant Matutinum]
Adesto unus Deus * omnipotens, Pater, Filius, et Spiritus Sanctus;;8
Te unum * in substantia, Trinitatem in personis confitemur;;18
Te semper idem * esse, vivere, et intelligere, profitemur;;23
V. Benedicamus Patrem et Filium cum Sancto Spiritu.
R. Laudemus et superexaltemus eum in saecula
Te invocamus, * te laudamus, te adoramus, o beata Trinitas;;46
Spes nostra, * salus nostra, honor noster, o beata Trinitas;;47
Libera nos, * salva nos, vivifica nos, o beata Trinitas;;71
V. Benedictus es Domine in firmamento caeli.
R. Et laudabilis et gloriosus in saecula.
Caritas * Pater est, gratia Filius, communicatio Spiritus Sanctus, o beata Trinitas;;95
Verax est * Pater, veritas Filius, veritas Spiritus Sanctus, o beata Trinitas;;96
Pater, * et Filius, et Spiritus Sanctus una substantia est, o beata Trinitas;;97
V. Verbo Domini caeli firmati sunt.
R. Et Spiritu oris ejus, omnis virtus eorum.

[Lectio1]
De Isaia Propheta.
!Isa 6:1-4
1 In anno quo mortuus est rex Ozias, vidi Dominum sedentem super solium excelsum et elevatum; et ea quae sub ipso erant replebant templum.
2 Seraphim stabant super illud: sex alae uni, et sex alae alteri; duabus velabant faciem ejus, et duabus velabant pedes ejus, et duabus volabant.
3 Et clamabant alter ad alterum, et dicebant: Sanctus, sanctus, sanctus Dominus, Deus exercituum; plena est omnis terra gloria ejus.
4 Et commota sunt superliminaria cardinum a voce clamantis, et domus repleta est fumo.

[Responsory1]
R. Vidi Dominum sedentem super solium excelsum et elevatum, et plena erat omnis terra majestate ejus:
* Et ea, quae sub ipso erant, replebant templum.
V. Seraphim stabant super illud: sex alae uni, et sex alae alteri.
R. Et ea, quae sub ipso erant, replebant templum.

[Lectio2]
!Isa 6:5-8
5 Et dixi: Vae mihi, quia tacui, quia vir pollutus labiis ego sum, et in medio populi polluta labia habentis ego habito, et Regem Dominum exercituum vidi oculis meis.
6 Et volavit ad me unus de Seraphim, et in manu ejus calculus, quem forcipe tulerat de altari,
7 Et tetigit os meum, et dixit: Ecce tetigit hoc labia tua, et auferetur iniquitas tua, et peccatum tuum mundabitur.
8 Et audivi vocem Domini dicentis: Quem mittam? et quis ibit nobis? Et dixi: Ecce ego, mitte me.

[Responsory2]
R. Benedictus Dominus Deus Israël, qui facit mirabilia magna solus:
* Et benedictum nomen majestatis ejus in aeternum.
V. Replebitur majestate ejus omnis terra: fiat, fiat.
R. Et benedictum nomen majestatis ejus in aeternum.

[Lectio3]
!Isa 6:9-12
9 Et dixit: Vade, et dices populo huic: Audite audientes, et nolite intelligere; et videte visionem, et nolite cognoscere.
10 Excaeca cor populi hujus, et aures ejus aggrava, et oculos ejus claude: ne forte videat oculis suis, et auribus suis audiat, et corde suo intelligat, et convertatur, et sanem eum.
11 Et dixi: Usquequo, Domine? Et dixit: Donec desolentur civitates absque habitatore, et domus sine homine, et terra relinquetur deserta,
12 et longe faciet Dominus homines, et multiplicabitur quae derelicta fuerat in medio terrae.

[Responsory3]
R. Benedicat nos Deus, Deus noster, benedicat nos Deus:
* Et metuant eum omnes fines terrae.
V. Deus misereatur nostri, et benedicat nos Deus.
R. Et metuant eum omnes fines terrae.
&Gloria
R. Et metuant eum omnes fines terrae.

[Lectio4]
Ex libro sancti Fulgentii Episcopi, de fide ad Petrum.
!Inter Opera Augustini, tom. 3.
Fides, quam sancti Patriarchae atque Prophetae ante incarnationem Filii Dei divinitus acceperunt, quam etiam sancti Apostoli ab ipso Domino in carne posito audierunt, et Spiritus Sancti magisterio instructi non solum sermone praedicaverunt, verum etiam ad instructionem saluberrimam posterorum scriptis suis inditam reliquerunt, unum Deum praedicat Trinitatem, id est, Patrem, et Filium, et Spiritum Sanctum. Sed Trinitas vera non esset, si una eademque persona diceretur Pater et Filius et Spiritus Sanctus. Si enim, sicut est Patris, et Filii, et Spiritus Sancti una substantia, sic esset una persona: nihil omnino esset, in quo veraciter Trinitas diceretur. 

[Responsory4]
R. Quis Deus magnus sicut Deus noster?
* Tu es Deus, qui facis mirabilia.
V. Notam fecisti in populis virtutem tuam, redemisti in brachio tuo populum tuum.
R. Tu es Deus, qui facis mirabilia.

[Lectio5]
Rursus quidem Trinitas esset vera, sed unus Deus Trinitas ipsa non esset, si quemadmodum Pater, et Filius, et Spiritus Sanctus personarum sunt ab invicem proprietate distincti, sic fuissent naturarum quoque diversitate discreti. Sed quia in illo uno vero Deo Trinitate, non solum quod unus Deus est, sed etiam quod Trinitas est, naturaliter verum est: propterea ipse verus Deus in personis Trinitas est, et in una natura unus est. Per hanc unitatem naturalem totus Pater in Filio, et Spiritu Sancto est, totus Filius in Patre, et Spiritu Sancto est, totus quoque Spiritus Sanctus in Patre, et Filio. 

[Responsory5]
R. Tibi laus, tibi gloria, tibi gratiarum actio in saecula sempiterna,
* O beata Trinitas.
V. Et benedictum nomen gloriae tuae sanctum et laudabile, et superexaltatum in saecula.
R. O beata Trinitas.

[Lectio6]
Nullus horum extra quemlibet ipsorum est: quia nemo alium aut praecedit aeternitate, aut excedit magnitudine, aut superat potestate: quia nec Filio, nec Spiritu Sancto, quantum ad naturae divinae unitatem pertinet, aut anterior, aut major Pater est: nec Filii aeternitas, atque immensitas, velut anterior, aut major, Spiritus Sancti immensitatem aeternitatemque aut praecedere, aut excedere naturaliter potest. Sicut ergo nec filius posterior, aut minor est patre, ita nec spiritus sanctus posterior, aut minor est filio. Aeternum quippe, et sine initio est quod de patris natura natum existit, et aternum et sine initio est quod spiritus sanctus de natura patris filiique procedit. Ob hoc ergo tres, unum recte credimus, et dicimus deum quia:  unum prorsus æternitas, una immensitas, et una naturaliter est trium personarum diuinitas.

[Responsory6]
R. Magnus Dominus, et laudabilis nimis:
* Et sapientiae ejus non est numerus.
V. Magnus Dominus, et magna virtus ejus: et sapientiae ejus non est finis.
R. Et sapientiae ejus non est numerus.
&Gloria
R. Et sapientiae ejus non est numerus.

[Lectio7]
Lectio sancti Evangelii secundum Matthaeum.
!Matt 28:18-20
In illo tempore: Dixit Jesus discipulis suis: Data est mihi omnis potestas in caelo et in terra. Euntes ergo docete omnes Gentes, baptizantes eos in nomine Patris, et Filii, et Spiritus Sancti. Et reliqua.
_
Homilia sancti Gregorii Nazianzeni.
!In Tractatu de fide, post init.
Quis catholicorum ignorat, Patrem vere esse Patrem, Filium vere esse Filium, et Spiritum Sanctum vere esse Spiritum Sanctum? sicut ipse Dominus ad Apostolos suos dicit: Euntes baptizate omnes Gentes in nomine Patris, et Filii, et Spiritus Sancti. Haec est perfecta Trinitas in unitate consistens, quam scilicet unius substantiae profitemur. Non enim nos secundum corporum conditionem, divisionem in Deo facimus: sed secundum divinae naturae potentiam, quae in materia non est, et nominum personas vere constare credimus, et unitatem divinitatis esse testamur.

[Responsory7]
R. Benedicamus Patrem et Filium cum Sancto Spiritu:
* Laudemus et superexaltemus eum in saecula.
V. Benedictus es Domine in firmamento caeli, et laudabilis et gloriosus in saecula.
R. Laudemus et superexaltemus eum in saecula.

[Lectio8]
Nec extensionem partis alicujus ex parte, ut quidam putaverunt, Dei Filium dicimus: nec verbum sine re, velut sonum vocis accipimus: sed tria nomina, et tres personas unius esse essentiae, unius majestatis atque potentiae credimus. Et ideo unum Deum confitemur: quia unitas majestatis, plurium vocabulo deos prohibet appellari. Denique Patrem, et Filium catholice nominamus: duos autem Deos dicere, nec possumus, nec debemus. Non quod Filius Dei Deus non sit, immo verus Deus de Deo vero: sed quia non aliunde, quam de ipso uno Patre, Dei Filium novimus, perinde unum Deum dicimus. Hoc enim Prophetae, hoc Apostoli tradiderunt: hoc ipse Dominus docuit, cum dicit: Ego et Pater unum sumus. Unum ad unitatem divinitatis, ut dixi, refert: Sumus autem, personis assignat.

[Responsory8]
R. Duo Seraphim clamabant alter ad alterum:
* Sanctus, sanctus, sanctus Dominus Deus Sabaoth: * Plena est omnis terra gloria ejus.
V. Tres sunt qui testimonium dant in caelo, Pater, Verbum, et Spiritus Sanctus: et hi tres unum sunt.
R. Sanctus, sanctus, sanctus Dominus Deus Sabaoth:
&Gloria
R. Plena est omnis terra gloria ejus.

[Lectio9]
!Commemoratio Dominicae
Lectio sancti Evangelii secundum Lucam.
!Luke 6:36-42
In illo tempore: Dixit Jesus discipulis suis: Estote misericordes, sicut et Pater vester misericors es.t. Et reliqua.
_
Homilia sancti Augustini Episcopi.
!Serm. 15. in Evang. Matthaei de Verbis Domini, post initium.
Duo sunt opera misericordiae, quae nos liberant, quae breviter ipse Dominus posuit in Evangelio: Dimittite, et dimittetur vobis: Date, et dabitur vobis. Dimittite, et dimittetur vobis, ad ignoscendum pertinet: Date, et dabitur vobis, ad praestandum beneficium pertinet. Quod ait de ignoscendo, et tu vis tibi ignosci quod peccas, et habes alium, cui tu possis ignoscere. Rursus, quod pertinet ad tribuendum beneficium, petit te mendicus, et tu es Dei mendicus. Omnes enim quando oramus, mendici Dei sumus, ante januam magni Patrisfamilias stamus, immo et prosternimur, supplices ingemiscimus, aliquid volentes accipere: et ipsum aliquid, ipse Deus est. Quid a te petit mendicus Panem. Et tu quid petis a Deo, nisi Christum, qui dicit: Ego sum panis vivus, qui de caelo descendi? Ignosci vobis vultis? ignoscite: Remittite, et remittetur vobis. Accipere vultis: date, et dabitur vobis.
&teDeum

[Ant Laudes]
Gloria tibi Trinitas * aequalis, una Deitas, et ante omnia saecula, et nunc et in perpetuum.
Laus et perennis gloria * Deo Patri, et Filio, Sancto simul Paraclito, in saeculorum saecula.
Gloria laudis * resonet in ore omnium, Patri, genitaeque Proli, Spiritui Sancto pariter resultet laude perenni.
Laus Deo Patri, * parilique Proli, et tibi Sancte studio perenni Spiritus, nostro resonet ab ore, omne per aevum.
Ex quo omnia, * per quem omnia, in quo omnia: ipsi gloria in saecula.

[Capitulum Laudes]
!Rom 11:33
v. O altitudo divitiarum sapientiae, et scientiae Dei: quam incomprehensibilia sunt judicia ejus, et investigabiles viae ejus!
$Deo gratias

[Hymnus Laudes]
v. Tu Trinitatis Unitas,
Orbem potenter quae regis,
Attende laudis canticum,
Quod excubantes psallimus.
_
Ortus refulget Lucifer,
Praeitque solem nuntius:
Cadunt tenebrae noctium:
Lux sancta nos illuminet.
_
Deo Patri sit gloria,
Ejusque soli Filio,
Cum Spiritu Paraclito,
Nunc, et per omne saeculum.
Amen.

[Versum 2]
V. Benedicamus Patrem et Filium cum Sancto Spiritu.
R. Laudemus et superexaltemus eum in saecula.

[Ant 2]
Benedicta sit * sancta creatrix et gubernatrix omnium, sancta et individua Trinitas, nunc et semper, et per infinita saecula saeculorum.

[Commemoratio 2]
!Commemoratio Dominica I post Pentecostes
Ant. Estote ergo misericordes, sicut et Pater vester misericors est, dicit Dominus.
_
V. Dominus regnavit, decorem induit.
R. Induit Dominus fortitudinem, et praecinxit se virtute.
_
$Oremus
Deus, in te sperantium fortitudo, adesto propitius invocationibus nostris: et quia sine te nihil potest mortalis infirmitas, praesta auxilium gratiae tuae: ut in exsequendis mandatis tuis, et voluntate tibi et actione placeamus.
$Per Dominum

[Lectio Prima]
!1 John 5:7
v. Tres sunt, qui testimonium dant in caelo: Pater, Verbum, et Spiritus Sanctus: et hi tres unum sunt.

[Capitulum Tertia]
!Rom 11:33
v. O altitudo divitiarum sapientiae, et scientiae Dei: quam incomprehensibilia sunt judicia ejus, et investigabiles viae ejus!
$Deo gratias

[Responsory Tertia]
R.br. Benedicamus Patrem, et Filium, * Cum Sancto Spiritu.
R. Benedicamus Patrem, et Filium, * Cum Sancto Spiritu.
V. Laudemus et superexaltemus eum in saecula.
R. Cum Sancto Spiritu
&Gloria
R. Benedicamus Patrem, et Filium, * Cum Sancto Spiritu.
_
V. Benedictus es Domine in firmamento caeli.
R. Et laudabilis et gloriosus in saecula.

[Capitulum Sexta]
!2 Cor 13:13
v. Gratia Domini nostri Jesu Christi, et caritas Dei, et communicatio Sancti Spiritus sit cum omnibus vobis. Amen.
$Deo gratias

[Responsory Sexta]
R.br. Benedictus es Domine * In firmamento caeli.
R. Benedictus es Domine * In firmamento caeli.
V. Et laudabilis et gloriosus in saecula.
R. In firmamento caeli
&Gloria
R. Benedictus es Domine * In firmamento caeli.
_
V. Verbo Domini caeli firmati sunt.
R. Et Spiritu oris ejus omnis virtus eorum.

[Capitulum Nona]
!1 John 5:7
v. Tres sunt, qui testimonium dant in caelo: Pater, Verbum, et Spiritus Sanctus: et hi tres unum sunt.
$Deo gratias

[Responsory Nona]
R.br. Verbo Domini * Caeli firmati sunt.
R. Verbo Domini * Caeli firmati sunt.
V. Et Spiritu oris ejus, omnis virtus eorum.
R. Caeli firmati sunt
&Gloria
R. Verbo Domini * Caeli firmati sunt.
_
V. Sit nomen Domini benedictum.
R. Ex hoc nunc, et usque in saeculum.

[Versum 3]
V. Benedictus es, Domine, in firmamento caeli.
R. Et laudabilis et gloriosus in saecula. 

[Ant 3]
Te Deum * Patrem ingenitum, te Filium unigenitum, te Spiritum Sanctum Paraclitum, sanctam et individuam Trinitatem, toto corde et ore confitemur, laudamus, atque benedicimus: tibi gloria in saecula.

[Commemoratio 3]
!Commemoratio Dominica I post Pentecostem
Ant. Nolite judicare, ut non judicemini: in quo enim judicio judicaveritis, judicabimini, dicit Dominus.
_
V. Dirigatur Domine oratio mea.
R. Sicut incensum in conspectu tuo.
_
$Oremus
Deus in te sperantium fortitudo, adesto propitius invocationibus nostris: et quia sine te nihil potest mortalis infirmitas, praesta auxilium gratiae tuae; ut in exsequendis mandatis tuis, et voluntate tibi et actione placeamus.
$Per Dominum
