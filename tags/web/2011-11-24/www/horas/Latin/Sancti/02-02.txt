[Rank]
In Purificatione Beatae Mariae Virginis;;Duplex 2 class;;5.1;;ex C11

[Rank1960]
In Purificatione Beatae Mariae Virginis;;Duplex 2 class;;5;;ex C11

[Rule]
ex C11;
9 lectiones
Doxology=Nat
Festum Domini

[Ant Vespera]
O admirabile commercium * Creator generis humani, animatum corpus sumens, de Virgine nasci dignatus est: et procedens homo sine semine, largitus est nobis suam Deitatem;;109
Quando natus es * ineffabiliter ex Virgine, tunc impletae sunt Scripturae: sicut pluvia in vellus descendisti, ut salvum faceres genus humanum: te laudamus Deus noster;;112
Rubum, quem viderat Moyses * incombustum, conservatam agnovimus tuam laudabilem virginitatem: Dei Genitrix intercede pro nobis;;121
Germinavit radix Jesse * orta est stella ex Jacob, Virgo peperit Salvatorem: te laudamus Deus noster;;126
Ecce Maria genuit * nobis Salvatorem, quem Joannes videns exclamavit, dicens: Ecce Agnus Dei, ecce qui tollit peccata mundi, alleluia;;147

[Capitulum Vespera]
!Mal 3.1
v. Ecce ego mitto Angelum meum, et praeparabit viam ante faciem meam. Et statim~
veniet ad templum sanctum suum Dominator, quem vos quaeritis, et Angelus~
testamenti, quem vos vultis.
$Deo gratias

[Versum 1]
V. Responsum accepit Simeon a Spiritu sancto.
R. Non visurum se mortem, nisi videret Christum Domini.

[Ant 1]
Senex puerum portabat * puer autem senem regebat: quem virgo peperit, et post~
partum virgo permansit: ipsum quem genuit, adoravit.

[Oratio]
Omnipotens sempiterne Deus, majestatem tuam supplices exoramus: ut, sicut~
unigenitus Filius tuus hodierna die cum nostrae carnis substantia in templo est~
praesentatus; ita nos facias purificatis tibi mentibus praesentari.
$Per eumdem

[Invit]
Ecce venit ad templum sanctum suum Dominator Dominus: * Gaude et laetare Sion, occurrens Deo tuo.

[Lectio1]
De libro Exodi.
!Exod 13:1-3; 13:11-13
1 Locutusque est Dominus ad Moysen, dicens:
2 Sanctifica mihi omne primogenitum quod aperit vulvam in filiis Israël, tam de hominibus quam de jumentis: mea sunt enim omnia.
3 Et ait Moyses ad populum: Mementote diei hujus in qua egressi estis de Ægypto et de domo servitutis, quoniam in manu forti eduxit vos Dominus de loco isto: ut non comedatis fermentatum panem.
11 Cumque introduxerit te Dominus in terram Chananaei, sicut juravit tibi et patribus tuis, et dederit tibi eam:
12 separabis omne quod aperit vulvam Domino, et quod primitivum est in pecoribus tuis: quidquid habueris masculini sexus, consecrabis Domino.
13 Primogenitum asini mutabis ove: quod si non redemeris, interficies. Omne autem primogenitum hominis de filiis tuis, pretio redimes.

[Responsory1]
R. Adorna thalamum tuum Sion, et suscipe Regem Christum:
* Quem virgo concepit, virgo peperit, virgo post partum, quem genuit, adoravit
V. Accipiens Simeon puerum in manibus, gratias agens benedixit Dominum.
R. Quem virgo concepit, virgo peperit, virgo post partum, quem genuit, adoravit

[Lectio2]
De libro Levitici.
!Lev 12:1-5
1 Locutusque est Dominus ad Moysen, dicens:
2 Loquere filiis Israël, et dices ad eos: Mulier, si suscepto semine pepererit masculum, immunda erit septem diebus juxta dies separationis menstruae.
3 Et die octavo circumcidetur infantulus:
4 ipsa vero triginta tribus diebus manebit in sanguine purificationis suae. Omne sanctum non tanget, nec ingredietur in sanctuarium, donec impleantur dies purificationis suae.
5 Sin autem feminam pepererit, immunda erit duabus hebdomadibus juxta ritum fluxus menstrui, et sexaginta sex diebus manebit in sanguine purificationis suae.


[Responsory2]
R. Postquam impleti sunt dies purgationis Mariae, secundum legem Moysi, tulerunt~
Jesum in Jerusalem, ut sisterent eum Domino:
* Sicut scriptum est in lege Domini: Quia omne masculinum adaperiens vulvam,~
sanctum Domino vocabitur.
V. Obtulerunt pro eo Domino par turturum, aut duos pullos columbarum.
R. Sicut scriptum est in lege Domini: Quia omne masculinum adaperiens vulvam,~
sanctum Domino vocabitur.

[Lectio3]
!Lev 12:6-8
6 Cumque expleti fuerint dies purificationis suae, pro filio sive pro filia, deferet agnum anniculum in holocaustum, et pullum columbae sive turturem pro peccato, ad ostium tabernaculi testimonii, et tradet sacerdoti,
7 qui offeret illa coram Domino, et orabit pro ea, et sic mundabitur a profluvio sanguinis sui: ista est lex parientis masculum aut feminam.
8 Quod si non invenerit manus ejus, nec potuerit offerre agnum, sumet duos turtures vel duos pullos columbarum, unum in holocaustum, et alterum pro peccato: orabitque pro ea sacerdos, et sic mundabitur.


[Responsory3]
R. Obtulerunt pro eo Domino par turturum, aut duos pullos columbarum,
* Sicut scriptum est in lege Domini.
V. Postquam autem impleti sunt dies purgationis Mariae, secundum legem Moysi,~
tulerunt illum in Jerusalem, ut sisterent eum Domino.
R. Sicut scriptum est in lege Domini.
&Gloria
R. Sicut scriptum est in lege Domini.

[Lectio4]
Sermo sancti Augustini Episcopi.
!Sermo 13. de Tempore, post initium.
Sic olim praedictum est: Mater Sion dicit: Homo, et homo factus est in ea: et~
ipse fundavit eam Altissimus. O omnipotentia nascentis! o magnificentia de coelo~
ad terram descendentis! Adhuc in utero portabatur, et ex utero matris a Joanne~
Baptista salutabatur. In templo praesentabatur, et a Simeone sene famoso, annoso,~
probato, coronato agnoscebatur. Tunc cognovit, tunc adoravit, tunc dixit: Nunc~
Domine, dimittis servum tuum in pace: quia viderunt oculi mei salutare tuum.

[Responsory4]
R. Simeon justus et timoratus exspectabat redemptionem Israel:
* Et Spiritus sanctus erat in eo.
V. Responsum accepit Simeon a Spiritu sancto, non visurum se mortem, nisi~
videret Christum Domini.
R. Et Spiritus sanctus erat in eo.

[Lectio5]
Differebatur exire de saeculo, ut videret natum, per quem conditum est saeculum.~
Agnovit infantem senex, factus est in puero puer. Innovatus in aetate, qui~
plenus erat pietate. Simeon senex ferebat Christum infantem, Christus regebat~
Simeonis senectutem. Dictum ei fuerat a Domino, quod non gustaret mortem, nisi~
videret Christum Domini natum. Natus est Christus, et impletum est desiderium~
senis in mundi ipsius senectute. Ipse ad senem hominem venit, qui mundum~
inveteratum invenit.

[Responsory5]
R. Responsum accepit Simeon a Spiritu sancto, non visurum se mortem, nisi~
videret Christum Domini:
* Et benedixit Deum, et dixit: Nunc dimittis servum tuum in pace, quia viderunt~
oculi mei salutare tuum Domine.
V. Cum inducerent puerum Jesum parentes ejus, ut facerent secundum~
consuetudinem legis pro eo: ipse accepit eum in ulnas suas.
R. Et benedixit Deum, et dixit: Nimc dimittis servum tuum in pace, quia viderunt~
oculi mei salutare tuum Domine.

[Lectio6]
In isto quidem saeculo diu esse nolebat, et Christum in hoc saeculo videre~
cupiebat, cantans cum Propheta, et dicens: Ostende nobis Domine misericordiam~
tuam, et salutare tuum da nobis, Denique, ut noveritis ita esse istius laetitiam,~
conclusit, dicens: Nunc dimittis servum tuum in pace: quia viderunt oculi mei~
salutare tuum. Prophetae cecinerunt Conditorem coeli et terrae in terra cum~
hominibus futurum: Angelus nuntiavit Creatorem carnis et spiritus in carne~
venturum: salutavit Joannes ex utero in utero Salvatorem: Simeon senex Deum~
agnovit infantem.

[Responsory6]
R. Cum inducerent puerum Jesum parentes ejus in templum, ut facerent secundum~
consuetudinem legis pro eo, accepit eum Simeon in ulnas suas, et benedixit Deum,~
dicens:
* Nunc dimittis Domine servum tuum in pace.
V. Suscipiens Simeon puerum in manibus, exclamavit, dicens,
R. Nunc dimittis Domine servum tuum in pace.
&Gloria
R. Nunc dimittis Domine servum tuum in pace.

[Lectio7]
Lectio sancti Evangelii secundum Lucam.
!Luke 2:22-32
In illo tempore: Postquam impleti sunt dies purgationis Mariae secundum legem~
Moysi, tulerunt Jesum in Jerusalem, ut sisterent eum Domino, sicut scriptum est~
in lege Domini. Et reliqua.
_
Homilia sancti Ambrosii Episcopi.
!Lib. 2. Comment. in Lucae cap. 2. post initium.
Et ecce homo erat in Jerusalem, cui nomen Simeon, et homo iste justus et~
timoratus, exspectans consolationem Israel. Non solum ab Angelis, et prophetis,~
et a pastoribus, sed etiam a senioribus et justis generatio Domini accepit~
testimonium. Omnis aetas et uterque sexus, eventorumque miracula fidem astruunt.~
Virgo generat, sterilis parit, mutus loquitur, Elisabeth prophetat, Magus adorat,~
utero clausus exsultat, vidua confitetur, justus exspectat.

[Responsory7]
R. Suscipiens Jesum in ulnas suas Simeon, exclamavit, et dixit:
* Tu es vere lumen ad illuminationem Gentium, et gloriam plebis tuae Israel.
V. Cum inducerent puerum Jesum parentes ejus, et ipse accepit eum in ulnas suas,~
et benedixit Deum, et dixit.
R. Tu es vere lumen ad illuminationem Gentium, et gloriam plebis tuae Israel.

[Lectio8]
Et bene justus, qui non suam, sed populi gratiam requirebat, cupiens ipse~
corporeae vinculis fragilitatis exsolvi, sed exspectans videre promissum:~
sciebat enim quia beati oculi qui eum viderent. Et ipse accepit eum in ulnas~
suas, et benedixit Deum, et dixit: Nunc dimitte servum tuum Domine secundum~
verbum tuum in pace. Vide justum, velut corporeae carcere molis inclusum, velle~
dissolvi, ut incipiat esse cum Christo. Dissolvi enim, et cum Christo esse,~
multo melius est.

[Responsory8]
R. Senex puerum portabat, puer autem senem regebat:
* Quem virgo concepit, virgo peperit, virgo post partum, quem genuit, adoravit.
V. Accipiens Simeon puerum in manibus, gratias agens benedixit Dominum.
R. Quem virgo concepit, virgo peperit, virgo post partum, quem genuit, adoravit.
&Gloria
R. Quem virgo concepit, virgo peperit, virgo post partum, quem genuit, adoravit.

[Lectio9]
Sed qui vult dimitti, veniat in templum, veniat in Jerusalem, exspectet Christum~
Domini, accipiat in manibus Verbum Dei, complectatur operibus velut quibusdam~
suae fidei brachiis: tunc dimittetur, ut non videat mortem, qui viderit vitam.~
Vides uberem in omnes gratiam, Domini generatione diffusam, et prophetiam~
incredulis negatam esse, non justis. Ecce et Simeon prophetat, in ruinam et~
resurrectionem plurimorum venisse Dominum Jesum Christum: ut justorum~
iniquorumque merita discernat, et pro nostrorum qualitate factorum, judex verus~
et justus aut supplicia decernat, aut praemia.
&teDeum

[Ant Laudes]
Simeon justus * et timoratus exspectabat redemptionem Israel, et Spiritus sanctus erat in eo.
Responsum accepit Simeon * a Spiritu sancto, non visurum se mortem, nisi videret Dominum.
Accipiens Simeon * puerum in manibus, gratias agens benedixit Dominum.
Lumen ad revelationem Gentium, * et gloriam plebis tuae Israel.
Obtulerunt * pro eo Domino par turturum aut duos pullos columbarum.

[Capitulum Laudes]
!Mal 3:1
v. Ecce ego mitto Angelum meum, et praeparabit viam ante faciem meam. Et statim~
veniet ad templum sanctum suum Dominator, quem vos quaeritis, et Angelus~
testamenti, quem vos vultis.
$Deo gratias

[Ant 2]
Cum inducerent * puerum Jesum parentes eius, accepit eum Simeon in ulnas suas,~
et benedixit Deum, dicens: Nunc dimittis servum tuum in pace

[Lectio Prima]
!Mal 3:4
v. Et placebit Domino sacrificium Juda, et Jerusalem sicut dies saeculi, et~
sicut anni antiqui, dicit Dominus omnipotens.

[Capitulum Tertia]
!Mal 3:1
v. Ecce ego mitto Angelum meum, et praeparabit viam ante faciem meam. Et statim~
veniet ad templum sanctum suum Dominator, quem vos quaeritis, et Angelus~
testamenti, quem vos vultis.
$Deo gratias

[Capitulum Sexta]
!Mal 3:1-2
v. Ecce veniet, dicit Dominus exercituum: et quis poterit cogitare diem adventus~
ejus, et quis stabit ad videndum eum? Ipse enim quasi ignis conflans, et quasi~
herba fullonum.
$Deo gratias

[Capitulum Nona]
!Mal 3:4
v. Et placebit Domino sacrificium Juda, et Jerusalem sicut dies saeculi, et~
sicut anni antiqui, dicit Dominus omnipotens.
$Deo gratias

[Ant Vespera 3]
Simeon justus * et timoratus exspectabat redemptionem Israel, et Spiritus sanctus erat in eo.;;109
Responsum accepit Simeon * a Spiritu sancto, non visurum se mortem, nisi videret Dominum.;;112
Accipiens Simeon * puerum in manibus, gratias agens benedixit Dominum.;;121
Lumen ad revelationem Gentium, * et gloriam plebis tuae Israel.;;126
Obtulerunt * pro eo Domino par turturum aut duos pullos columbarum.;;147

[Versum 3]
V. Responsum accepit Simeon a Spiritu sancto.
R. Non visurum se mortem, nisi videret Christum Domini.

[Ant 3]
Hodie * beata Virgo Maria puerum Jesum praesentavit in templo, et Simeon~
repletus Spiritu Sancto accepit eum in ulnas suas, et benedixit Deum in aeternum
