80:1 (A karvezetõnek Gát szerint - Aszaftól.)
80:2 Dicsõítsétek Istent, gyámolunkat, ujjongjatok Jákob Istenének!
80:3 Pengessétek a húrt, verjétek a dobot, lágyan szóljon a hárfa a lant szava mellett!
80:4 Fújjátok meg a harsonát újholdra, és holdtöltére ünnepünk napján!
80:5 Parancs ez Izrael számára, és törvény Jákob Istenétõl.
80:6 Rendelkezés, amely Józsefnek szólt, amikor felvonult Egyiptom ellen. Hangot hallottam, amit nem ismertem:
80:7 Hátáról levettem a terhet, kezébõl kivettem kosarát.
80:8 Bánatodban hozzám kiáltottál, s én megszabadítottalak; dörgõ felhõbõl adtam választ neked, Meriba vizénél megpróbáltalak.
80:9 Halld meg, népem, amire intelek, bárcsak hallgatnál rám, Izrael!
80:10 Ne legyen körödben más isten, idegen istent ne tisztelj soha!
80:11 Én vagyok az Úr, a te Istened, aki kivezetett Egyiptomból. Nyisd ki a szádat és én teletöltöm.
80:12 De népem nem hallgatott szavamra, Izrael nem igazodott akaratomhoz.
80:13 Ezért ráhagytam õket kemény szívükre, hadd menjenek csak saját fejük után.
80:14 Ó, bárcsak hallgatna rám népem, bárcsak utamon járna Izrael!
80:15 Akkor rögtön megfékezném támadóit, kezemet emelném összes elnyomója ellen.
80:16 Akik gyûlölik az Urat, azok is hódolnának nekik, és a sorsuk örökké tartana.
80:17 Népemet azonban a búza javával fogom etetni és sziklából fakasztott mézzel felüdítem.
