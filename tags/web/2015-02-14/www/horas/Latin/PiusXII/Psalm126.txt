126:1 Nisi Dominus aedificaverit domum, * in vanum laborant qui aedificant eam.
126:2 Nisi Dominus custodierit civitatem, * in vanum vigilat custos.
126:3 Vanum est vobis surgere ante lucem, * sedere in multam noctem, qui manducatis panem duri laboris:
126:4 Quoniam largitur dilectis suis in somno. * Ecce donum Domini sunt filii, merces est fructus ventris.
126:5 Sicut sagittae in manu bellatoris, * ita filii iuventutis.
126:6 Beatus vir qui eis implevit pharetram suam: * non confundentur, cum contenderint cum inimicis in porta.
