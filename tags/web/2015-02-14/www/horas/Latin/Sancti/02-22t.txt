[Rank]
In Cathedra S. Petri Ap. Antiochiae;;Duplex majus;;4;;ex C4

[Rank1960]
In Cathedra S. Petri Ap.;;Duplex II classis;;5;;ex C4

[RankNewcal]
In Cathedra S. Petri Ap.;;Duplex II classis;;5;;ex C4

[Rule]
ex C4;
Psalmi Dominica
Antiphonas horas
9 lectiones
Commemoratio3
Sub unica concl
Psalm5 Vespera=116
Psalm5 Vespera3=131

[Ant Vespera]
Ecce sacerdos magnus, * qui in diebus suis placuit Deo, et inventus est justus;;109
Non est inventus * similis illi, qui conservaret legem Excelsi;;110
Ideo jurejurando * fecit illum Dominus crescere in plebem suam;;111
Sacerdotes Dei * benedicite Dominum: servi Domini hymnum dicite Deo, alleluia;;112
Serve bone * et fidelis, intra in gaudium Domini tui

[Hymnus Vespera]
v. Quodcumque in orbe nexibus revinxeris,
Erit revinctum, Petre, in arce siderum:
Et quod resolvit hic potestas tradita,
Erit solutum caeli in alto vertice;
In fine mundi judicabis saeculum.
_
Patri perenne sit per aevum gloria,
Tibique laudes concinamus inclytas,
Aeterne Nate, sit superne Spiritus,
Honor tibi, decusque: sancta jugiter
Laudetur omne Trinitas per saeculum.
Amen.

[Versum 1]
V. Tu es Petrus.
R. Et super hanc Petram aedificabo Ecclisiam meam.

[Ant 1]
Tu es Pastor ovium, * Princeps Apostolorum, tibi traditae sunt claves regni caelorum.

[Oratio]
v. Deus qui beato Petro Apostolo tuo collatis clavibus regni caelestis ligandi atque solvendi pontificium tradidisti: concede ut intercessionis eius auxilio, a peccatorum nostrorum nexibus liberemur.
$Qui vivis
_
@Sancti/02-22:Commemoratio4

[Invit]
Tu es Pastor ovium, Princeps Apostolorum: * Tibi tradidit Deus claves regni caelorum.

[Hymnus Matutinum]
@Sancti/02-22:Hymnus Vespera

[Lectio1]
Incipit Epistola prima beati Petri Apostoli
!1 Pet 1:1-5
1 Petrus Apostolus Jesu Christi, electis advenis dispersionis Ponti, Galatiae, Cappadociae, Asiae, et Bithyniae,
2 secundum praescientiam Dei Patris, in sanctificationem Spiritus, in obedientiam, et aspersionem sanguinis Jesu Christi. Gratia vobis, et pax multiplicetur.
3 Benedictus Deus et Pater Domini nostri Jesu Christi, qui secundum misericordiam suam magnam regeneravit nos in spem vivam, per resurrectionem Jesu Christi ex mortuis,
4 in hereditatem incorruptibilem, et incontaminatam, et immarcescibilem, conservatam in caelis in vobis,
5 qui in virtute Dei custodimini per fidem in salutem, paratam revelari in tempore novissimo.

[Responsory1]
R. Simon Petre antequam de navi vocerem te, novi te et super plebem meam principem te constitui
* et claves regni caelorum tradidi tibi
V. Quodcumque ligaveris super terram erit ligatum et in caelis; et quodcumque solveris super terram, erit solutum et in caelis
R. et claves regni caelorum tradidi tibi

[Lectio2]
!1 Pet 1:6-9
6 In quo exsultabis, modicum nunc si oportet contristari in variis tentationibus:
7 ut probatio vestrae fidei multo pretiosior auro (quod per ignem probatur) inveniatur in laudem, et gloriam, et honorem in revelatione Jesu Christi:
8 quem cum non videritis, diligitis: in quem nunc quoque non videntes creditis: credentes autem exsultabitis laetitia inenarrabili, et glorificata:
9 reportantes finem fidei vestrae, salutem animarum.

[Responsory2]
R. Si diligis me Simon Petre, pasce oves meas. Domine tu nosti quia amo te
* et animam meam pono pro te
V. Si opportuerit me mori tecum, non te negabo
R. et animam meam pono pro te

[Lectio3]
!1 Pet 1:10-12
10 De qua salute exquisierunt, atque scrutati sunt prophetae, qui de futura in vobis gratia prophetaverunt:
11 scrutantes in quod vel quale tempus significaret in eis Spiritus Christi: praenuntians eas quae in Christo sunt passiones, et posteriores glorias:
12 quibus revelatum est quia non sibimetipsis, vobis autem ministrabant ea quae nunc nuntiata sunt vobis per eos qui evangelizaverunt vobis, Spiritu Sancto misso de caelo, in quem desiderant angeli prospicere.

[Responsory3]
R. Tu es Petrus et super hanc petram aedificabo Ecclesiam meam et portae infernae no praevalebunt adversus eam
* Et tibi dabo claves regni caelorum
V. Quodcumque ligaveris super terram erit ligatum et in caelis; et quodcumque solveris super terram, erit solutum et in caelis
R. Et tibi dabo claves regni caelorum
&Gloria
R. Et tibi dabo claves regni caelorum

[Lectio4]
Sermo Sancti Augustini Episcopi
!Sermo 15 de Sanctis
Institutio solemnitatis hodiernae a senioribus nostris Cathedrae nomen accepit, ideo quod primus Apostolorum Petrus hodie episcopatus cathedram suscepisse referatur. Recte ergo Ecclesiae natalem sedis illius colunt, quam Apostolus pro ecclesiarum salute suscepit, dicente Domino: Tu es Petrus, et super hanc petram aedificabo Ecclesiam meam. Petrum itaque fundamentum Ecclesiae Dominus nominavit: et ideo digne fundamentum hoc Ecclesia colit, supra quod ecclesiastici aedificii altitudo consurgit Inde convenienter Psalmus, qui lectus est, dicit: Exaltent eum in ecclesia plebis, et in cathedra seniorum laudent eum. Benedictus Deus, qui beatum Petrum Apostolum in Ecclesia exaltari praecepit: quia dignum est ut fundamentum hoc in Ecclesia honoretur, per quod ad caelum ascenditur.

[Responsory4]
R. Tu es pastor ovium, princeps Apostolorum: tibi tradidit Deus omnia regna mundi:
* Et ideo tibi traditae sunt claves regni caelorum.
V. Quodcumque ligaveris super terram, erit ligatum et in caelis; et quodcumque solveris super terram, erit solutum et in caelis.
R. Et ideo tibi traditae sunt claves regni caelorum.

[Lectio5]
Petrum itaque fundamentum Ecclesiae Dominus nominavit: et ideo digne fundamentum hoc Ecclesia colit, supra quod ecclesiastici aedificii altitudo consurgit. Unde convenienter Psalmus, qui lectus est, dicit: Exaltent eum in ecclesia plebis, et in cathedra seniorum laudent eum. Benedictus Deus, qui beatum Petrum Apostolum in Ecclesia exaltari praecepit: quia dignum est ut fundamentum hoc in Ecclesia honoretur, per quod ad caelum conscenditur.

[Responsory5]
R. Ego pro te rogavi Petre, ut noli deficiat fides tua:
* Et tu aliquando conversus confirma fratres tuos.
V. Caro et sanguis non revelavit tibi, sed Pater meus, qui est in caelis.
R. Et tu aliquando conversus confirma fratres tuos.

[Lectio6]
Quod natalis ergo Cathedrae hodie colitur, sacerdotale honoratur officium. Sibi hoc Ecclesiae invicem praestant, quia tanto necesse plus habet Ecclesia dignitatis, quanto sacerdotale officium plus honoris. Cum solemnitatem hanc Ecclesiis merito religiosa observatio introduxerit, miror, cur apud quosdam infideles hodie tam perniciosus error increverit, ut super tumulos defunctorum cibos et vina conferant, quasi egressae de corporibus animae carnales cibos requirant.

[Responsory6]
R. Petre amas me? Tu scis Domine, quia amo te.
* Pasce oves meas.
V. Simon Joannis diligis me plus his? Tu scis Domine, quia amo te.
R. Pasce oves meas.
&Gloria
R. Pasce oves meas.

[Lectio7]
Lectio sancti Evangelii secundum Matthaeum.
!Matt 16:13-19
In illo tempore: Venit Jesus in partes Caesareae Philippi, et interrogabat discipulos suos, dicens: Quem dicunt homines esse Filium hominis? Et reliqua.
_
Homilia sancti Leonis Papae.
!Serm. 3. in annivers. assumpt. suae, post initium.
Apostolos Dominus, quid de se homines opinentur, interrogat: et tamdiu sermo respondentium communis est, quamdiu humanae intelligentiae ambiguitas explicatur. At ubi quid habeat sensus discipulorum exigitur, primus est in Domini confessione, qui primus est in Apostolica dignitate. Qui cum dixisset: Tu es Christus Filius Dei vivi: respondit ei Jesus: Beatus es Simon Bar-Jona, quia caro et sanguis non revelavit tibi, sed Pater meus, qui in caelis est. Id est, ideo beatus es, quia Pater meus te docuit: nec terrena opinio te fefellit, sed inspiratio caelestis instruxit: et non caro et sanguis, sed ille me tibi, cujus sum unigenitus Filius, indicavit.

[Responsory7]
R. Quem dicunt homines esse Filium hominis? dixit Jesus discipulis suis. Respondens Petrus dixit: Tu es Christus Filius Dei vivi.
* Et ego dico tibi, quia tu es Petrus, et super hanc petram aedificabo Ecclesiam meam.
V. Beatus es Simon Bar-Jona, quia caro et sanguis non revelavit tibi, sed Pater meus qui est in caelis.
R. Et ego dico tibi, quia tu es Petrus, et super hanc petram aedificabo Ecclesiam meam.

[Lectio8]
Et ego, inquit, dico tibi: hoc est, sicut Pater meus tibi manifestavit divinitatem meam, ita et ego tibi notam facio excellentiam tuam, quia tu es Petrus: id est, cum ego sim inviolabilis petra, ego lapis angularis, qui facio utraque unum, ego fundamentum praeter quod nemo potest aliud ponere: tamen tu quoque petra es, quia mea virtute solidaris, ut quae mihi potestate sunt propria, sint tibi mecum participatione communia. Et super hanc petram aedificabo Ecclesiam meam, et portae inferi non praevalebunt adversus eam. Super hanc, inquit, fortitudinem aeternum exstruam templum: et Ecclesiae meae caelo inserenda sublimitas, in hujus fidei firmitate consurget.

[Responsory8]
R. Elegit te Dominus sacerdotem sibi, ad sacrificandum ei
* Hostiam laudis.
V. Immola Deo sacrificium laudis, et redde Altissimo vota tua.
R. Hostiam laudis.
&Gloria
R. Hostiam laudis.

[Lectio9]
Hanc confessionem portae inferi non tenebunt, mortis vincula non ligabunt: vox enim ista vox vitae est. Et sicut confessores suos in caelestia provehit, ita negatores ad inferna demergit Propter quod dicit beatissimo Petro: Tibi dabo claves regni caelorum: Et quaecumque ligaveris super terram, erunt ligata et in caelis: et quaecumque solveris super terram, erunt soluta et in caelis. Transivit quidem etiam in alios Apostolos vis potestatis istius, et ad omnes Ecclesiae principes decreti hujus constitutio commeavit: sed non frustra uni commendatur, quod omnibus intimatur. Petro enim ideo hoc singulariter creditur, quia cunctis Ecclesiae rectoribus Petri forma praeponitur. Manet ergo Petri privilegium, ubicumque ex ipsius fertur aequitate judicium. Nec nimia est vel severitas vel remissio, ubi nihil erit ligatum, nihil solutum, nisi quod beatus Petrus aut solverit, aut ligaverit
&teDeum

[Hymnus Laudes]
Beate Pastor Petre,clemens accipe
Voces precantum, criminumque vincula
Verbo resolve, cui potestas tradita,
Aperire terris caelum, apertum claudere.
_
Sit Trinitati sempiterna gloria,
Honor, potestas, atque jubilatio,
In unitate, quae gubernat omnia,
Per universa aernitatis saecula.
Amen.

[Versum 2]
V. Exaltent eum in Ecclesia plebis
R. Et in cathedra seniorum laudent eum

[Ant 2]
Quodcumque * ligaveris super terram erit ligatum et in caelis; et quodcumque solveris super terram, erit solutum et in caelis: dicit Dominus Simoni Petro

[Versum 3]
V. Tu es Petrus
R. Et super hanc Petram aedificabo Ecclesiam meam.

[Ant 3]
Dum esset summus Pontifex * terrena non metuit sed at caelestia regna gloriosus migravit
