[Lectio1]
De libro Ecclesiastici.
!Sir 10:1-5
1 Judex sapiens judicabit populum suum, et principatus sensati stabilis erit.
2 Secundum judicem populi, sic et ministri ejus: et qualis rector est civitatis, tales et inhabitantes in ea.
3 Rex insipiens perdet populum suum: et civitates inhabitabuntur per sensum potentium.
4 In manu Dei potestas terrae: et utilem rectorem suscitabit in tempus super illam.
5 In manu Dei prosperitas hominis, et super faciem scribae imponet honorem suum.


[Responsory1]
@TemporaM/081-2:Responsory1

[Lectio2]
!Sir 10:6-10
6 Omnis injuriae proximi ne memineris, et nihil agas in operibus injuriae.
7 Odibilis coram Deo est et hominibus superbia, et execrabilis omnis iniquitas gentium.
8 Regnum a gente in gentem transfertur propter injustitias, et injurias, et contumelias, et diversos dolos.
9 Avaro autem nihil est scelestius. Quid superbit terra et cinis?
10 Nihil est iniquius quam amare pecuniam: hic enim et animam suam venalem habet, quoniam in vita sua projecit intima sua.


[Responsory2]
@TemporaM/081-0:Responsory5

[Lectio3]
!Sir 10:11-16
11 Omnis potentatus brevis vita; languor prolixior gravat medicum.
12 Brevem languorem praecidit medicus: sic et rex hodie est, et cras morietur.
13 Cum enim morietur homo, hereditabit serpentes, et bestias, et vermes.
14 Initium superbiae hominis apostatare a Deo:
15 quoniam ab eo qui fecit illum recessit cor ejus, quoniam initium omnis peccati est superbia. Qui tenuerit illam adimplebitur maledictis, et subvertet eum in finem.
16 Propterea exhonoravit Dominus conventus malorum, et destruxit eos usque in finem.


[Responsory3]
@TemporaM/081-0:Responsory6
