[Rank]
Feria Sexta infra Hebdomadam II in Quadragesima;;Feria major;;2

[Rule]

[Lectio1]
Lettura del santo Vangelo secondo Matteo
!Matt 21:33-46
In quell'occasione: Gesù disse alle turbe dei Giudei e ai capi sacerdoti questa parola: C'era un padre di famiglia, il quale piantò una vigna, e la cinse di siepe. Eccetera
_
Omelia di sant'Ambrogio Vescovo
!Libr. 9 al cap. 20 di Luca
Molti fanno derivare da questa denominazione di vigna vari sensi: ma Isaia ha esposto chiaramente la vigna del Signore degli eserciti essere la casa d'Israele. Chi è che fondò questa vigna se non Iddio? È lui dunque che la diede a lavorare a dei coloni, ed egli poi se n'andò via: non già che il Signore se ne sia andato da un luogo ad un altro, essendo egli sempre presente dovunque: ma perché egli è assai vicino a quelli che lavorano con diligenza, mentre è lontano dai negligenti. Egli rimase assente per molto tempo, affinché non sembrasse che reclamasse i frutti troppo presto. Così la ostinazione (dei coloni nel loro cattivo volere) è tanto più inescusabile, quanto più la bontà (del padrone) s'è mostrata indulgente.

[Responsory1]
@TemporaM/Quad2-0:Responsory4

[Lectio2]
Onde non senza ragione si ha nel Vangelo di Matteo, che (il padre di famiglia) la cinse di siepe: cioè la circondò colla difesa della divina protezione, onde non avesse facilmente a soffrire incursioni di bestie spirituali. «E vi scavò un frantoio» (Matth. 21,23). Come comprenderemo che cosa è questo frantoio, se non ricordandoci che ci sono dei Salmi intitolati: Per i frantoi; dacché in essi i misteri della passione del Signore sgocciolano più abbondantemente, come un vino riscaldato dallo Spirito Santo? Onde furono creduti ebbri quelli ch'erano ripieni di Spirito Santo. Il Signore vi scavò dunque anche un frantoio, perché vi scorresse, con una infusione spirituale, il succo dell'uva misteriosa.

[Responsory2]
@TemporaM/Quad2-0:Responsory5

[Lectio3]
Vi fabbricò una torre (Matth. 21,33), cioè v'innalzò la vetta della legge: e la sua vigna così munita, provvista e ornata, la diede a lavorare ai Giudei. «E alla stagione dei frutti mandò i suoi servi» (Matth. 21,34). Giustamente è detto alla stagione dei frutti, e non della raccolta. Perché i Giudei non mostrarono nessun frutto, nulla fu la rendita di questa vigna di cui il Signore dice: «Ho aspettato che facesse uve, e invece non ha prodotto che uve selvatiche» (Is. 5,2). I suoi frantoi dunque non rigurgitarono d'un vino letificante, d'un vino dolce spirituale, ma del sangue dei Profeti.

[Responsory3]
@TemporaM/Quad2-0:Responsory6

[Ant 2]
Farà perire i malvagi, * e rimetterà la sua vigna ad altri coloni che gliene rendano il frutto a suo tempo.

[Oratio 2]
Concedi, Dio onnipotente, che, purificati dal sacro digiuno, possiam giungere col cuore mondo alle solennità che s'appressano. 
$Per Dominum

[Ant 3]
Cercavano di prenderlo, * ma ebbero paura delle turbe, che lo tenevano per profeta.

[Oratio 3]
Signore, dà al tuo popolo la salute dell'anima e del corpo: affinché esercitandosi nelle buone opere, meriti d'essere sempre difeso dalla tua potente protezione.
$Per Dominum

[LectioE]
v. Lettura del santo Vangelo secondo Matteo
!Matt 21:33-46
21:33 Udite un'altra parabola. Eravi un padre di famiglia, il quale piantò una vigna, e la cinse di siepe, e scavò e vi fece un frantoio, e fabbricò una torre, e la diede a lavorare a contadini, e se ne andò in lontano paese. 
21:34 Venuta poi la stagione de' frutti, mandò i suoi servi dai contadini per ricevere i frutti di essa. 
21:35 Ma i contadini, messe le mani addosso a' servi, altro ne bastonarono, altro ne uccisero e altro ne lapidarono.
21:36 Mandò di nuovo altri servi in maggior numero di prima, e li trattarono nello stesso modo.
21:37 Finalmente mandò ad essi il suo figlio, dicendo : Avranno rispetto a mio figlio. 
21:38 Ma i contadini, veduto il figlio, dissero tra di loro : Questi è l'erede : venite, ammazziamolo, e avremo la sua eredità.
21:39 E presolo, lo cacciarono fuori della vigna, e l'uccisero.
21:40 Quando adunque tornerà il padrone della vigna, che farà di que' contadini?
21:41 Essi risposero: Farà perire i malvagi : e rimetterà la sua vigna ad altri contadini, i quali gliene renderanno il frutto a' suoi tempi. 
21:42 Dice loro Gesù : Non avete mai letto nelle Scritture : La pietra che fu rigettata da coloro che fabbricano, è divenuta capo dell'angolo? Dal Signore è stata fatta tal cosa, ed è mirabile negli occhi nostri : 
21:43 Per questo vi dico che sarà tolto a voi il regno di Dio, e sarà dato a un popolo che ne produca i frutti.
21:44 E chi cadrà sopra questa pietra, si fracasserà : e quegli, su cui essa cadrà, sarà stritolato. 
21:45 E avendo i principi de' sacerdoti e i Farisei udite le sue parabole, compresero che parlava di loro.
21:46 E cercando di mettergli le mani addosso, ebber paura del popolo : perché lo teneva per profeta.
$Te decet
