[Rank]
Feria Sexta Quattuor Temporum Pentecostes;;Semiduplex I classis;;6;;ex Pasc7-0

[Rank]
Feria Sexta Quattuor Temporum Pentecostes;;Semiduplex I classis;;6;;ex Pasc7-0

[RankNewcal]
Feria VI post Pentecostes;;Feria;;1;;

[Rule]
ex Pasc7-0;
1 nocturn;
Psalmi Dominica;
Antiphonas horas
Hymnus Tertia
Feria Te Deum
no93

[Ant Matutinum]
All'improvviso * venne dal cielo un rumore di vento che si avanza impetuoso, alleluia, alleluia.;;47
Conferma, o Dio, * ciò che hai operato in noi dal tuo tempio santo in Gerusalemme, alleluia, alleluia.;;67
Manda il tuo Spirito * ed essi saranno ricreati: e rinnovellerai la faccia della terra, alleluia, alleluia.;;103
V. Lo Spirito Paraclito, alleluia.
R. V'insegnerà ogni cosa, alleluia.

[Lectio1]
Lettura del santo Vangelo secondo Luca
!Luc 5:17-26
In quell'occasione: Avvenne un giorno che Gesù stava insegnando. E c'erano attorno a lui seduti dei farisei e dottori della legge, venuti da ogni borgata della Galilea e della Giudea, e anche da Gerusalemme: e la potenza del Signore si manifestava con delle guarigioni. Eccetera.
_
Omelia di sant'Ambrogio Vescovo
!Libro 5 al capo 5 di Luca, dopo il principio
La guarigione di questo paralitico non è inutile né d'una portata ristretta, perché vi vediamo che il Signore comincia a pregare; non già che avesse bisogno di qualche aiuto, ma per darcene l'esempio. Egli ci ha proposto un modello da imitare, non ha cercato l'ostentazione nella preghiera. Essendo presenti dei dottori della legge venuti d'ogni borgata della Galilea, della Giudea e anche da Gerusalemme, fra le guarigioni d'altri infermi, ci è descritta la guarigione di questo paralitico. Anzitutto, come già dicemmo, ogni infermo deve servirsi di intercessori per domandare la sua salute; affinché, in grazia loro, il rilassamento della nostra vita e la Condotta vacillante delle nostre azioni siano riformate dal rimedio della parola celeste.

[Responsory1]
R. Non avete voi eletto me, ma io ho eletto voi, e v'ho designati: 
* Affinché andiate, e facciate frutto, e il frutto vostro sia durevole, alleluia, alleluia.
V. Come il Padre mandò me, così io mando voi. 
R. Affinché andiate, e facciate frutto, e il frutto vostro sia durevole, alleluia, alleluia.

[Lectio2]
Ci siano dunque di quelli che, avvertendo lo spirito dell'uomo, ne elevino l'anima alle cose superiori, benché essa sia intorpidita dalla debolezza dell'indumento corporeo. Coll'aiuto dei quali sollevandosi di nuovo e umiliandosi, l'uomo sia posto facilmente dinanzi a Gesù, degno d'essere rimirato dallo sguardo Divino. Il Signore infatti riguarda all'umiltà: perché «riguardò all'umiltà della sua ancella» (Luc. 1, 48). «Vista la loro fede, (Gesù) disse: Uomo, ti sono rimessi i tuoi peccati» (Luc. 5, 20). Com'è grande il Signore che per il merito degli uni perdona agli altri; e mentre approva i primi, assolve gli errori dei secondi. Perché dunque, o uomo, la preghiera d'un collega non ha influenza su di te, mentre presso Dio anche uno schiavo possiede il merito che occorre per intercedere e il diritto d'impetrare?

[Responsory2]
R. Lo Spirito del Signore ha riempito tutto il mondo: 
* Ed egli, che contiene tutto, ha cognizione fin d'una voce, alleluia, alleluia.
V. Poiché egli è l'artefice di tutto, può tutto, vede tutto.
R. Ed egli, che contiene tutto, ha cognizione fin d'una voce, alleluia, alleluia.
&Gloria
R. Ed egli, che contiene tutto, ha cognizione fin d'una voce, alleluia, alleluia.

[Lectio3]
Tu che giudichi impara a perdonare; tu che sei infermo, impara ad impetrare. Se diffidi del perdono dei tuoi gravi peccati, serviti di intercessori, serviti della Chiesa che preghi per te, affinché in grazia di lei il Signore ti perdoni ciò che a te potrebbe negare. E sebbene non dobbiamo non tener conto della veridicità di questa storia, perché noi crediamo che il corpo di questo paralitico fu realmente guarito; riconosciamo però ancora in lui la guarigione dell'uomo interiore, cui vengono rimessi i peccati. Quando i Giudei affermano che il solo Dio può rimettere i peccati, certo con ciò lo confessano Dio; e proclamano col loro proprio giudizio la loro infedeltà, mentre riconoscono l'opera (divina), ma negano (la divinità) della persona.
&teDeum

[Ant 2]
 Disse Gesù: * Affinché sappiate che il Figlio dell'uomo ha sulla terra il potere di rimettere i peccati, disse al paralitico: Te lo dico io: alzati, piglia la tua barella e vattene a casa tua, alleluia.

[Oratio]
Concedi alla tua Chiesa, o Dio misericordioso, che riunita com'è dallo Spirito Santo, non sia mai turbata da verun assalto ostile. 
$Per Dominum eiusdem

[Ant 3]
E il Consolatore, * lo Spirito Santo, che il Padre manderà nel nome mio, egli v'insegnerà ogni cosa, e vi farà ricordare di tutto ciò che vi ho detto, alleluia.
