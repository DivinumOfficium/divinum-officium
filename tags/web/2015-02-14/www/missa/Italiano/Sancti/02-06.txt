[Rank]
S. Titi Episc. et Confessoris;;Duplex;;3;;vide C4

[Rule]
vide C4;
Gloria

[Introitus]
!Eccli 45:30.
v. Il Signore ha stabilito con lui un'alleanza di pace e ne ha fatto un principe: e così durerà per sempre la sua dignità sacerdotale.
!Ps 131:1.
Ricòrdati, Signore. di David e di tutta la pietà sua.
&Gloria
v. Il Signore ha stabilito con lui un'alleanza di pace e ne ha fatto un principe: e così durerà per sempre la sua dignità sacerdotale.

[Oratio]
O Dio, che hai ornato di virtù apostoliche il beato Tito, vescovo e confessore tuo; concedici che, per i suoi meriti  e per la sua intercessione, vivendo in pietà e giustizia, meritiamo di raggiungere la patria celeste.
$Per Dominum

[Commemoratio Oratio]
!Pro S. Dorotheæ Virg.et Mart.
O Signore, implori per noi clemenza la beata Dorotèa vergine e martire, la quale ti fu sempre accetta e per il merito della castità e per la fiducia nella tua potenza.
$Per Dominum

[Lectio]
Dal libro della Sapienza.
!Eccli 44:16-27; 45, 3-20.
Ecco il gran sacerdote che nei suoi giorni piacque a Dio, e fu trovato giusto, e nel giorno dell'ira fu strumento di conciliazione. Nessuno fu simile a lui nel conservare la legge dell'Eccelso. Per questo, con giuramento, il Signore gli assicurò la gloria nella sua stirpe. A lui diede la benedizione di tutti gli antenati, e confermò il suo patto sopra il capo di lui. Lo riconobbe con le sue benedizioni; conservò per lui la sua misericordia, e trovò grazia agli occhi del Signore. Lo glorificò al cospetto dei re, e gli mostrò la sua gloria. Fece con lui un patto eterno, e gli diede un grande sacerdozio, lo rese invidiabile nel suo onore. Gli fece compiere le funzioni sacerdotali ed avere gloria nel suo nome, e offrirgli un degno sacrificio di incenso, di soave profumo.

[Graduale]
!Eccli 44:16.
Ecco il grande pontefice, che nella sua vita piacque a Dio.
!Eccli 44:20. 
V. Non si trovò alcuno simile a lui nell'osservare la legge dell’Eccelso. Alleluia, alleluia
!Ps 109:4.
Tu sei sacerdote per sempre, secondo l'ordine di Melchisedech. Alleluia.

[Tractus]
!Eccli 44:16.
Ecco il grande pontefice, che nella sua vita piacque a Dio.
!Eccli 44:20. 
V. Non si trovò alcuno simile a lui nell'osservare la legge dell'Eccelso.
!Ps 111:1-3.
Beato l'uomo che teme il Signore, e molto si compiace nei suoi comandi.
V. Sarà forte sulla terra la sua prole e benedetta la generazione dei giusti.
V. Nella sua casa gloria e ricchezza, la sua giustizia sta per sempre.

[Evangelium]
Seguito ++ del Santo Vangelo secondo Luca.
!Luc 10:1-9.
In quel tempo: Il Signore scelse anche altri settantadue discepoli e li mandò a due a due innanzi a sé in ogni città e luogo dove egli era per andare. E diceva loro: «La messe è molta, ma gli operai sono pochi. Pregate dunque il padrone della messe che mandi operai per la sua mietitura. Andate! Ecco, io vi mando come agnelli in mezzo a lupi. Non portate né borsa, né sacca, né sandali; e per la strada non salutate nessuno. In qualunque casa entrerete, dite prima di tutto: “Pace a questa casa”. E se ci sarà un figlio di pace riposerà su di lui la pace vostra, altrimenti ritornerà a voi. E nella stessa casa restate, mangiando e bevendo di quel che vi dànno; perché l'operaio è degno della sua mercede. Non girate di casa in casa. E in qualunque città entrerete, se vi accolgono, mangiate di quel che vi sarà messo davanti e guarite gli infermi che ci sono, e dite loro: “Sta per venire a voi il Regno di Dio”».

[Offertorium]
!Ps 88:21-22.
Ho trovato Davide mio servo; l'ho consacrato col mio sacro olio; sicché sia sempre con lui la mia mano, e il mio braccio gli dia forza.

[Secreta]
Signore, i tuoi Santi ovunque ci rallegrino; affinché mentre ne ricordiamo i meriti ne esperimentiamo il patrocinio.
$Per Dominum

[Commemoratio Secreta]
!Pro S. Dorothea
O Signore, accetta benigno i doni che ti offriamo in onore della beata Dorotèa vergine e martire, e fa' che ci siano di perpetuo aiuto.
$Per Dominum

[Communio]
!Luc 12:42.
Fedele e saggio è il servitore che il Signore ha preposto alla sua casa: perché al tempo conveniente dia il cibo che spetta a ciascuno.

[Postcommunio]
O Dio onnipotente, concedici, te ne preghiamo, che, mentre ti ringraziamo dei doni ricevuti, per intercessione del beato Tito confessore tuo e vescovo, ne riceviamo dei maggiori.
$Per Dominum

[Commemoratio Postcommunio]
!Pro S. Dorothea
Nutriti dall'abbondanza del dono divino, ti preghiamo, o Signore nostro Dio, per l'intercessione della tua santa vergine e martire Dorotèa, di farci vivere sempre in questa comunione.
$Per Dominum

