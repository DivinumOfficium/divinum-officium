[Rank]
S. Apollinaris Episcopi et Mart;;Duplex;;3;;vide C2

[RankNewcal]
S. Apollinaris Episcopi et Mart;;Duplex optional;;2;;vide C2

[Rule]
vide C2;
Gloria

[Introitus]
!Dan 3:84; 3:87
v. Sacerdoti di Dio, benedite il Signore; lodatelo, o santi ed umili di cuore.
!Dan 3:57
Benedite il Signore, o voi tutte, opere di Dio: lodatelo ed esaltatelo nei secoli.
&Gloria
v. Sacerdoti di Dio, benedite il Signore; lodatelo, o santi ed umili di cuore.

[Oratio]
O Signore, remuneratore delle anime fedeli, hai consacrato questo giorno col martirio del beato sacerdote Apollinare; concedi a noi, tuoi servi, il perdono in grazia delle preghiere di colui di cui celebriamo la gloriosa festa.
$Per Dominum

[Commemoratio Oratio]
!S. Liborii Ep. et Conf.
Signore Dio onnipotente, concedici che la solennità del beato Liborio, confessore tuo e vescovo, aumenti in noi la devozione e la salvezza.
$Per Dominum

[Lectio]
Dalla prima lettera di san Pietro apostolo.
!1 Petri 5:1-11
Carissimi: Sacerdote anch'io e teste della Passione di Cristo e chiamato ad aver parte alla futura gloria, io scongiuro i sacerdoti che sono tra voi: Pascete il gregge di Dio, che vi è affidato, governandolo non per forza, ma volentieri per amor di Dio; non per il vil guadagno, ma con animo generoso; non come dominatori delle Chiese, ma come sinceri modelli del gregge; e così, quando apparirà il principe dei pastori, riceverete l'incorruttibile corona della gloria. Così pure voi, o giovani, siate soggetti agli anziani, e tutti incoraggiatevi l'un l'altro all'umiltà, poiché Dio resiste ai superbi e dà la sua grazia agli umili. Umiliatevi dunque sotto la potente mano di Dio, perché vi innalzi al tempo della sua venuta, affidando a lui tutte le vostre sollecitudini, perché egli stesso ha cura di voi. Siate sobri, vegliate; poiché il vostro avversario, il diavolo, come un leone ruggente, si aggira, cercando chi divorare; a lui resistete, forti nella fede, sapendo che i vostri fratelli, dispersi pel mondo, sopportano la vostra stessa sofferenza. Il Dio di ogni grazia, il quale ci ha chiamati in Gesù Cristo all'eterna sua gloria, con un po' di patire vi perfezionerà, vi conforterà, vi confermerà. A Lui impero e gloria in eterno. Amen.

[Graduale]
!Ps 88:21-23
Ho trovato Davide, mio servo; l'ho unto col mio sacro olio; sicché sia sempre con lui la mia mano, e il mio braccio gli dia forza.
V. Il nemico non lo soverchierà, né il figlio dell'iniquità gli potrà nuocere. Alleluia, alleluia.
!Ps 109:4
Il Signore ha giurato e non si ricrederà: Tu sei sacerdote per sempre, secondo l’ordine di Melchisedech. Alleluia.

[Evangelium]
Seguito ++ del Santo Vangelo secondo Luca.
!Luc 22:24-30
Tra i discepoli sorse contesa, chi di loro fosse stimato più grande. Ma Gesù disse loro: «I re delle genti le tiranneggiano; e i dominatori di esse hanno titolo di benefattori. Ma non così tra voi: anzi chi di voi è il più grande, si faccia come il più piccolo; e il capo come colui che serve. Infatti chi è da più: colui che sta a tavola, o chi serve? non è da più colui che sta a tavola? Eppure io sto in mezzo a voi come uno che serve. Voi siete quelli che avete continuato a star con me nelle mie prove: ed io dispongo del regno per voi, come il Padre ne ha disposto per me, affinché mangiate e beviate alla mia mensa nel regno mio; e sediate in seggi a giudicare le dodici tribù di Israele».

[Offertorium]
!Ps 88:25
Con lui staranno la mia fedeltà e il mio amore, e s'innalzerà nel mio Nome la sua forza.

[Secreta]
Guarda propizio, o Signore, i doni qui offerti; a te li sacrifichiamo in memoria del beato Apollinare sacerdote e martire tuo, e in espiazione delle nostre offese.
$Per Dominum

[Commemoratio Secreta]
!Pro S. Liborio
Signore, i tuoi santi ovunque ci rallegrino; affinché mentre ne ricordiamo i meriti ne esperimentiamo il patrocinio.
$Per Dominum

[Communio]
!Matth 25:20; 20:21
O Signore, tu mi affidasti cinque talenti: ecco che ne ho guadagnati altri cinque. Bene, o servo buono e fedele! Poiché sei stato fedele nel poco, ti darò autorità sul molto: entra nel gaudio del tuo Signore.

[Postcommunio]
Ricevuti i tuoi sacramenti, ti preghiamo, o Signore, perché sempre ci aiuti il beato Apollinare: poiché tu non lasci di guardare benignamente quanti hai fatto godere di tali soccorsi.
$Per Dominum

[Commemoratio Postcommunio]
!Pro S. Liborio
O Dio onnipotente, concedici, te ne preghiamo, che, mentre ti ringraziamo dei doni ricevuti, per intercessione del beato Liborio, confessore tuo e vescovo, ne riceviamo dei maggiori.
$Per Dominum

