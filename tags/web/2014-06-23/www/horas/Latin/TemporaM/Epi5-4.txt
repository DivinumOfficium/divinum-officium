[Rank]
Feria V infra Hebdomadam V post Epiphaniam;;Feria;;1

[Rule]
Oratio Dominica

[Lectio1]
Incipit epistola ad Titum
!Titus 1:1-4
1 Paulus servus Dei, Apostolus autem Jesu Christi secundum fidem electorum Dei,~
et agnitionem veritatis, quae secundum pietatem est
2 in spem vitae aeternae, quam promisit qui non mentitur, Deus, ante tempora~
saecularia:
3 manifestavit autem temporibus suis verbum suum in praedicatione, quae credita~
est mihi secundum praeceptum Salvatoris nostri Dei:
4 Tito dilecto filio secundum communem fidem, gratia, et pax a Deo Patre, et~
Christo Jesu Salvatore nostro.

[Responsory1]
@TemporaM/Epi2-4:Responsory1

[Lectio2]
!Titus 1:5-9
5 Hujus rei gratia reliqui te Cretae, ut ea quae desunt, corrigas, et constituas~
per civitates presbyteros, sicut et ego disposui tibi,
6 si quis sine crimine est, unius uxoris vir, filios habens fideles, non in~
accusatione luxuriae, aut non subditos.
7 Oportet enim episcopum sine crimine esse, sicut Dei dispensatorem: non~
superbum, non iracundum, non vinolentum, non percussorem, non turpis lucri~
cupidum:
8 sed hospitalem, benignum, sobrium, justum, sanctum, continentem,
9 amplectentem eum, qui secundum doctrinam est, fidelem sermonem: ut potens sit~
exhortari in doctrina sana, et eos qui contradicunt, arguere.

[Responsory2]
@TemporaM/Epi2-4:Responsory2

[Lectio3]
!Titus 1:10-15
10 Sunt enim multi etiam inobedientes, vaniloqui, et seductores: maxime qui de~
circumcisione sunt:
11 quos oportet redargui: qui universas domos subvertunt, docentes quae non~
oportet, turpis lucri gratia.
12 Dixit quidam ex illis, proprius ipsorum propheta: Cretenses semper mendaces,~
malae bestiae, ventres pigri.
13 Testimonium hoc verum est. Quam ob causam increpa illos dure, ut sani sint in~
fide,
14 non intendentes judaicis fabulis, et mandatis hominum, aversantium se a~
veritate.
15 Omnia munda mundis: coinquinatis autem et infidelibus, nihil est mundum, sed~
inquinatae sunt eorum et mens et conscientia.

[Responsory3]
@TemporaM/Epi2-4:Responsory3
