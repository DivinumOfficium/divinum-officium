110:1 Celebrabo Dominum toto corde, * in coetu iustorum et congregatione.
110:2 Magna sunt opera Domini, * scrutanda omnibus qui diligunt ea.
110:3 Maiestas et magnificentia opus eius; * et iustitia eius manet in aeternum.
110:4 Memoranda fecit mirabilia sua; misericors et clemens est Dominus. Escam dedit timentibus se;
110:5 Memor erit in aeternum foederis sui. * Potentiam operum suorum manifestavit populo suo,
110:6 Ut daret eis possessionem gentium. * Opera manuum eius sunt fidelia et iusta;
110:7 Firma sunt omnia praecepta eius, stabilita in saecula, in aeternum, * facta cum firmitate et aequitate.
110:8 Redemptionem misit populo suo, * statuit in aeternum foedus suum;
110:9 (fit reverentia) Sanctum et venerabile est nomen eius. * initium sapientiae timor Domini:
110:10 Prudenter agunt omnes, qui colunt eum; * laus eius manet in aeternum.
