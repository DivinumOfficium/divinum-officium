[Ant 1]
Ego in altissimis * habito: et thronus meus in columna nubis.

[Versum 1]
V. Vespertina oratio ascendat ad te Domine.
R. Et descendat super nos misericordia tua.

[Lectio1]
Incipit liber Ecclesiastes.
!Eccl 1:1-7
1 Verba Ecclesiastae, filii David, regis Jerusalem.
2 Vanitas vanitatum, dixit Ecclesiastes; vanitas vanitatum, et omnia vanitas.
3 Quid habet amplius homo de universo labore suo quo laborat sub sole?
4 Generatio praeterit, et generatio advenit; terra autem in aeternum stat.
5 Oritur sol et occidit, et ad locum suum revertitur; ibique renascens,
6 gyrat per meridiem, et flectitur ad aquilonem. Lustrans universa in circuitu pergit spiritus, et in circulos suos revertitur.
7 Omnia flumina intrant in mare, et mare non redundat; ad locum unde exeunt flumina revertuntur ut iterum fluant.

[Responsory1]
@Tempora/081-0:Responsory1

[Lectio2]
!Eccl 1:8-11
8 Cunctae res difficiles; non potest eas homo explicare sermone. Non saturatur oculus visu, nec auris auditu impletur.
9 Quid est quod fuit? Ipsum quod futurum est. Quid est quod factum est? Ipsum quod faciendum est.
10 Nihil sub sole novum, nec valet quisquam dicere: Ecce hoc recens est: jam enim praecessit in saeculis quae fuerunt ante nos.
11 Non est priorum memoria; sed nec eorum quidem quae postea futura sunt erit recordatio apud eos qui futuri sunt in novissimo.

[Responsory2]
@Tempora/081-0:Responsory2

[Lectio3]
!Eccl 1:12-17
12 Ego Ecclesiastes fui rex Israël in Jerusalem;
13 et proposui in animo meo quaerere et investigare sapienter de omnibus quae fiunt sub sole. Hanc occupationem pessimam dedit Deus filiis hominum, ut occuparentur in ea.
14 Vidi cuncta quae fiunt sub sole, et ecce universa vanitas et afflictio spiritus.
15 Perversi difficile corriguntur, et stultorum infinitus est numerus.
16 Locutus sum in corde meo, dicens: Ecce magnus effectus sum, et praecessi omnes sapientia qui fuerunt ante me in Jerusalem; et mens mea contemplata est multa sapienter, et didici
17 dedique cor meum ut scirem prudentiam atque doctrinam, erroresque et stultitiam. 

[Responsory3]
@Tempora/081-0:Responsory3

[Lectio4]
Sermo sancti Joannis Chrysostomi.
!Sermo contra concubinarios, in fine, tomo 5.
Salomon cum saecularium rerum concupiscentia teneretur, magnas eas et admirandas putabat, multumque in eis laboris et sollicitudinis insumebat, magnificas aedificando domos, copiosum coacervando aurum, congregando cantorum choros, varia genera ministrorum mensae et popinae, quaerendo animae suae voluptatem ab hortorum et corporum formosorum gratia, et omnem, ut ita dicam, oblectationis et refrigerii viam sectando.

[Responsory4]
@Tempora/081-0:Responsory4

[Lectio5]
At ubi inde ad se reversus, et quasi ex umbrosa quadam abysso ad lumen verae sapientiae respicere valuit, tunc sublimem illam, et caelis dignam emisit vocem: Vanitas vanitatum, dicens, et omnia vanitas. Hanc et vos, et hac sublimiorem, si volueritis, efferetis sententiam de intempestiva hac voluptate, si aliquanti spera mala consuetudine vos sequestraveritis.

[Responsory5]
@Tempora/081-0:Responsory5

[Lectio6]
Quamvis autem a Salomone saeculis superioribus non tam multa sapientiae exigebatur diligentia neque enim delicias lex vetus prohibebat, neque aliis frui supervacuis dicebat vanum: attamen et sic se habentibus rebus, in ipsis contueri licebit, quam viles, et vanitati obnoxiae res sint Nos vero ad majorem vocati vitam, et ad excellentius fastigium ascendimus, et in majoribus exercemur palaestris: et quid aliud, quam quod, sicut supernae virtutes intellectuales et incorporeae illae, vitam instituere jubemur?

[Responsory6]
@Tempora/081-0:Responsory6

[Responsory7]
@Tempora/081-0:Responsory7

[Responsory8]
@Tempora/Pent01-0:Responsory8
