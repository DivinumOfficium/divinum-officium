[Rank]
Feria Quarta Quatuor Temporum;;Feria major;;2

[Rule]

[Lectio1]
Lectio sancti Evangelii secundum Matthaeum.
!Matt 12:38-50
In illo tempore: Responderunt Jesu quidam de scribis et pharisaeis, dicentes:~
Magister, volumus a te signum videre. Et reliqua.
_
Homilia sancti Ambrosii Episcopi.
!Lib. 7. in Lucae cap. 11
Judaeorum plebe damnata, Ecclesiae mysterium evidenter exprimitur, quae in~
Ninivitis per poenitentiam, et in regina Austri per studium percipiendea~
sapientiae, de totius orbis finibus congregatur, ut pacifici Salomonis verba~
cognoscat. Regina plane, cujus regnum est indivisum, de diversis et distantibus~
populis in unum corpus assurgens.

[Responsory1]
@TemporaM/Quad1-0:Responsory7

[Lectio2]
Itaque Sacramentum illud magnum est de Christo, et Ecclesia. Sed tamen hoc majus~
est, quia illud in figura ante praecessit, nunc autem plenum in veritate~
mysterium est. Illic enim Salomon typus, hic autem Christus in suo corpore est~
Ex duobus igitur constat Ecclesia: ut aut peccare nesciat, aut peccare desinat.~
Poenitentia enim delictum abolet, sapientia cavet.

[Responsory2]
@TemporaM/Quad1-0:Responsory8

[Lectio3]
Ceterum Jonae signum, ut typus Dominicae passionis, ita etiam gravium, quae~
Judaei commiserint, testificatio peccatorum est. Simul advertere licet et~
majestatis oraculum, et pietatis indicium. Namque Ninivitarum exemplo et~
denuntiatur supplicium, et remedium demonstratur. Unde etiam Judaei debent non~
desperare indulgentiam, si velint agere poenitentiam.

[Responsory3]
@TemporaM/Quad1-0:Responsory9

[Ant 2]
Generatio * haec prava et perversa signum quaerit: et signum non dabitur ei,~
nisi signum Jonae prophetae.

[Oratio 2]
Preces nostras, quaesumus Domine, clementer exaudi: et contra cuncta nobis~
adversantia, dexteram tuae majestatis extende.
$Per Dominum.

[Ant 3]
Sicut fuit Jonas * in ventre ceti tribus diebus et tribus noctibus, ita erit~
Filius hominis in corde terrae.

[Oratio 3]
Mentes nostras, quaesumus Domine, lumine tuae claritatis illustra: ut videre~
possimus quae agenda sunt; et quae recta sunt, agere valeamus.
$Per Dominum.

[LectioE]
v. Sequentia Sancti Evangelii secundum Matthaeum
!Matt 12:38-50
12:38 Tunc responderunt ei quidam de scribis et pharisaeis, dicentes: Magister,~
volumus a te signum videre.
12:39 Qui respondens ait illis: Generatio mala et adultera signum quaerit: et~
signum non dabitur ei, nisi signum Jonae prophetae.
12:40 Sicut enim fuit Jonas in ventre ceti tribus diebus, et tribus noctibus,~
sic erit Filius hominis in corde terrae tribus diebus et tribus noctibus.
12:41 Viri Ninivitae surgent in judicio cum generatione ista, et condemnabunt~
eam: quia pœnitentiam egerunt in praedicatione Jonae, et ecce plus quam Jonas~
hic.
12:42 Regina austri surget in judicio cum generatione ista, et condemnabit eam:~
quia venit a finibus terrae audire sapientiam Salomonis, et ecce plus quam~
Salomon hic.
12:43 Cum autem immundus spiritus exierit ab homine, ambulat per loca arida,~
quaerens requiem, et non invenit.
12:44 Tunc dicit: Revertar in domum meam, unde exivi. Et veniens invenit eam~
vacantem, scopis mundatam, et ornatam.
12:45 Tunc vadit, et assumit septem alios spiritus secum nequiores se, et~
intrantes habitant ibi: et fiunt novissima hominis illius pejora prioribus. Sic~
erit et generationi huic pessimae.
12:46 Adhuc eo loquente ad turbas, ecce mater ejus et fratres stabant foris,~
quaerentes loqui ei.
12:47 Dixit autem ei quidam: Ecce mater tua, et fratres tui foris stant~
quaerentes te.
12:48 At ipse respondens dicenti sibi, ait: Quae est mater mea, et qui sunt~
fratres mei?
12:49 Et extendens manum in discipulos suos, dixit: Ecce mater mea, et fratres~
mei.
12:50 Quicumque enim fecerit voluntatem Patris mei, qui in caelis est, ipse meus~
frater, et soror, et mater est.
$Te decet
