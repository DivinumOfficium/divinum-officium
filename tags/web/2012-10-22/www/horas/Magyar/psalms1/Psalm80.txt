80:1 Örvendezzetek a mi segitõ Istenünknek; örûljetek Jákob Istenének. 
80:2 Kezdjetek éneket, és hozzatok dobot, kellemes hárfát czitarával. 
80:3 Fujjatok harsonát az újhold napján, a ti ünneptek jeles napján. 
80:4 Mert parancsolat ez Izraelben, és törvény Jákob Istenétõl. 
80:5 Bizonyságúl rendelte ezt Józsefben, midõn kijött Egyiptom földérõl; hol nyelvet hallott, melyet nem értett. 
80:6 Elfordította hátát a terhektõl, midõn kezei kosárral szolgáltak. 
80:7 A szorongatásban segítségûl híttál engem, és megszabadítottalak tégedet; meghallgattalak a förgeteg homályából, megpróbáltalak az ellenmondás vizénél. 
80:8 Halljad, én népem! és bizonyságot teszek neked; Izrael! ha engem hallgatsz, nem leszen nálad új Isten, sem idegen Istent nem fogsz imádni. 
80:9 Mert én vagyok a te Urad Istened, ki téged kihoztalak Egyiptom földérõl; tátsd föl szádat, és betöltöm azt. 
80:10 De az én népem nem hallgatott szavamra, és nem figyelmezett rám Izrael. 
80:11 És az õ szivök kivánságaira hagytam õket, és öntanácsaink szerint jártak. 
80:12 Ha az én népem rám hallgatandott, ha Izrael utaimon járandott, 
80:13 igen könnyen megaláztam volna az õ ellenségeit, és szorongatóira vetettem volna kezemet. 
80:14 Az Úr ellenségei hizelegnének neki; és jólétök ideje örökké tartana; 
80:15 és a gabona javával táplálná õket, és a kõsziklából mézzel elégítené meg õket. 
