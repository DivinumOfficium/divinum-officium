(Judit éneke * Jud 16:15-22)
16:15 Dicséretet énekeljünk az Úrnak, * új dicséretet énekeljünk a mi Istenünknek.
16:16 Adonai, Uram, nagy vagy te és hatalmas a te erődben, * és akit senki meg nem győzhet.
16:17 Neked szolgáljon minden teremtményed; * mert mondottad, és lőnek;
16:18 kibocsátottad lélegzetedet, és létre jövének; * és nincs, ki ellenálljon a te szódnak.
16:19 A hegyek alapjukból megindulnak a vizekkel; * a kősziklák, mint a viasz, megolvadnak színed előtt.
16:20 Akik pedig félnek téged, * nagyok lesznek nálad mindenekben.
16:21 Jaj az én nemzetem ellen föltámadó népnek, mert a mindenható Úr bosszút áll rajtuk, * az ítélet napján meglátogatja őket.
16:22 Mert tüzet ad és férgeket az ő testükbe, * hogy égettessenek és érezzék mindörökké.
