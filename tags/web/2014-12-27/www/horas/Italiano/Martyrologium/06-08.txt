8 Giugno
_
Ad Aix, in Frància, san Massimino, che fu il primo Vescovo di quella città, e dicono che sia stato discepolo del Signore.
Nello stesso giorno santa Calliopa Martire, la quale, per la fede di Cristo, essendole state tagliate le mammelle ed abbruciate le carni, voltolata sopra cocci, finalmente, decapitata, ricevette la palma del martirio.
A York, in Inghiltérra, san Gugliélmo, Vescovo e Confessore, il quale, fra gli altri miracoli operati al suo sepolcro, risuscitò tre morti, e dal Papa Onorio terzo fu ascritto nel catalogo dei Santi.
Presso Soissons, in Frància, il natale di san Medardo, Vescovo di Noyon, la cui vita e morte preziosa è illustrata da gloriosi miracoli.
A Rouen san Gildàrdo Vescovo, fratello del medesimo san Medardo.
Questi due fratelli, nati nello stesso giorno e nello stesso giorno consacrati Vescovi, nel medesimo giorno ancora tolti da questa vita, insieme se ne volarono al cielo.
Presso Sens sant'Eraclio Vescovo.
A Metz, in Frància, san Clodólfo Vescovo.
Nel Picèno san Severino, Vescovo di Settémpeda.
In Sardégna san Sallustiàno Confessore.
A Camerino san Vittorino Confessore, fratello germano del predetto san Severino, Vescovo di Settémpeda