19 Febbraio
_
A Roma il natale di san Gabino, Prete e Martire, che fu fratello del beato Caio Papa, e, dopo essere stato da Diocleziàno lungamente aflitto in prigione con catene, si guadagnò con una morte preziosa le gioie del cielo.
In Africa i santi Martiri Publio, Giuliano, Marcéllo ed altri.
In Palestina la commemorazione dei santi Monaci ed altri Martiri, dai Saracèni, capitanati da Alamùndaro, crudelissimamente uccisi per la fede di Cristo.
A Nàpoli, nella Campania, san Quod-vult-Deus, Vescovo di Cartagine, che dal Re Ariano Genserico imbarcato insieme col suo Clero su navi sconquassate, senza remi e senza vele, contro ogni aspettativa approdò a Nàpoli, ed ivi, esiliato, morì Confessore.
A Gerusalémme san Zambda Vescovo.
A Soli, in Cipro, sant'Aussibio Vescovo.
Presso Benevénto san Barbàto Vescovo, illustre per santità, che convertì a Cristo i Longobàrdi e il loro condottiero.
A Milàno san Mansuèto, Vescovo e Confessore.