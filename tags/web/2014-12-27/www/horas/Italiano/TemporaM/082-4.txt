[Lectio1]
Dal libro dell'Ecclesiaste
!Eccl 5:1-4
1 Non parlare temerariamente, e il tuo cuore non sia corrivo a proferire parola dinanzi a Dio. Poiché Dio è nel cielo, e tu sulla terra; perciò siano poche le tue parole. 
2 Dalle molte cure procedono i sogni, e nel molto parlare si trova la stoltezza. 
3 Se hai fatto a Dio qualche voto, non indugiare a scioglierlo; perché a lui dispiace la stolta e infedele promessa; ma quanto hai promesso, mantienilo; 
4 ed è molto meglio non far voti, che dopo un voto, non mantener la promessa.

[Responsory1]
@TemporaM/081-0:Responsory1

[Lectio2]
!Eccl 5:5-8
5 Non soffrir che la tua bocca faccia, peccare la tua debolezza; e perciò non dire dinanzi all'Angelo: Non c'è provvidenza; affinché Dio, sdegnato per le tue parole, non distrugga tutta l'opera delle tue mani. 
6 Dove sono molti sogni, ci sono moltissime vanità e chiacchiere senza fine; tu però temi Dio. 
7 Se tu vedi nella provincia oppressi i poveri, violato il diritto e conculcata la giustizia, non ti meravigliare di questo; perché su chi sta in alto c'è un altro più alto, e su questi altri ancor più alti; 
8 e di più c'è un re, che comanda a tutta la terra che gli è soggetta.

[Responsory2]
@TemporaM/081-0:Responsory2

[Lectio3]
!Eccl 5:9-13
9 L'avaro non si sazia mai di danaro, e chi ama le ricchezze non ne caverà alcun frutto: anche questo dunque è vanità. 
10 Dove sono molte ricchezze, ci sono anche molti a mangiarle. E che pro ne ha il padrone, fuorché di vedere le ricchezze coi suoi occhi? 
11 Dolce è il sonno dell'operaio, mangi poco o molto; ma la sazietà non lascia dormire il ricco. 
12 C'è pure un altro pessimo malanno, che io vidi sotto il sole: le ricchezze conservate dal padrone a proprio danno. 
13 Poiché esse si perdono per un cattivo affare: egli intanto ha messo al mondo un figlio che sarà in somma miseria.

[Responsory3]
@TemporaM/081-0:Responsory3
