41:1 Come il cervo desidera le fontane di acqua; * cosi l'anima mia anela te, o Dio.
41:2 L'anima mia ha sete di Dio forte, vivo: * quando verrò e comparirò alla presenza di Dio?
41:3 Le mie lagrime furono il mio pane giorno e notte; * mentre mi si dice ogni giorno: Dov'è il tuo Dio?
41:4 Mi son ricordato di tali cose e versai in me l'anima mia: * perché io passerò nel luogo del tabernacolo ammirabile, fino alla casa di Dio;
41:5 in mezzo a canti di esultazione e di lode: * suono festoso di chi assiste a un banchetto.
41:6 Perché, o anima mia, sei triste? * e perché mi conturbi?
41:6 Spera in Dio perché io lo loderò ancora: * egli salute della mia faccia, e mio Dio.
41:7 Entro di me è turbata l'anima mia: * per questo mi ricorderò di te dalla terra del Giordano e dell'Hermon e dalla piccola montagna.
41:8 Un abisso chiama un altro abisso * al rumore delle tue cataratte.
41:9 Tutte le tue onde e i tuoi flutti * son passati sopra di me.
41:10 Di giorno il Signore mandò la sua misericordia: * e di notte e con me il suo cantico.
41:11 Presso di me è una preghiera al Dio della mia vita. * Dirò a Dio: Tu sei il mio sostegno.
41:12 Perché ti sei scordato di me? * e perché io me ne vo contristato, mentre il mio nemico mi affligge?
41:12 Mentre vengono spezzate le mie ossa, * i miei nemici, che mi perseguitano m'insultano,
41:12 dicendomi ogni giorno: dov'è il tuo Dio? * Perché, o anima mia, sei triste? e perché mi conturbi?
41:12 Spera in Dio, perché io lo loderò ancora: * egli salute della mia faccia, e mio Dio.
 
