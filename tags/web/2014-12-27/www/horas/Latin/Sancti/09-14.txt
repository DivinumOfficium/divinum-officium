[Rank]
In Exaltatione Sanctae Crucis;;Duplex majus;;4;;ex Sancti/05-03

[Rank1960]
In Exaltatione Sanctae Crucis;;Duplex II classis;;5.5;;ex Sancti/05-03

[Rule]
ex Sancti/05-03
Domini
9 lectiones
Psalmi Dominica
Antiphonas horas
Psalm5 Vespera=116
Festum Domini

[Oratio]
Deus, qui nos hodierna die Exaltationis sanctae Crucis annua solemnitate~
laetificas: praesta, quaesumus; ut cujus mysterium in terra cognovimus, ejus~
redemptionis praemia in coelo mereamur.
$Per eumdem

[Invit]
Christum Regem pro nobis in Cruce exaltatum, * Venite adoremus.

[Ant Matutinum]
Nóbile lignum * exaltátur, Christi fides rútilat, dum Crux ab ómnibus venerátur.;;1
Sancta Crux * extóllitur a cunctis régibus, virga régia erígitur, in qua Salvátor triumphávit.;;2
O Crux venerábilis, * quæ salútem attulísti míseris, quibus te éfferam præcóniis, quóniam vitam nobis cǽlitem præparásti.;;3
V. Hoc signum Crucis erit in caelo.
R. Cum Dominus ad judicandum venerit.
O Crucis victória * et admirábile signum, in cælésti cúria fac nos captáre triúmphum.;;4
Funéstæ mortis * damnátur supplícium, dum Christus, in Cruce, nostra destrúxit víncula críminum.;;10
Rex exaltátur * in ǽthera, cum nóbile trophǽum Crucis ab univérsis christícolis adorátur per sǽcula.;;20
V. Adoramus te, Christe, et benedicimus tibi.
R. Quia per Crucem tuam redemisti mundum.
Adorámus te, Christe, * et benedícimus tibi, quia per Crucem tuam redemísti mundum.;;95
Per lignum * servi facti sumus, et per sanctam Crucem liberáti sumus: fructus árboris sedúxit nos, Fílius Dei redémit nos, allelúia.;;96
Salvátor mundi, * salva nos: qui per Crucem et sánguinem tuum redemísti nos, auxiliáre nobis, te deprecámur, Deus noster.;;97
V. Omnis terra adoret te, et psallat tibi.
R. Psalmum dicat nomini tuo, Domine.

[Lectio1]
De Libro Numeri
!Num 21:1-3
1 Quod cum audisset Chananaeus rex Arad, qui habitabat ad meridiem, venisse scilicet Israël per exploratorum viam, pugnavit contra illum, et victor existens, duxit ex eo praedam.
2 At Israël voto se Domino obligans, ait: Si tradideris populum istum in manu mea, delebo urbes ejus.
3 Exaudivitque Dominus preces Israël, et tradidit Chananaeum, quem ille interfecit subversis urbibus ejus: et vocavit nomen loci illius Horma, id est, anathema.

[Lectio2]
!Num 21:4-6
4 Profecti sunt autem et de monte Hor, per viam quae ducit ad mare Rubrum, ut circumirent terram Edom. Et taedere cœpit populum itineris ac laboris:
5 locutusque contra Deum et Moysen, ait: Cur eduxisti nos de Ægypto, ut moreremur in solitudine? deest panis, non sunt aquae: anima nostra jam nauseat super cibo isto levissimo.
6 Quam ob rem misit Dominus in populum ignitos serpentes.

[Lectio3]
!Num 21:6-9
6 Ad quorum plagas et mortes plurimorum
7 venerunt ad Moysen, atque dixerunt: Peccavimus, quia locuti sumus contra Dominum et te: ora ut tollat a nobis serpentes. Oravitque Moyses pro populo,
8 et locutus est Dominus ad eum: Fac serpentem aeneum, et pone eum pro signo: qui percussus aspexerit eum, vivet.
9 Fecit ergo Moyses serpentem aeneum, et posuit eum pro signo: quem cum percussi aspicerent, sanabantur.

[Responsory3]
R. Haec est arbor dignissima, in paradisi medio situata,
* In qua salutis auctor propria morte mortem omnium superavit.
V. Crux praecellenti decore fulgida, quam Heraclius imperator concupiscenti animo recuperavit.
R. In qua salutis auctor propria morte mortem omnium superavit.
&Gloria
R. In qua salutis auctor propria morte mortem omnium superavit.

[Lectio4]
Chosroas Persarum rex, extremis Phocae imperii temporibus, Egypto et Africa~
occupata, ac Jerosolyma capta, multisque ibi caesis Christianorum millibus,~
Christi Domini Crucem, quam Helena in monte Calvariae collocarat, in Persidem~
abstulit. Itaque Heraclius, qui Phocae successerat, multis belli incommodis et~
calamitatibus affectus, pacem petebat, quam a Chosroa victoriis insolente ne~
iniquis quidem conditionibus impetrare poterat. Quare in summo discrimine se~
assiduis jejuniis et orationibus exercens, opem a Deo vehementer implorabat:~
cujus monitu exercitu comparato signa cum hoste contulit, ac tres duces~
Chosroae cum tribus exercitibus superavit.

[Lectio5]
Quibus cladibus fractus Chosroas, in fuga, qua trajicere Tigrim parabat,~
Medarsen filium socium regni designat. Sed eam contumeliam cum Siroes Chosroae~
major natu filius ferret atrociter, patri simul et fratri necem machinatur: quam~
paulo post utrique ex fuga retracto attulit, regnumque ab Heraclio impetravit,~
quibusdam acceptis conditionibus, quarum ea prima fuit, ut Crucem Christi Domini~
restitueret. Ergo Crux, quatuordecim annis postquam venerat in potestatem~
Persarum, recepta est: quam rediens Jerosolymam Heraclius solemni celebritate~
suis humeris retulit in eum montem, quo eam Salvator tulerat.

[Lectio6]
Quod factum illustri miraculo commendatum est. Nam Heraclius, ut erat auro et~
gemmis ornatus, insistere coactus est in porta, quae ad Calvariae montem~
ducebat. Quo enim magis progredi conabatur, eo magis retineri videbatur. Cumque~
ea re et ipse Heraclius, et reliqui omnes obstupescerent: Zacharias~
Jerosolymorum antistes, Vide, inquit, imperator, ne isto triumphali ornatu, in~
Cruce ferenda parum Jesu Christi paupertatem et humilitatem imitere. Tum~
Heraclius abjecto amplissimo vestitu, detractisque calceis, ac plebejo amictu~
indutus, reliquum viae facile confecit, et in eodem Calvariae loco Crucem~
statuit, unde fuerat a Persis asportata. Itaque Exaltationis sanctae Crucis~
solemnitas, quae hac die quotannis celebrabatur, illustrior haberi coepit ob~
ejus rei memoriam, quod ibidem fuerit reposita ab Heraclio, ubi Salvatori primum~
fuerat constituta.

[Lectio7]
Lectio sancti Evangelii secundum Joannem.
!Joannes 12:31-36
In illo tempore: Dixit Jesus turbis Judaeorum: Nunc judicium est mundi: nunc~
princeps hujus mundi ejicietur foras. Et reliqua.
_
Homilia sancti Leonis Papae
!Serm. 8. de Pass. Domini, post med.
Exaltato, dilectissimi, per Crucem Christo, non illa tantum species aspectui~
mentis occurrat, quae fuit in oculis impiorum, quibus per Moysen dictum est: Et~
erit pendens vita tua ante oculos tuos, et timebis die ac nocte, et non credes~
vitae tuae. Isti enim nihil in crucifixo Domino praeter facinus suum cogitare~
potuerunt, habentes timorem, non quo fides vera justificatur, sed quo~
conscientia iniqua torquetur. Noster vero intellectus, quem spiritus veritatis~
illuminat, gloriam Crucis, coelo terraque radiantem, puro ac libero corde~
suscipiat, et interiore acie videat, quale sit quod Dominus, cum de passionis~
suae loqueretur instantia, dixit: Nunc judicium mundi est, nunc princeps hujus~
mundi ejicietur foras. Et ego si exaltatus fuero a terra, omnia traham ad~
meipsum.

[Lectio8]
O admirabilis potentia Crucis! o ineffabilis gloria passionis, in qua et~
tribunal Domini, et judicium mundi, et potestas est Crucifixi! Traxisti enim,~
Domine, omnia ad te, et cum expandisses tota die manus tuas ad populum non~
credentem et contradicentem tibi, confitendae majestatis tuae sensum totus~
mundus accepit. Traxisti, Domine, omnia ad te, cum in exsecrationem Judaici~
sceleris, unam protulerunt omnia elementa sententiam, cum, obscuratis~
luminaribus coeli, et converso in noctem die, terra quoque motibus quateretur~
insolitis, universaque creatura impiorum usui se negaret. Traxisti, Domine, omnia~
ad te, quoniam scisso templi velo, Sancta sanctorum ab indignis pontificibus~
recesserunt, ut figura in veritatem, prophetia in manifestationem et lex in~
Evangelium verteretur.

[Lectio9]
Traxisti, Domine, omnia ad te, ut quod in uno Judaeae templo obumbratis~
significationibus tegebatur, pleno apertoque sacramento universarum ubique~
nationum devotio celebraret. Nunc etenim et ordo clarior levitarum, et dignitas~
amplior seniorum, et sacratior est unctio sacerdotum: quia Crux tua omnium fons~
benedictionum, omnium est causa gratiarum: per quam credentibus datur virtus de~
infirmitate, gloria de opprobrio, vita de morte. Nunc etiam carnalium~
sacrificiorum varietate cessante, omnes differentias hostiarum una Corporis et~
Sanguinis tui implet oblatio: quoniam tu es verus Agnus Dei, qui tollis peccata~
mundi; et ita in te universa perficis mysteria, ut sicut unum est pro omni~
victima sacrificium, ita unum de omni gente sit regnum.
&teDeum

[Ant Laudes]
O magnum pietátis opus: * mors mortua tunc est, in ligno quando mortua Vita fuit.
Salva nos, * Christe Salvator, per virtútem Crucis: qui salvásti Petrum in mari, miserére nobis.
Ecce Crucem Dómini, * fugite, partes adversæ, vicit leo de tribu Juda, radix David, allelúja.
Nos autem gloriari * oportet in Cruce Dómini nostri Jesu Christi.
Per signum Crucis * de inimícis nostris líbera nos, Deus noster.

[Ant 3]
O Crux benedicta, * quae sola fuisti digna portare Regem caelorum et Dominum,~
alleluia.

[Lectio Prima]
!Phil 2:8-9
v. Humiliavit semetipsum factus obediens usque ad mortem, mortem autem Crucis.~
Propter quod et Deus exaltavit illum, et donavit illi nomen, quod est super omne~
nomen.

[Responsory Tertia]
R.br. Hoc signum Crucis * erit in coelo.
R.Hoc signum Crucis * erit in coelo.
V. Cum Dominus ad judicandum venerit.
R. Erit in coelo.
&Gloria
R. Hoc signum Crucis * erit in coelo.
_
V. Adoramus te, Christe, et benedicimus tibi.
R. Quia per Crucem tuam redemisti mundum.

[Capitulum Sexta]
!Gal 6:14
v. Mihi autem absit gloriari, nisi in Cruce Domini nostri Jesu Christi: per quem~
mihi mundus crucifixus est, et ego mundo.
$Deo gratias

[Responsory Sexta]
R.br. Adoramus te, Christe, * et benedicimus tibi.
R. Adoramus te, Christe, * et benedicimus tibi.
V. Quia per Crucem tuam redemisti mundum.
R. Et benedicimus tibi.
&Gloria
R. Adoramus te, Christe, * et benedicimus tibi.
_
V. Omnis terra adoret te, et psallat tibi.
R. Psalmum dicat nomini tuo, Domine.

[Capitulum Nona]
!Phil 2:8-9
v. Humiliavit semetipsum factus obediens usque ad mortem, mortem autem Crucis.~
Propter quod et Deus exaltavit illum, et donavit illi nomen, quod est super omne~
nomen.
$Deo gratias

[Responsory Nona]
R.br. Omnis terra adoret te, * et psallat tibi.
R. Omnis terra adoret te, * et psallat tibi.
V. Psalmum dicat nomini tuo, Domine.
R. Et psallat tibi.
&Gloria
R. Omnis terra adoret te, * et psallat tibi.
_
V. Hoc signum Crucis erit in coelo.
R. Cum Dominus ad judicandum venerit.

[Lectio94]
Sancta Crux Dómini, ab Hélena in monte Calváriæ collocáta índeque a Chósroa Persárum rege abláta, ab Heraclío imperatóre, post trinam victóriam in Persas obténtam, recépta est, et suis húmeris in eum montem reláta, quo eam Salvátor túlerat. Quod factum illústri miráculo commendátum est. Nam Heraclíus, ut erat auro et gemmis ornátus, insístere coáctus est in porta, quæ ad Calváriæ montem ducébat. Quo enim magis prógredi conabátur, eo magis retinéri videbátur. Cumque ea re et ipse Heraclíus et réliqui omnes obstupéscerent, Zacharías, Jerosolymórum antístes, Vide, inquit, imperátor, ne isto triumpháli ornátu in Cruce ferénda parum Jesu Christi paupertátem et humilitátem imitére. Tunc Heraclíus, abjécto amplíssimo vestítu detractísque cálceis ac plebéjo amíctu indútus, réliquum viæ fácile confécit. Itaque Exaltatiónis sanctæ Crucis solémnitas, quæ hac die quotánnis celebrabátur, ob ejus rei memóriam illústrior habéri cœpit.
&teDeum
