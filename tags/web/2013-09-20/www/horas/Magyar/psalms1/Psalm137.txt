137:1 Hálát adok neked, Uram! teljes szívembõl, mert meghallgattad az én szám igéit;
132:2 az angyalok színe elõtt éneklek neked, imádkozom a te szent templomodban, és hálát adok nevednek 
132:3 a te irgalmadért és igazságodért; mert fölmagasztaltad mindenek fölött a te szent nevedet. 
137:4 A mely napon segítségûl hílak tégedet, hallgass meg engem; te gyarapítani fogod az erõt lelkemben. 
137:5 Adjanak hálát neked, Uram! a föld minden királyai, mert szádnak minden beszédét hallották,
137:6 és énekeljék meg az Úr utait; mert nagy az Úr dicsõsége. 
137:7 Mert fölséges az Úr, és tekint az alázatosokra, s a magasakat távolról megismeri. 
137:8 Ha a szorongatás közepett járandok, megtartasz engem életben, és ellenségeim haragjára kinyujtod kezedet, és megszabadít engem a te jobbod. 
137:9 Az Úr megfizet érettem; Uram! a te irgalmasságod örökkévaló, ne vesd meg a te kezeid alkotmányait. 
