[Rank]
S. Johanni Apostoli;;Duplex II Class cum octava;;5.3;;ex C1

[Rank1960]
S. Johanni Apostoli;;Duplex II class;;5;;ex C1

[Rule]
ex C1;
Psalmi Dominica
Antiphonas horas
9 lectiones

[Ant 1]
Iste est Joannes * qui supra pectus Domini in caena recubuit: beatus Apostolus,~
cui revelata sunt secreta coelestia.

[Versum 1]
V. Valde honorandus est beatus Joannes.
R. Qui supra pectus Domini in cena recubuit

[Oratio]
Ecclesiam tuam Domine benignus illustra: ut beati Joannis Apostoli tui et~
Evangelistae illuminata doctrinis, ad dona perveniat sempiterna.
$Per Dominum

[Lectio1]
Incipit Epistola prima beati Joannis Apostoli.
!1 John 1:1-5
1 Quod fuit ab initio, quod audivimus, quod vidimus oculis nostris, quod perspeximus, et manus nostrae contrectaverunt de verbo vitae:
2 et vita manifestata est, et vidimus, et testamur, et annuntiamus vobis vitam aeternam, quae erat apud Patrem, et apparuit nobis:
3 quod vidimus et audivimus, annuntiamus vobis, ut et vos societatem habeatis nobiscum, et societas nostra sit cum Patre, et cum Filio ejus Jesu Christo.
4 Et haec scribimus vobis ut gaudeatis, et gaudium vestrum sit plenum.
5 Et haec est annuntiatio, quam audivimus ab eo, et annuntiamus vobis: quoniam Deus lux est, et tenebrae in eo non sunt ullae.


[Responsory1]
R. Valde honorandus est beatus Joannes, qui supra pectus Domini in cena~
recubuit:
* Cui Christus in cruce matrem virginem virgini commendavit.
V. Virgo est electus a Domino, atque inter ceteros magis dilectus.
R. Cui Christus in cruce matrem virginem virgini commendavit.

[Lectio2]
!1 John 1:6-10
6 Si dixerimus quoniam societatem habemus cum eo, et in tenebris ambulamus, mentimur, et veritatem non facimus.
7 Si autem in luce ambulamus sicut et ipse est in luce, societatem habemus ad invicem, et sanguis Jesu Christi, Filii ejus, emundat nos ab omni peccato.
8 Si dixerimus quoniam peccatum non habemus, ipsi nos seducimus, et veritas in nobis non est.
9 Si confiteamur peccata nostra: fidelis est, et justus, ut remittat nobis peccata nostra, et emundet nos ab omni iniquitate.
10 Si dixerimus quoniam non peccavimus, mendacem facimus eum, et verbum ejus non est in nobis.


[Responsory2]
R. Hic est discipulus ille, qui testimonium perhibet de his, et scripsit haec:
* Et scimus quia verum est testimonium ejus.
V. Fluenta Evangelii de ipso sacro Dominici pectoris fonte potavit.
R. Et scimus quia verum est testimonium ejus.

[Lectio3]
!1 John 2:1-5
1 Filioli mei, haec scribo vobis, ut non peccetis. Sed et si quis peccaverit, advocatum habemus apud Patrem, Jesum Christum justum:
2 et ipse est propitiatio pro peccatis nostris: non pro nostris autem tantum, sed etiam pro totius mundi.
3 Et in hoc scimus quoniam cognovimus eum, si mandata ejus observemus.
4 Qui dicit se nosse eum, et mandata ejus non custodit, mendax est, et in hoc veritas non est.
5 Qui autem servat verbum ejus, vere in hoc caritas Dei perfecta est: et in hoc scimus quoniam in ipso sumus.


[Responsory3]
R. Hic est beatissimus Evangelista et Apostolus Joannes
* Qui privilegio amoris praecipui, ceteris altius a Domino meruit honorari.
V. Hic est discipulus ille, quem diligebat Jesus, qui supra pectus Domini in cena~
recubuit.
R. Qui privilegio amoris praecipui, ceteris altius a Domino meruit honarari.
&Gloria
R. Qui privilegio amoris praecipui, ceteris altius a Domino moruit honorari.

[Lectio4]
Ex libro sancti Hieronymi Presbyteri
!De Scriptoribus Ecclesiasticis.
Joannes Apostolus, quem Jesus amavit plurimum, filius Zebedaei, frater Jacobi~
Apostoli, quem Herodes post passionem Domini decollavit, novissimus omnium~
scripsit Evangelium, rogatus ab Asiae episcopis, adversus Cerinthum, aliosque~
haereticos: et maxime tunc Ebionitarum dogma consurgens, qui asserunt Christum~
ante Mariam non fuisse: unde et compulsus est divinam ejus nativitatem edicere.

[Responsory4]
R. Qui vicerit, faciam illum columnam in templo meo, dicit Dominus:
* Et scribam super eum nomen meum, et nomen civitatis novae Jerusalem.
V. Vincenti dabo edere de ligno vitae, quod est in paradiso Dei mei.
R. Et scribam super eum nomen meum, et nomen civitatis novae Jerusalem.

[Lectio5]
Quarto decimo igitur anno, secundam post Neronem persecutionem movente Domitiano,~
in Patmos insulam relegatus, scripsit Apocalypsim, quam interpretatur Justinus~
Martyr, et Irenaeus. Interfecto autem Domitiano, et actis ejus ob nimiam~
crudelitatem a senatu rescissis, sub Nerva principe rediit Ephesum: ibique usque~
ad Trajanum principem perseverans, totas Asiae fundavit, rexitque ecclesias; et~
confectus senio, sexagesimo octavo post passionem Domini anno mortuus, juxta~
eamdem urbem sepultus est.

[Responsory5]
R. Diligebat autem eum Jesus, quoniam specialis praerogativa castitatis ampliari~
dilectione fecerat dignum:
* Quia virgo electus ab ipso, virgo in aevum permansit.
V. In cruce denique moriturus, huic matrem suam virginem virgini commendavit.
R. Quia virgo electus ab ipso, virgo in aevum permansit.

[Lectio6]
!Ex Commentariis eiusdem in Epistolam ad Galatas.
!Lib 3 Cap. 6
Beatus Joannes Evangelista, cum Ephesi moraretur usque ad ultimam senectutem, et~
vix inter discipulorum manus ad Ecclesiam deferretur, nec posset in plura vocem~
verba contexere: nihil aliud per singulas solebat proferre collectas, nisi hoc:~
Filioli, diligite alterutrum. Tandem discipuli, et fratres, qui aderant, taedio~
affecti quod eadem semper audirent, dixerunt: Magister, quare semper hoc~
loqueris? Qui respondit dignam Joanne sententiam: Quia praeceptum Domini est: et~
si solum fiat, sufficit.

[Responsory6]
R. In medio Ecclesiae aperuit os ejus
* Et implevit eum Dominus spiritu sapientiae et intellectus.
V. Jucunditatem et exsultationem thesaurizavit super eum.
R. Et implevit eum Dominus spiritu sapientiae et intellectus.
&Gloria
R. Et implevit eum Dominus spiritu sapientiae et intellectus.

[Lectio7]
Lectio sancti Evangelii secundum Joannem.
!John 21:19-24
In illo tempore: Dixit Jesus Petro: Sequere me. Conversus Petrus, vidit illum~
discipulum, quem diligebat Jesus, sequentem. Et reliqua.
_
Homilia sancti Augustini Episcopi.
!Tract. 124. in Joann., post med.
Duas vitas sibi divinitus praedicatas, et commendatas novit Ecclesia: quarum est~
una in fide, altera in specie: una in tempore peregrinationis, altera in~
aeternitate mansionis: una in labore, altera in requie: una in via, altera in~
patria: una in opere actionis, altera in mercede contemplationis. Una declinat a~
malo et facit bonum: altera nullum habet, a quo declinet, malum; et magnum~
habet, quo fruatur, bonum. Una cum hoste pugnat, altera sine hoste regnat.

[Responsory7]
R. In illum diem suscipiam te servum meum, et ponam te sicut signaculum in~
conspectu meo:
* Quoniam ego elegi te, dicit Dominus.
V. Esto fidelis usque ad mortem, et dabo tibi coronam vitae.
R. Quoniam ego elegi te, dicit Dominus.

[Lectio8]
Una subvenit indigenti, altera ibi est, ubi nullum invenit indigentem. Una~
aliena peccata, ut sua sibi ignoscantur, ignoscit: altera nec patitur quod~
ignoscat, nec facit quod sibi poscat ignosci. Una flagellatur malis, ne~
extollatur in bonis: altera tanta plenitudine gratiae caret omni malo, ut sine~
ulla tentatione superbiae cohaereat summo bono.

[Responsory8]
R. Iste est Joannes, qui supra pectus Domini in cena recubuit:
* Beatus Apostolus, cui revelata sunt secreta coelestia.
V. Fluenta Evangelii de ipso sacro Dominici pectoris fonte potavit.
R. Beatus Apostolus, cui revelata sunt secreta coelestia.
&Gloria
R. Beatus Apostolus, cui revelata sunt secreta coelestia.

[Lectio9]
Ergo una bona est, sed adhuc misera: altera melior, et beata. Ista significata~
est per Apostolum Petrum, illa per Joannem. Tota hic agitur ista usque in hujus~
saeculi finem, et illic invenit finem: differetur illa complenda post hujus~
saeculi finem, sed in futuro saeculo non habet finem. Ideo dicitur huic: Sequere~
me. De illo autem: Sic eum volo manere, donec veniam: quid ad te? tu me sequere.~
Quid enim est hoc? Quantum sapio, quantum capio, quid est hoc? nisi tu me~
sequere per imitationem perferendi temporalia mala: ille maneat, donec~
sempiterna venio redditurus bona.
&teDeum

[Ant Laudes]
Valde honorandus est * beatus Joannes, qui supra pectus Domini in cena recubuit.
Hic est discipulus ille, * qui testimonium perhibet de his: et scimus quia verum est testimonium ejus.
Hic est discipulus meus: * sic eum volo manere, donec veniam.
Sunt de hic stantibus, * qui non gustabunt mortem, donec videant Filium hominis in regno suo.
Ecce puer meus * electus, quem elegi, posui super eum spiritum meum.

[Capitulum Laudes]
!Sir 15:1-2
v. Qui timet Deum, faciet bona: et qui continens est justitiae, apprehendet~
illam, et obviabit illi quasi mater honorificata.
$Deo gratias

[Versum 2]
V. Hic est discipulus ille, qui testimonium perhibet de his.
R. Et scimus quia verum est testimonium ejus

[Ant 2]
Iste est Joannes * qui supra pectus Domini in cena recubuit: beatus Apostolus,~
cui revelata sunt secreta coelestia.

[Lectio Prima]
!Sir 15:5
v. In medio Ecclesiae aperuit os ejus, et implevit illum Dominus spiritu~
sapientiae, et intellectus, et stolam gloriae induit eum.

[Capitulum Tertia]
!Sir 15:1-2
v. Qui timet Deum, faciet bona: et qui continens est justitiae, apprehendet~
illam, et obviabit illi quasi mater honorificata.
$Deo gratias

[Capitulum Sexta]
!Sir 15:3
v. Cibavit illum pane vitae, et intellectus et aqua sapientiae salutaris~
potavit illum Dominus Deus noster.
$Deo gratias

[Ant Vespera 3]
Tecum principium * in die virtutis tuae, in splendoribus sanctorum, ex utero ante luciferum genui te;;109
Redemptionem * misit Dominus populo suo: mandavit in aeternum testamentum suum;;110
Exortum est * in tenebris lumen rectis corde: misericors, et miserator, et justus Dominus;;111
Apud Dominum * misericordia, et copiosa apud eum redemptio;;129
De fructu * ventris tui ponam super sedem tuam;;131 

[Capitulum Nona]
!Sir 15:5
v. In medio Ecclesiae aperuit os ejus, et implevit illum Dominus spiritu~
sapientiae, et intellectus, et stolam gloriae induit eum.
$Deo gratias

[Capitulum Vespera]
!Sir 15:1-2
v. Qui timet Deum, faciet bona: et qui continens est justitiae, apprehendet~
illam, et obviabit illi quasi mater honorificata.
$Deo gratias

[Versum 3]
V. Valde honorandus est beatus Joannes.
R. Qui supra pectus Domini in cena recubuit.

[Ant 3]
Exiit sermo * inter fratres, quod discipulus ille non moritur; et non dixit~
Jesus, Non moritur: sed, Sic eum volo manere, donec veniam.

[Octava 2]
!Commemoratio octavae S. Joanne.
Ant. Iste est Joannes, qui supra pectus Domini in cena recubuit: beatus Apostolus, cui revelata sunt secreta caelestia.
_
V. Hic est discipulus ille, qui testimonium perhibet de his.
R. Et scimus quia verum est testimonium ejus.
_
v. Oremus.
Ecclesiam tuam Domine benignus illustra: ut beati Joannis Apostoli tui et Evangelistae illuminata doctrinis, ad dona perveniat sempiterna.
$Per Dominum

[Octava 3]
!Commemoratio octavae S. Joanne
Ant. Exiit sermo inter fratres, quod discipulus ille non moritur; et non dixit Jesus, Non moritur: sed, Sic eum volo mandre, donec veniam.
_
V. Valde honorandus est beatus Joannes.
R. Qui supra pectus Domini in cena recubuit.
_
v. Oremus.
Ecclesiam tuam Domine benignus illustra: ut beati Joannis, Apostoli tui et Evangelistae illuminata doctrinis, ad dona perveniat sempiterna.
$Per Dominum.

[Commemoratio]
@Sancti/12-25:Octava
@Sancti/12-26:Octava
