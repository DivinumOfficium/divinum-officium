37:1 (Dávid zsoltára, emlékezésre.)
37:2 Ne fenyíts meg, Uram, haragodban, ne büntess engem felindulásodban!
37:3 Mert nyilaid belém hatolnak, és kezed rám nehezedik.
37:4 Nincs erõ testemben, mivel haragszol rám, s mert vétkeztem, nincs épség csontomban.
37:5 Fejem fölött túlontúl összecsapott a bûn, és hatalmas teherként rám nehezedik.
37:6 Sebeim mérgesek, üszkösek balgaságom miatt.
37:7 törõdött vagyok, meggörnyedtem, s naphosszat szomorúan járok.
37:8 Ágyékomban emészt a gyulladás, testemben semmi sem ép többé.
37:9 Elgyöngültem és levert vagyok, szívem fájdalmában felzokogok.
37:10 Uram, kívánságom világos elõtted, sóhajtásaim nem maradnak rejtve.
37:11 Szívem remeg, erõm elhagy, szemembõl kialszik a fény.
37:12 Barátaim, rokonaim elfordulnak nyomorúságomtól, s akik közel voltak, távol maradnak.
37:13 Csapdát vetnek, akik életemre törnek, pusztulással fenyegetnek, akik vesztemet akarják, s fondorlattal hálóznak be folyvást.
37:14 De már nem is hallom, olyan vagyok, mint a süket, olyan lettem, mint a néma, aki nem nyitja ki száját.
37:15 Olyan lettem, mint aki nem hall többé, akinek szájában nincs több felelet.
37:16 De mert benned bízom, Uram, te meghallgatsz, Uram és Istenem!
37:17 Azt mondom: Ne mulassanak rajtam, ne nevessenek, ha botlik a lábam.
37:18 Valóban közel vagyok a pusztuláshoz, s a fájdalom nem hagy el soha.
37:19 Ezért beismerem vétkemet, és bánkódom bûnöm miatt.
37:20 De hatalmasok, akik ok nélkül bántanak, és sokan vannak, kik jogtalanul gyûlölnek.
37:21 A jót rosszal viszonozzák nekem, s megtámadnak, mert az igazságot keresem.
37:22 Uram, ne hagyj magamra, Istenem, ne maradj távol tõlem!
37:23 Siess segítségemre, Uram, üdvösségem!
