[Rank]
S. Eduardi Regis Confessoris;;Semiduplex;;2;;vide C5

[Rule]
vide C5;mtv
9 lectiones

[Oratio]
Deus, qui beatum regem Eduardum Confessorem tuum aeternitatis gloria coronasti:~
fac nos, quaesumus; ita eum venerari in terris, ut cum eo regnare possimus in~
caelis.
$Per Dominum

[Lectio4]
Eduardus, cognomento Confessor, nepos sancti Eduardi Regis et Martyris~
Anglo-Saxonum regum ultimus, quem futurum regem Brithualdo viro sanctissimo in~
mentis excessu Dominus demonstravit, decennis a Danis Angliam vastantibus~
quaesitus ad necem, exsulare cogitur apud avunculum, Normannige ducem ubi in~
mediis vitiorum illecebris talem se exhibuit integritate vitae, morumque~
innocentia, ut omnibus admirationi esset. Eluxit in eo vel tum mira pietas in~
Deum ac res divinas, fuitque ingenio mitissimo, atque ab omni dominandi~
cupiditate alieno. Cujus ea vox fertur, Malle se regno carere, quod sine caede~
et sanguine obtineri non possit.

[Lectio5]
Exstinctis mox tyrannis, qui fratribus suis vitam et regnum eripuerant,~
revocatur in patriam: ubi summis omnium votis et gratulatione regno potitus, ad~
hostilium irarum delenda vestigia totum se convertit, a sacris exorsus ac~
Divorum templis quorum alia a fundamentis erexit, alia refecit, auxitque~
reditibus ac privilegiis; in eam curam potissimum intentus, ut refioresceret~
collapsa religio. Ab aulae proceribus compulsum ad nuptias, constans est~
assertio scriptorum, cum virgine sponsa virginitatem in matrimonio servasse.~
Tantus in eo fuit in Christum amor et fides, ut illum aliquando inter Missarum~
solemnia videre meruerit blando vultu et divina luce fulgentem. Ob profusam~
caritatem, orphanorum et egenorum pater passim dicebatur, numquam laetior, quam~
cum regios thesauros exhausisset in pauperes.

[Lectio6]
Prophetiae dono illustris, de Angliae futuro statu multa caelitus praevidit: et~
illud in primis memorabile, quod Sweyni Danorum regis in mare demersi mortem,~
dum Angliam invadendi animo classem conscenderet, eodem quo accidit momento,~
divinitus intellexit. Joannem Evangelistam mirifice coluit, nihil cuiquam, quod~
ejus nomine peteretur, negare solitus. Cui olim sub lacera veste suo nomine~
stipem roganti, cum nummi deessent, detractum ex digito annulum porrexit, quem~
Divus non ita multo post Eduardo remisit, una cum nuntio secuturae mortis. Quare~
rex, indictis pro se precibus, ipso ab Evangelista praedicto die, piissime obiit~
Nonis videlicet Januarii, anno salutis millesimo sexagesimo sexto. Quem,~
sequenti saeculo, Alexander Papa tertius miraculis clarum sanctorum fastis~
adscripsit. At ejus memoriam Innocentius undecimus Officio publico per universam~
Ecclesiam eo die celebrari praecepit, quo annis ab obitu sex et triginta~
translatum ejus corpus incorruptum, et suavem spirans odorem, repertum est.

[Lectio94]
Eduárdus, cognoménto Conféssor, nepos sancti Eduárdi Regis et Mártyris, Anglo-Sáxonum regum últimus, decénnis a Danis Angliam vastántibus quæsítus ad necem, exsuláre cógitur apud avúnculum, Normánniæ ducem.  Ubi morum innocéntia ómnibus admiratióni fuit. Exstínctis mox tyránnis qui frátribus suis vitam et regnum eripúerant, revocátur in pátriam. Ubi ad hostílium irárum delénda vestígia totum se convértit, a sacris exórsus templis. Prophetíæ dono illústris, de Angliæ futúro statu multa cælitus prævídit. Ioánnem Evangelístam mirífice cóluit. Ipso ab Evangelísta prædícto die piíssime óbiit, Nonis vidélicet Januárii, anno salútis millésimo sexagésimo sexto.  Quem Alexánder Papa tértius Sanctórum fastis adscrípsit.
&teDeum

