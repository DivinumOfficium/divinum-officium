[Rank]
Dominica VI quae superfluit Post Epiphaniam;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiae,Papa;;

[Introitus]
!Jer 29:11; 29:12; 29:14
v. Dicit Dóminus: Ego cógito cogitatiónes pacis, et non afflictiónis:~
invocábitis me, et ego exáudiam vos: et redúcam captivitátem vestram de cunctis~
locis
!Ps 84:2
Benedixísti, Dómine, terram tuam: avertísti captivitátem Jacob.
&Gloria
v. Dicit Dóminus: Ego cógito cogitatiónes pacis, et non afflictiónis:~
invocábitis me, et ego exáudiam vos: et redúcam captivitátem vestram de cunctis~
locis

[Oratio]
Præsta, quaesumus, omnípotens Deus: ut, semper rationabília meditántes, quæ tibi~
sunt plácita, et dictis exsequámur et factis.
$Per Dominum

[Lectio]
Léctio Epístolæ beáti Pauli Apóstoli ad Thessalonicénses
!1 Thess 1:2-10
Fratres: Grátias ágimus Deo semper pro ómnibus vobis, memóriam vestri faciéntes in oratiónibus nostris sine intermissióne, mémores óperis fídei vestræ, et labóris, et caritátis, et sustinéntiæ spei Dómini nostri Jesu Christi, ante Deum et Patrem nostrum: sciéntes, fratres, dilécti a Deo. electiónem vestram: quia Evangélium nostrum non fuit ad vos in sermóne tantum, sed et in virtúte, et in Spíritu Sancto, et in plenitúdine multa, sicut scitis quales fuérimus in vobis propter vos. Et vos imitatóres nostri facti estis, et Dómini, excipiéntes verbum in tribulatióne multa, cum gáudio Spíritus Sancti: ita ut facti sitis forma ómnibus credéntibus in Macedónia et in Achája. A vobis enim diffamátus est sermo Dómini, non solum in Macedónia et in Achája, sed et in omni loco fides vestra, quæ est ad Deum, profécta est, ita ut non sit nobis necésse quidquam loqui. Ipsi enim de nobis annúntiant, qualem intróitum habuérimus ad vos: et quómodo convérsi estis ad Deum a simulácris, servíre Deo vivo et vero, et exspectáre Fílium ejus de coelis - quem suscitávit ex mórtuis. - Jesum, qui erípuit nos ab ira ventúra.

[Graduale]
!Ps 43:8-9
Liberásti nos, Dómine, ex affligéntibus nos: et eos, qui nos odérunt,~
confudísti. 
V. In Deo laudábimur tota die, et in nómine tuo confitébimur~
in saecula. Allelúja, allelúja
!Ps 129:1-2
De profúndis clamávi ad te, Dómine: Dómine, exáudi oratiónem meam. Allelúja.

[Evangelium]
Sequéntia ++ sancti Evangélii secúndum Matthaeum.
!Matth 13:31-35
In illo témpore: Dixit Jesus turbis parábolam hanc: Símile est regnum coelórum~
grano sinápis, quod accípiens homo seminávit in agro suo: quod mínimum quidem~
est ómnibus semínibus: cum autem créverit, majus est ómnibus oléribus, et fit~
arbor, ita ut vólucres coeli véniant et hábitent in ramis ejus. Aliam parábolam~
locútus est eis: Símile est regnum coelórum ferménto, quod accéptum múlier~
abscóndit in farínæ satis tribus, donec fermentátum est totum. Hæc ómnia locútus~
est Jesus in parábolis ad turbas: et sine parábolis non loquebátur eis: ut~
implerétur quod dictum erat per Prophétam dicéntem: Apériam in parábolis os meum,~
eructábo abscóndita a constitutióne mundi.

[Offertorium]
!Ps 129:1-2
De profúndis clamávi ad te, Dómine: Dómine, exáudi oratiónem meam: de profúndis~
clamávi ad te. Dómine.

[Secreta]
Hæc nos oblátio, Deus, mundet, quæsumus, et rénovet, gubérnet et prótegat.
$Per Dominum

[Communio]
!Marc 11:24
Amen, dico vobis, quidquid orántes pétitis, crédite, quia accipiétis, et fiet~
vobis.

[Postcommunio]
Coeléstibus, Dómine, pasti delíciis: quaesumus; ut semper éadem, per quæ~
veráciter vívimus, appétimus.
$Per Dominum
