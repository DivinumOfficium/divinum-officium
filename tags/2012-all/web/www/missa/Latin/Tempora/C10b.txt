[Name]
Sancta Maria Sabbato ex Cristmas ad Purificationem ; Vultum tuum

[Rule]
Gloria
Suffr=Spiritu;;Ecclesiae,Papa
Prefatio=Maria=veneratione;

[Introitus]
!Ps 44:13; 44:15; 44:16
v. Vultum tuum deprecabúntur omnes dívites plebis: adducántur Regi Vírgines post~
eam: próximæ ejus adducéntur tibi in lætítia et exsultatióne.
!Ps 44:2
Eructávit cor meum verbum bonum: dico ego ópera mea Regi.
&Gloria
v. Vultum tuum deprecabúntur omnes dívites plebis: adducántur Regi Vírgines post~
eam: próximæ ejus adducéntur tibi in lætítia et exsultatióne.

[Oratio]
Deus, qui salútis ætérnæ, beátæ Maríæ virginitáte foecúnda, humáno generi~
praemia præstitísti: tríbue, quaesumus; ut ipsam pro nobis intercédere sentiámus,~
per quam merúimus auctórem vitæ suscípere, Dóminum nostrum Jesum Christum,~
Fílium tuum:
$Qui tecum

[Lectio]
Léctio Epístolæ beáti Pauli Apóstoli ad Titum.
!Tit 3:4-7.
Caríssime: Appáruit benígnitas et humánitas Salvatóris nostri Dei: non ex opéribus justítiæ, quæ fécimus nos, sed secúndum suam misericórdiam salvos nos fecit, per lavácrum regeneratiónis et renovatiónis Spíritus Sancti, quem effúdit in nos abúnde per Jesum Christum, Salvatórem nostrum: ut, justificáti grátia ipsíus, herédes simus secúndum spem vitæ ætérnæ: in Christo Jesu, Dómino nostro.

[Graduale]
!Ps 44:3; 44:2
Speciósus forma præ fíliis hóminum: diffúsa est grátia in lábiis tuis.
V. Eructávit cor meum verbum bonum: dico ego ópera mea Regi: lingua mea cálamus~
scribæ velóciter scribéntis. Allelúja, allelúja.
V. Post partum, Virgo, invioláta permansísti: Dei Génetrix, intercéde pro nobis.~
Allelúja.

[Tractus]
Gaude, María Virgo, cunctas haereses sola interemísti.
V. Quæ Gabriélis Archángeli dictis credidísti.
V. Dum Virgo Deum et hóminem genuísti: et post partum, Virgo, invioláta permansísti.
V. Dei Génetrix, intercéde pro nobis.

[Evangelium]
Sequéntia ++ sancti Evangélii secúndum Lucam.
!Luc 2:15-20
In illo témpore: Pastóres loquebántur ad ínvicem: Transeámus usque Béthlehem, et~
videámus hoc verbum, quod factum est, quod Dóminus osténdit nobis. Et venérunt~
festinántes, et invenérunt Maríam, et Joseph, et Infántem pósitum in præsépio.~
Vidéntes autem cognovérunt de verbo, quod dictum erat illis de Púero hoc. Et~
omnes, qui audiérunt, miráti sunt: et de his, quæ dicta erant a pastóribus ad~
ipsos. María autem conservábat ómnia verba hæc, cónferens in corde suo. Et~
revérsi sunt pastores, glorificántes et laudántes Deum in ómnibus, quæ audíerant~
et víderant, sicut dictum est ad illos.

[Offertorium]
!    
Felix namque es, sacra Virgo María, et omni laude digníssima: quia ex te ortus~
est sol justítiæ, Christus, Deus noster.

[Secreta]
Dómine, propitiatióne, et beátæ Maríæ semper Vírginis intercessióne, ad~
perpétuam atque præséntem hæc oblátio nobis profíciat prosperitátem et pacem.
$Per Dominum

[Communio]
!  
Beáta víscera Maríæ Vírginis, quæ portavérunt ætérni Patris Fílium.

[Postcommunio]
Hæc nos commúnio, Dómine, purget a crímine: et, intercedénte beáta Vírgine Dei~
Genetríce María, coeléstis remédii fáciat esse consórtes.
$Per eundem
