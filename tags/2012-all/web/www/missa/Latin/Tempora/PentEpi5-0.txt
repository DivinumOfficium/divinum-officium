[Rank]
Dominica V quae superfluit Post Epiphaniam;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiae,Papa;;

[Introitus]
!Jer 29:11; 29:12; 29:14
v. Dicit Dóminus: Ego cógito cogitatiónes pacis, et non afflictiónis:~
invocábitis me, et ego exáudiam vos: et redúcam captivitátem vestram de cunctis~
locis
!Ps 84:2
Benedixísti, Dómine, terram tuam: avertísti captivitátem Jacob.
&Gloria
v. Dicit Dóminus: Ego cógito cogitatiónes pacis, et non afflictiónis:~
invocábitis me, et ego exáudiam vos: et redúcam captivitátem vestram de cunctis~
locis

[Oratio]
Famíliam tuam, quaesumus, Dómine, contínua pietáte custódi: ut, quæ in sola spe~
grátiæ coeléstis innítitur, tua semper protectióne muniátur.
$Per Dominum

[Lectio]
Léctio Epístolæ beáti Pauli Apóstoli ad Colossénses
!Col 3:12-17
Fratres: Indúite vos sicut electi Dei, sancti et dilecti, víscera misericórdiæ, benignitátem, humilitátem, modéstiam, patiéntiam: supportántes ínvicem, et donántes vobismetípsis, si quis advérsus áliquem habet querélam: sicut et Dóminus donávit vobis, ita et vos. Super ómnia autem hæc caritátem habéte, quod est vínculum perfectionis: et pax Christi exsúltet in córdibus vestris, in qua et vocáti estis in uno córpore: et grati estóte. Verbum Christi hábitet in vobis abundánter, in omni sapiéntia, docéntes et commonéntes vosmetípsos psalmis, hymnis et cánticis spirituálibus, in grátia cantántes in córdibus vestris Deo. Omne, quodcúmque fácitis in verbo aut in ópere, ómnia in nómine Dómini Jesu Christi, grátias agéntes Deo et Patri per Jesum Christum, Dóminum nostrum.

[Graduale]
!Ps 43:8-9
Liberásti nos, Dómine, ex affligéntibus nos: et eos, qui nos odérunt,~
confudísti.
V. In Deo laudábimur tota die, et in nómine tuo confitébimur in saecula.~
Allelúja, allelúja
!Ps 129:1-2
De profúndis clamávi ad te, Dómine: Dómine, exáudi oratiónem meam. Allelúja.

[Evangelium]
Sequéntia ++ sancti Evangélii secúndum Matthaeum.
!Matt 13:24-30
In illo témpore: Dixit Jesus turbis parábolam hanc: Símile factum est regnum~
coelórum hómini, qui seminávit bonum semen in agro suo. Cum autem dormírent~
hómines, venit inimícus ejus, et superseminávit zizánia in médio trítici, et~
ábiit. Cum autem crevísset herba et fructum fecísset, tunc apparuérunt et~
zizánia. Accedéntes autem servi patrisfamílias, dixérunt ei: Dómine, nonne bonum~
semen seminásti in agro tuo? Unde ergo habet zizánia? Et ait illis: Inimícus~
homo hoc fecit. Servi autem dixérunt ei: Vis, imus, et collígimus ea? Et ait:~
Non: ne forte colligéntes zizánia eradicétis simul cum eis et tríticum. Sínite~
utráque créscere usque ad messem, et in témpore messis dicam messóribus:~
Collígite primum zizáania, et alligáte ea in fascículos ad comburéndum, tríticum~
autem congregáta in hórreum meum.

[Offertorium]
!Ps 129:1-2
De profúndis clamávi ad te, Dómine: Dómine, exáudi oratiónem meam: de profúndis~
clamávi ad te. Dómine.

[Secreta]
Hóstias tibi, Dómine, placatiónis offérimus: ut et delícta nostra miserátus~
absólvas, et nutántia corda tu dírigas.
$Per Dominum

[Communio]
!Mark 11:24
Amen, dico vobis, quidquid orántes pétitis, crédite, quia accipiétis, et fiet~
vobis.

[Postcommunio]
Quaesumus, omnípotens Deus: ut illíus salutáris capiámus efféctum, cujus per hæc~
mystéria pignus accépimus.
$Per Dominum
