[Rank]
S. Antonii de Padua Confessoris;;Duplex;;3;;vide C5

[Rule]
vide C5;
Gloria

[Introitus]
!Ps 36:30-31.
v. Os justi meditábitur sapiéntiam, et lingua ejus loquétur judícium: lex Dei~
ejus in corde ipsíus.
!Ps 36:1
Noli æmulári in malignántibus: neque zeláveris faciéntes iniquitátem. 
&Gloria
v. Os justi meditábitur sapiéntiam, et lingua ejus loquétur judícium: lex Dei~
ejus in corde ipsíus.

[Oratio]
Ecclésiam tuam, Deus, beáti Antónii Confessóris tui sollémnitas votiva~
lætíficet: ut spirituálibus semper muniátur auxíliis et gáudiis pérfrui mereátur~
ætérnis.
$Per Dominum

[Lectio]
Léctio Epístolæ beáti Pauli Apóstoli ad Corínthios.
!1 Cor 4:9-14.
Fratres: Spectaculum facti sumus mundo et Angelis et homínibus. Nos stulti propter Christum, vos autem prudéntes in Christo: nos infírmi, vos autem fortes: vos nóbiles, nos autem ignóbiles. Usque in hanc horam et esurímus, et sitímus, et nudi sumus, et cólaphis caedimur, et instábiles sumus, et laborámus operántes mánibus nostris: maledícimur, et benedícimus: persecutiónem pátimur, et sustinémus: blasphemámur, et obsecrámus: tamquam purgaménta hujus mundi facti sumus, ómnium peripséma usque adhuc. Non ut confúndam vos, hæc scribo, sed ut fílios meos caríssimos móneo: in Christo Jesu, Dómino nostro.

[Graduale]
!Ps 91:13; 9:14
Justus ut palma florébit: sicut cedrus Líbani multiplicábitur in domo Dómini.
!Ps 9:3
Ad
annuntiándum mane misericórdiam tuam, et veritátem tuam per noctem. Allelúja,~
allelúja
!Ps 45:9
Amávit eum Dóminus et ornávit eum: stolam glóriæ índuit eum. Allelúja.

[Evangelium]
Sequéntia ++ sancti Evangélii secúndum Lucam.
!Luke 12:35-40
In illo témpore: Dixit Jesus discípulis suis: Sint lumbi vestri præcíncti, et~
lucérnæ ardéntes in mánibus vestris, et vos símiles homínibus exspectántibus~
dóminum suum, quando revertátur a núptiis: ut, cum vénerit et pulsáverit,~
conféstim apériant ei. Beáti servi illi, quos, cum vénerit dóminus, invénerit~
vigilántes: amen, dico vobis, quod præcínget se, et fáciet illos discúmbere, et~
tránsiens ministrábit illis. Et si vénerit in secúnda vigília, et si in tértia~
vigília vénerit, et ita invénerit, beáti sunt servi illi. Hoc autem scitóte,~
quóniam, si sciret paterfamílias, qua hora fur veníret, vigiláret útique, et non~
síneret pérfodi domum suam. Et vos estóte parati, quia, qua hora non putátis,~
Fílíiis hóminis véniet.

[Offertorium]
!Ps 88:25
Véritas mea et misericórdia mea cum ipso: et in nómine meo exaltábitur cornu~
ejus.

[Secreta]
Præsens oblátio fiat, Dómine, pópulo tuo salutáris: pro quo dignátus es Patri~
tuo te vivéntem hóstiam immoláre:
v. Qui cum eódem Deo Patre et Spíritu Sancto vivis et regnas Deus, per ómnia~
saecula sæculórum.

[Communio]
!Matt 24:46-47
Beátus servus, quem, cum vénerit dóminus, invénerit yigilántem: amen, dico vobis,~
super ómnia bona sua constítuet eum.

[Postcommunio]
Divínis, Dómine, munéribus satiáti: quaesumus; ut, beáti Antónii Confessóris tui~
méritis et intercessióne, salutáris sacrifícii sentiámus efféctum.
$Per Dominum

