44:1 (A karvezetõnek a Liliomok szerint - Korach fiainak tanítókölteménye, a szeretet himnusza.)
44:2 Szívembõl ünnepi ének árad, zengem dalomat a királynak. Nyelvem siet vele, gyors, mint az író vesszeje.
44:3 Szép vagy, szebb, mint bárki az emberek fiai közül. Ajkadon kellem ömlik el, Isten megáldott téged örökre.
44:4 Övezd fel karddal oldalad, te hõs, indulj fönségesen hatalmad teljében!
44:5 Szállj síkra a hûségért, alázatért és igazságért! Feszítsd a húrt az íjadon, mely fenyegetõvé teszi jobbodat!
44:6 Hegyes a nyilad, lám, népek hullanak el elõtted, a király ellenségeit elhagyja erejük.
44:7 A trónod, Isten, mindörökké áll. Uralmad jogara az igazság jogara.
44:8 Szereted az igazságosságot, gyûlölöd a jogtalanságot, ezért kent föl Isten, a te Istened, az öröm olajával, mint senki mást társaid közül.
44:9 Öltözékedbõl mirha és áloé illata árad, elefántcsont termekben húrok pendülnek vidámításodra.
44:10 Királylányok vannak szeretteid között, jobbodon a királynõ áll, Ofir aranyával ékesítve.
44:11 Figyelj, leányom, nézz, fordítsd ide füled, feledd el népedet és atyádnak házát!
44:12 A király kívánja szépségedet, õ urad neked, közeledj hát odaadón!
44:13 Tírusz leánya ajándékokkal deríti örömre arcodat, a leggazdagabb népek
44:14 aranyba foglalt drágakövekkel.
44:15 A királylányt színpompás öltözékben viszik a királyhoz. Hajadonok kísérik, és barátnõit hozzá vezetik.
44:16 Ujjongva, vidám énekkel vonulnak oda, bevonulnak a király várába.
44:17 Atyáid helyett fiaid születnek, fejedelmekké teszed õket országok felett.
44:18 Nevedet hirdetni fogom nemzedékrõl nemzedékre, így a népek mindörökre magasztalnak téged.
