103:1 Áldjad, lelkem, az Urat! Uram, Istenem, mindennél nagyobb vagy! Fönségbe és méltóságba öltözöl,
103:2 a fény, mint köntös, úgy fog körül. Az eget kifeszíted, mint a sátort,
103:3 lakóhelyed a vizek fölött rendezted be. A felhõket fogatként használod, a szelek szárnyán szállsz tova.
103:4 A szeleket követeddé teszed, a haragos villámot szolgáddá.
103:5 A földet biztos alapra helyezted, nem inog meg az idõk folyamán.
103:6 Vizek árjával vetted körül, a hegyeket is vizek borították.
103:7 De parancsodra visszafolytak, s megremegtek mennydörgõ hangodra.
103:8 A hegyek kiemelkedtek, a völgyek leszorultak arra a helyre, amelyet nekik szántál.
103:9 Határt szabtál nekik, amit nem lépnek át, nem önthetik el többé a földet.
103:10 Te öntöd a források vizét patakokba, a hegyek közt csörgedeznek.
103:11 Inni adsz a mezõ vadjainak, a szomjas vadszamár merít belõlük.
103:12 Az ég madarai partjaikon laknak, az ágak közt zengik énekük.
103:13 A hegyeket kamráid vizébõl öntözöd, eged gyümölcsével a földet jóltartod.
103:14 Füvet nevelsz az állatoknak, és növényeket, hogy az ember jóllakhasson; hogy a földbõl kenyeret nyerjen,
103:15 a szívét meg borral vidíthassa hogy az olaj kenetül szolgáljon fejére, s a kenyér erõt kölcsönözzön neki.
103:16 Az Úr fái is teleszívják magukat, a Libanon cédrusai, melyeket ültetett.
103:17 A madarak rakják ott fészküket, tetejükön a gólya tanyázik.
103:18 A zergéé a hegyek magaslata, a borz a sziklák közt rejtõzik.
103:19 Te alkottad a holdat, hogy az idõt mérje, és a nap is tudja, mikor nyugodjék le.
103:20 Te hozod a sötétséget és ránk köszönt az éj, s az erdõ vadjai körülhúznak.
103:21 Az oroszlánkölykök zsákmányért ordítanak, Istentõl követelik táplálékukat.
103:22 De ha a nap fölkel, mind visszavonulnak, és elrejtõznek a barlangokban.
103:23 Az ember elindul a munkája után, hogy dolgozzék az est beálltáig.
103:24 Milyen sokrétû a te mûved, Uram! Mindent bölcsességedben alkottál, s a föld teremtményeiddel van tele.
103:25 Nézd, mily nagy és széles a tenger, benne az élõlények nyüzsgõ sokasága, kicsi és nagy állatok serege.
103:26 Rajta járnak a hajók, s ott kóborol a leviatán is, amit teremtettél, hogy a tengerben kergetõzzék.
103:27 Rád vár minden élõ, hogy ételt adj nekik a kellõ idõben.
103:28 Megadod nekik, és õk összegyûjtik, kitárod kezed, s eltelnek javakkal.
103:29 De ha elrejted arcodat, félelem szállja meg õket. Ha megvonod éltetõ erõdet, elpusztulnak és a porba térnek.
103:30 Ám ha kiárasztod lelkedet, fölébrednek, és megújítod a föld színét.
103:31 Dicsõség legyen az Úrnak mindörökké, örüljön az Úr mûveinek!
103:32 Ha letekint a földre, az megremeg, ha megérinti a hegyeket, azok füstölnek.
103:33 Egész életemben az Úrnak énekelek, zsoltárokkal dicsérem, amíg csak vagyok.
103:34 Találjon tetszésre nála énekem, hisz az Úrban lelem örömöm.
103:35 A bûnösök tûnjenek el a földrõl, és ne legyenek többé gonoszok. Áldjad, lelkem, az Urat!
