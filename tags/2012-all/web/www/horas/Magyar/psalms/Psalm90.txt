90:1 Aki a Fölséges védelmében lakik, aki a Mindenható árnyékában él,
90:2 az így beszél az Úrhoz: Te vagy a váram, és a menedékem, Istenem, benned bízom!
90:3 O szabadít ki az életedre törõ vadász csapdájából.
90:4 Szárnyaival oltalmaz, tollai alatt menedékre lelsz, hûsége a védõpajzsod.
90:5 Nem kell félned az éji kísértettõl, sem a nappal repülõ nyilaktól;
90:6 sem a sötétben terjedõ ragálytól, sem a fényes nappal kitörõ dögvésztõl.
90:7 S ha ezren esnek is el oldaladon, a jobbod felõl tízezren, téged nem találnak el.
90:8 Saját szemeddel láthatod majd, látni fogod a bosszút a bûnösökön.
90:9 Te, aki így beszélsz: az Úr a menedékem, te, aki a Fölségest hívtad oltalmadra.
90:10 Így nem ér semmi baj, csapás nem közelít sátradhoz.
90:11 Mert elküldi angyalait hozzád, hogy védelmezzenek minden utadon.
90:12 A kezükön hordoznak majd téged, nehogy kõbe botoljék a lábad.
90:13 Oroszlánok és kígyók között lépdelsz, oroszlánkölyköt és sárkányt tiporsz el.
90:14 Hû volt hozzám, azért megmentem, védelmezem, mert ismeri nevemet.
90:15 Ha hozzám fordul, meghallgatom, minden szükségben közel vagyok hozzá, megszabadítom és dicsõséget szerzek neki.
90:16 Napok teljességével áldom meg és megmutatom neki üdvösségemet.
