77:1 (Aszaf tanítókölteménye.) Népem, figyelj tanító szavamra, hallgassátok meg szám tanítását!
77:2 Példabeszédre nyitom meg ajkam, õsidõk titkait hirdetem nektek,
77:3 amit hallottunk, amit megismertünk, s amit õseink beszéltek el nekünk.
77:4 Nem titkoljuk el fiaink elõl, hanem hirdetjük a jövõ nemzedéknek. Az Úr dicsõ tetteit, erejét, és a csodákat, amelyeket mûvelt.
77:5 Ám parancsul adta Jákobnak, s mint törvényt rendelte Izraelnek, hogy amit kinyilatkoztatott az atyáknak, azt hirdetniük kell fiaiknak,
77:6 hadd ismerjék meg a jövõ nemzedékek, a fiak, akik majd születnek. Aztán õk kelnek fel és tovább hirdetik gyermekeiknek.
77:7 Hogy Istenbe vessék reményüket, ne feledjék el Isten tetteit, hanem teljesítsék parancsait.
77:8 Ne legyenek, mint atyáik voltak: nyakas, pártütõ nemzedék; nemzedék, amely ingatag szívével nem volt hûséges Istenéhez.
77:9 Efraim fiai, az íjászok az ütközet napján megfutamodtak.
77:10 Isten szövetségét nem tartották, s vonakodtak törvénye szerint élni.
77:11 Elfelejtették tetteit és csodáit, amelyeket még láthattak.
77:12 Csodákat tett az atyák szeme láttára Egyiptom földjén és Tánisz mezején.
77:13 Szétválasztotta a tengert, s engedte, hogy átvonuljanak; a vizet feltorlaszolta, mint valami falat.
77:14 Nappal a felhõben vezette õket, éjjel pedig a tûznek fényénél.
77:15 Megrepesztette a sziklát a pusztában, s a kicsorduló forrásból bõven adott inni.
77:16 Patakokat csalt elõ a sziklából, és vizüket bõven árasztotta.
77:17 S mégsem szûntek meg vétkezni ellene, szembeszálltak a pusztában a Fölségessel.
77:18 Szívükben kísértették Istent, mohóságukban ételt követeltek.
77:19 Zúgolódtak Isten ellen s így szóltak: Tud-e Isten itt a pusztában asztalt teríteni?
77:20 S lám, rácsapott a sziklára, és megeredt a víz, elõtört a forrás. De tud-e népének kenyeret adni, és húsételrõl gondoskodni?
77:21 Hallotta ezt az Úr és haragra gerjedt, tûz csapott fel Jákob ellen, haragja fellobbant Izrael ellen.
77:22 Mert nem hittek az Istenben és nem bíztak segítségében.
77:23 De ott fenn parancsot adott a felhõknek, s megnyitotta az egek kapuit.
77:24 Mannát hullatott az égbõl eledelül, égi kenyeret adott nekik.
77:25 Az erõsek kenyerét ette az ember, ételt küldött nekik bõségesen.
77:26 Keleti szelet támasztott az égbõl, s hatalmával fölkeltette a déli szelet.
77:27 Húst hullatott rájuk homokesõ módján, szárnyas madarakat, tenger fövényeként.
77:28 Táboruk közepén hullottak le, sátraik mellé körös-körül.
77:29 Ettek és jóllaktak; így teljesítette kívánságukat.
77:30 De még éhségük meg se szûnt, az étel még szájukban volt,
77:31 Isten haragja újra fölgerjedt ellenük. Nagyjaik közé a halált vetette, Izrael ifjúságát leterítette.
77:32 De õk azért tovább vétkeztek, csodáinak nem adtak hitelt.
77:33 Ezért napjaikat megrövidítette, éveiknek hamar véget vetett.
77:34 Ha megverte õket, keresni kezdték, megtértek és kérdeztek utána.
77:35 Eszükbe jutott, hogy Isten a sziklájuk, a fölséges Isten a szabadítójuk.
77:36 Mégis megcsalták a szájukkal, nyelvükkel hazudtak neki.
77:37 Szívük nem volt egyenes elõtte, szövetségét nem tartották hûségesen.
77:38 Bûneiket mégis elengedte, nem pusztította el õket. Újra meg újra fékezte haragját, nem zúdította rájuk indulata árját.
77:39 Gondolt rá, hogy csak testi lények, olyanok, mint a fuvallat, amely eloszlik és nem tér vissza.
77:40 Hányszor gerjesztették fel haragját a pusztán, hányszor okoztak neki gondot a sivatagban!
77:41 Kísértették Istent újra meg újra, keserûséget okoztak Izrael Szentjének.
77:42 Nem emlékeztek vissza a kezére, sem a napra, amelyen kiszabadította az ellenség hatalmából õket.
77:43 Amikor jeleket mûvelt Egyiptom földjén, és csodatetteket Tánisz mezején;
77:44 amikor vérré változtatta folyóikat, és patakjaikat, hogy senki ne ihassék.
77:45 Legyeket küldött rájuk, hogy halált okozzanak, és békákat, hogy pusztulást hozzanak.
77:46 A rovaroknak bõ aratást adott, a sáskáknak adta munkájuk gyümölcsét.
77:47 Szõlõjüket elverte záporral, fügefáikat faggyal, jégesõvel.
77:48 Marhájukat dögvész pusztította, nyájaikat villámmal sújtotta.
77:49 Haragjának tüzét szórta rájuk: bosszúság, gond, zaklatás, ártalom tömegét.
77:50 Szabad folyást engedett haragjának: nem kímélte õket a haláltól, s állataikat sem a pusztulástól.
77:51 Lesújtott minden elsõszülöttre Egyiptomban, Kám sátrainak elsõszülötteire, mindnyájukra.
77:52 Népét kihozta, mint a juhokat, s átvezette õket a pusztán, mint a nyájat.
77:53 Biztosan vezette õket, hogy ne tévelyegjenek, s ellenségeiket elnyelte a tenger.
77:54 Elvezette õket szent földjére, a hegyekre, amelyeket jobbja szerzett.
77:55 Szemük láttára elûzte a pogányokat, és nekik adta földjüket örökségül; a pogányok sátrába Izrael törzseit telepítette.
77:56 Mégis megkísértették a Fölségest, kihívták maguk ellen, s nem tartották meg törvényét.
77:57 Mint az atyák, a hûséget megszegve, õk is elfordultak; mint a csalfa íj, eltérültek.
77:58 Magaslataikkal kihívták haragját, bálványaikkal féltékenységre ingerelték.
77:59 Isten hallotta, s indulatra gerjedt: elvetette Izraelt egészen.
77:60 Elhagyta lakóhelyét Silóban, a sátrat, amelyben az emberek közt lakott.
77:61 Hatalmát a fogság prédájára hagyta, dicsõségét ellenség kezére adta.
77:62 Népét kiszolgáltatta a kardnak, szívét harag töltötte el öröksége ellen.
77:63 Fiaikat tûz emésztette meg, leányaik nem mehettek férjhez;
77:64 papjaik kard élén hulltak el, s özvegyeiknek sírni sem volt szabad.
77:65 De aztán mint álomból, fölserkent az Úr, mint a harcos, aki fölkel a bor mellõl.
77:66 Ellenségeinek a hátába csapott, és örök szégyent hozott rájuk.
77:67 József sátrát elvetette, s nem foglalta le Efraim törzsét sem.
77:68 Júdát választotta ki magának, a Sion hegyét, melyet szeretett.
77:69 Mint égi magaslatot, úgy építette a szentélyt, szilárddá tette, mint a földet, amelyet örökre megteremtett.
77:70 Kiválasztotta szolgáját, Dávidot, a juhok aklától hozta el.
77:71 Az anyajuhoktól szólította el, hogy legeltesse Jákobot, a népét, Izraelt, az õ örökségét.
77:72 O szívének egyszerûségében legeltette, s hozzáértõ kézzel vezette.
