144:1 (Dicsõítõ ének - Dávidtól.) Dicsõítelek téged, Istenem, Királyom, nevedet mindörökké áldom!
144:2 Mindennap dicsérlek téged, nevedet örökké magasztalom.
144:3 Nagy az Úr és dicséretre méltó, nagysága mérhetetlen.
144:4 Nemzedék nemzedéknek hirdeti mûvedet, hatalmas tetteidet elbeszélik.
144:5 Dicsõséged fönség és fényesség, és én csodatetteidrõl énekelek.
144:6 Ok félelmes tetteid erejét beszélik, én meg nagyságodat hirdetem.
144:7 Megemlékeznek végtelen jóságodról, és ujjonganak igazságosságodon.
144:8 Az Úr irgalmas és jóságos, megfontolt a haragban, és bõséges nála a kegyelem.
144:9 Az Úr jóságos mindenkihez, telve irgalommal minden iránt, amit alkotott.
144:10 Dicsérjen téged, Uram, minden alkotásod, és híveid dicsõítsenek!
144:11 Beszéljenek országod fényérõl, és énekeljenek mindenhatóságodról,
144:12 hirdessék az emberek hatalmas tetteidet és királyságodnak ragyogó fönségét!
144:13 Királyságod örök királyság, uralmad tart minden nemzedéken át. Az Úr hûséges minden szavában, és jóságos minden mûvében.
144:14 Az Úr fenntartja a botladozót, és fölemeli, akit megaláztak.
144:15 Minden szem terád vár, te adsz nekik ételt a kellõ idõben;
144:16 megnyitod a kezed, és minden élõt betöltesz javaiddal.
144:17 Igazságos az Úr minden útján, és jóságos minden mûvében.
144:18 Közel az Úr mindenkihez, aki hozzá kiált, mindenkihez, aki tiszta szívbõl hívja.
144:19 Akik félik, azoknak teljesíti kívánságát, meghallgatja kérésüket és megmenti õket.
144:20 Megõriz az Úr mindenkit, aki szereti, de a gonoszokat megsemmisíti.
144:21 Szám hirdeti az Úr dicséretét. Minden test áldja szent nevét mindörökkön örökké!
