(Esekias eneke * Isa 38:10-24)
10 Én mondám: Az én napjaim közepén megyek az alvilág kapuihoz, 
11 keresve esztendeim maradványát mondám: Nem látom az Úr Istent az élõk földén; 
12 nem látok többé embert és nyugalomban lakót. 
13 Életem elvétetik, és összegöngyöltetik, mint a pásztorok sátora; 
14 elmetszetik, mint a szövõtõl, életem; még mikor kezdeném, elmetsz engem; reggeltõl estig végemre jársz. 
15 Bíztam a reggelhez, és mint az oroszlán, úgy összetörte csontaimat;
16 reggeltõl estig végemre jársz, mint a fiók fecske, úgy kiáltok; nyögök, mint a galamb; 
17 meggyengûltek szemeim, nézvén a magasba. 
18 Uram! erõszakot szenvedek, fogd fel ügyemet, Mit mondjak? vagy mit felel nekem õ, holott maga cselekedte?
19 Átgondolom elõtted minden esztendõmet lelkem keserûségében. 
20 Uram! ha így kell élni, és ilyenekben áll az én lelkem élete, megfeddhetsz engem, és megeleveníthetsz engem. Ime békeségemûl lett legkeservesebb keserûségem; 
21 te megszabadítottad lelkemet, hogy el ne veszszen, hátad mögé vetetted minden bûnömet. 
22 Mert nem az alvilág teszen rólad vallást, sem a halál nem dicsér téged; nem várnak, kik a sírgödörbe leszállnak, a te hûségedre; 
23 az élõ, az élõ teszen rólad vallást, mint én is ma; az atya a fiaknak adja tudtúl a te hûségedet. 
24 Uram! szabadíts meg engem, és zsoltárainkat énekelni fogjuk életünk teljes napjain az Úr házában
