[Rank]
Feria Quarta infra Hebdomadam Passionis;;Feria major;;2

[Rule]

[Lectio1]
Lectio sancti Evangelii secundum Joannem.
!John 10:22-38
In illo tempore: Facta sunt encaenia in Jerosolymis: et hiems erat. Et ambulabat Jesus in templo, in porticu Salomonis. Et reliqua.
_
Homilia sancti Augustini Episcopi.
!Tractatus 48. in Joannem, circa init.
Encaenia festivitas erat dedicationis templi. Graece enim caenon dicitur novum. Quandocumque novum aliquid fuerit dedicatum, encaenia vocantur. Jam et usus habet hoc verbum. Si quis nova tunica induatur, encaeniare dicitur. Illum enim diem, quo templum dedicatum est, Judaei solemniter celebrabant: ipse dies festus agebatur, cum ea quae lecta sunt, locutus est Dominus. Hiems erat, et ambulabat Jesus in templo, in porticu Salomonis. Circumdederunt ergo eum Judaei, et dicebant ei: Quousque animam nostram tollis? Si tu es Christus, dic nobis palam. Non veritatem desiderabant, sed calumniam praeparabant.

[Responsory1]
@Tempora/Quad5-0:Responsory7

[Lectio2]
Hiems erat, et frigidi erant: ad illum enim divinum ignem accedere pigri erant. Si accedere est credere: qui credit, accedit: qui negat, recedit. Non movetur anima pedibus, sed affectibus. Friguerant diligendi caritate, et ardebant nocendi cupiditate. Longe aberant, et ibi erant: non accedebant credendo, et premebant persequendo. Quaerebant audire a Domino, Ego sum Christus: et fortasse de Christo secundum hominem sapiebant. Praedicaverunt enim prophetae Christum: sed divinitatem Christi et in prophetis et in ipso Evangelio nec haeretici intelligunt: quanto minus Judaei, quamdiu velamen est super cor eorum?

[Responsory2]
@Tempora/Quad5-0:Responsory8

[Lectio3]
Denique quodam loco sciens eos dominus Iesus de Christo secundum hominem sapere, non secundum deum: secundum id quod homo erat, non secundum id quuod deus etiam assumpto homine permanebat: ait illis. Quid uobis uidetur de Christo, cuius filius est? Responderunt secundum opinionationem suam, Dauid. Sic enim legerant: et hoc solo tenebant quia diuinitatem eius legebant, sed non intelligebant. Dominus autem, ut eos suspenderet ad quærendam eius diuinitatem, cuius contemnebant infirmitatem, respondit eis. Quo modo ergo Dauid in spiritu dicit eum dominum, dicens: Dixit dominus domino meo, sed a dextris meis, donec ponam inimicos tuos sub pedibus tuis? Si ergo Dauid in spiritu dicit eum dominum, quomodo filius eius est? Non negauit, sed interrogauit, ne quis hoc cum audierit, putet quod dominus Iesus negauerit se filium esse Dauid.

[Responsory3]
@Tempora/Quad5-0:Responsory9

[Ant 2]
Oves meae * vocem meam audiunt: et ego Dominus agnosco eas.

[Oratio 2]
Sanctificato hoc jejunio, Deus, tuorum corda fidelium miserator illustra: et quibus devotionis praestas affectum, praebe supplicantibus pium benignus auditum.
$Per Dominum

[Ant 3]
Multa bona opera * operatus sum vobis: propter quod opus vultis me occidere?

[Oratio 3]
Adesto supplicationibus nostris omnipotens Deus: et quibus fiduciam sperandae pietatis indulges, consuetae misericordiae tribue benignus effectum.
$Per Dominum.
