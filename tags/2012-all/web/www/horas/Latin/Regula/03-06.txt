03-06# Ex Regula Sancti Patri Nostri Benedicti. Caput 29: Si debeant fratres exeuntes de monasterio item recipi 
_
Frater qui proprio vitio egreditur de monasterio, si reverti voluerit, spondeat prius omnem emendationem pro quo egressus est, et sic in ultimo gradu recipiatur, ut ex hoc eius humilitas conprobetur. Quod si denuo exierit, usque tertio ita recipiatur, iam postea sciens omnem sibi reversionis aditum denegari. 

