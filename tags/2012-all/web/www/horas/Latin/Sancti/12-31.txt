[Rank]
S. Silvestri Papae et Conf.;;Duplex;;3;;vide C4

[Rank1960]
Die septima post Nativitatem;;Duplex II class;;5;;ex Sancti/12-25

[RankNewcal]
S. Silvestri Papae et Conf.;;Duplex optional;;2;;vide C4

[Rule]
vide C4;
9 lectiones
OPapaC=Silvéstrum;

[Oratio]
Da quaesumus omnipotens Deus: ut beati Silvestri Confessoris tui atque~
Pontificis veneranda solemnitas, et devotionem nobis augeat et salutem.
$Per Dominum.

[Lectio1]
De Epistola ad Romanos.
!Rom 3:19-22
19 Scimus autem quoniam quaecumque lex loquitur, iis, qui in lege sunt, loquitur: ut omne os obstruatur, et subditus fiat omnis mundus Deo:
20 quia ex operibus legis non justificabitur omnis caro coram illo. Per legem enim cognitio peccati.
21 Nunc autem sine lege justitia Dei manifestata est: testificata a lege et prophetis.
22 Justitia autem Dei per fidem Jesu Christi in omnes et super omnes qui credunt in eum: non enim est distinctio:


[Responsory1]
@Sancti/12-25:Responsory2

[Lectio2]
!Rom 3:23-26
23 omnes enim peccaverunt, et egent gloria Dei.
24 Justificati gratis per gratiam ipsius, per redemptionem quae est in Christo Jesu,
25 quem proposuit Deus propitiationem per fidem in sanguine ipsius, ad ostensionem justitiae suae propter remissionem praecedentium delictorum
26 in sustentatione Dei, ad ostensionem justitiae ejus in hoc tempore: ut sit ipse justus, et justificans eum, qui est ex fide Jesu Christi.


[Responsory2]
@Sancti/12-25:Responsory3

[Lectio3]
!Rom 3:27-31
27 Ubi est ergo gloriatio tua? Exclusa est. Per quam legem? Factorum? Non: sed per legem fidei.
28 Arbitramur enim justificari hominem per fidem sine operibus legis.
29 An Judaeorum Deus tantum? nonne et gentium? Immo et gentium:
30 quoniam quidem unus est Deus, qui justificat circumcisionem ex fide, et praeputium per fidem.
31 Legem ergo destruimus per fidem? Absit: sed legem statuimus.


[Responsory3]
@Sancti/12-25:Responsory4

[Lectio4]
Silvester Romanus, patre Rufino, a prima aetate operam dedit Cyrino~
presbytero: cujus doctrinam et mores egregie imitatus est. Hic saeviente~
persecutione, in Soracte monte latitaverat, et trigesimum annum agens, presbyter~
sanctae Romanae Ecclesiae a Marcellino Pontifice creatur. Quo in munere cum omni~
laude clericis aliis antecelleret, in Melchiadis postea locum successit,~
imperatore Constantino, qui antea pacem Ecclesiae Christi lege publica dederat.~
Vix Ecclesiae gubernacula tractanda susceperat, Constantinum, jam Crucis signo~
caelitus illustratum, et de hoste Maxentio victorem, ad tuendam propagandamque~
christianam religionem impense fovit. Quem etiam, uti vetus Ecclesiae Romanae~
refert traditio Apostolorum imagines recognoscere fecit, sacro baptismate~
tinxit, et ab infidelitetis lepra mundavit.

[Lectio5]
Itaque auctore Silvestro pius imperator quam christifidelibus publice templa~
exstruendi tribuerat facultatem, eam exemplo suo confirmavit; multas enim erexit~
Basilicas, scilicet Lateranensem Christo Servatori, Vaticanam sancto Petro,~
Ostiensem sancto Paulo, sancto Laurentio in Agro Verano, sanctae Cruci in Atrio~
Sessoriano, sancto Petro et Marcellino ac sanctae Agneti in viis Lavicana et~
Nomentana, et alias, quas sacris imaginibus splendide exornavit, et, muneribus~
praedusque attributis, magnificentissime locupletavit. Hoc Pontifice habitum est~
Concilium Nicaenum primum, ubi praesidentibus ejus legatis, praesenteque~
Constantino, et trecentis decem et octo episcopis, sancta et catholica fides~
explicata est, Ario ejusque sectatoribus condemnatis; quod etiam Concilium,~
petentibus Patribus, confirmavit in synodo Romae habita, ubi iterum Arius~
condemnatus est. Multa item decreta fecit Ecclesiae Dei utilia, quae sub ejus~
nomine recensentur; id est, ut a solo Episcopo chrisma conficeretur; ut~
Presbyter chrismate baptizati summum uniret verticem; ut Diaconi dalmaticis in~
ecclesia, et palla linostima ad laevam uterentur; ut in lineo tantum velo~
sacrificium altaris conficeretur.

[Lectio6]
Idem praescripsisse traditur tempus omnibus, qui ordinibus initiati essent,~
exercendi singulos ordines in Ecclesia, antequam quisque ad altiorem gradum~
ascenderet; ut laicus clerico non inferret crimen; ne clericus apud profanum~
judicem causam diceret. Sabbati et Dominici diei nomine retento, reliquos~
hebdomadae dies feriarum nomine distinctos, ut jam ante in Ecclesia vocari~
coeperant, appellari voluit, quo significaretur, quotidie clericos, abjecta~
ceterarum rerum cura, uni Deo prorsus vacare debere. Huic coelesti prudentiae,~
qua Ecclesiam administrabat, insignis vitae sanctitas, et benignitas in pauperes~
perpetuo respondit. Quo in genere providit, ut clericis copiosis egentes~
conjungeret, et sacris virginibus, quae ad victum necessaria essent,~
suppeditarentur. Vixit in pontificatu annos viginti unum, menses decem, diem~
unum. Sepultus est in caemeterio Priscillae, via Salaria. Fecit ordinationes~
septem mense Decembri, quibus creavit presbyteros quadraginta duos, diaconos~
viginti quinque, episcopos per diversa loca sexaginta quinque.

[Lectio7]
@Commune/C4:Lectio71

[Lectio8]
@Commune/C4:Lectio81

[Lectio9]
@Commune/C4:Lectio91

[Commemoratio 2]
@Sancti/12-25:Octava

[Commemoratio 3]
@Sancti/12-25:Octava

