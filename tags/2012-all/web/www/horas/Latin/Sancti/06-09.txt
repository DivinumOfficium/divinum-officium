[Rank]
Ss. Primi et Feliciani Martyrum;;Simplex;;1.1;;vide C3

[Rule]
vide C3;

[Oratio]
Fac nos, quaesumus Domine, sanctorum Martyrum tuorum Primi et Feliciani semper festa sectari: quorum suffragiis protectionis tuae dona sentiamus.
$Per Dominum

[Lectio93]
Primus et Felicianus fratres, in persecutione Diocletiani et Maximiani accusati christianae religionis, in vincula conjiciuntur: quibus soluti, inde eripiuntur ab Angelo. Mox ad praetorem adducti, cum christianam fidem acerrime tuerentur, alter ab altero distracti sunt: ac primum varie tentata est constantia Feliciani. Sed cum suasores impietatis se posse quidquam verbis proficere desperarent, affixis stipiti manibus ejus et pedibus, ipsum sine cibo et potu inde triduum pendentem reliquerunt. Postridie ejus diei praetor vocatum ad se Primum sic affatur: Vides, quanto sit prudentior, quam tu, frater tuus, qui obsecutus imperatoribus, apud ipsos est honoratus? Quem si tu quoque imitari volueris, particeps eris ejus honoris et gratiae. Cui Primus: Quid factum sit fratri meo, cognovi ex Angelo. Utinam quemadmodum sum cum eo voluntate conjunctissimus, sic ab eodem ne martyrio disjungar. Quo dicto excanduit praetor, et ad ceteros cruciatus, quibus Primum affecit, praesente jam Feliciano, liquatum igne plumbum in os ejus jussit infundi. Mox utrumque perduci imperat in theatrum, in eosque immitti duos leones: qui prostrati ad eorum genua, capite et cauda ipsis blandiebantur. Ad id spectaculum cum amplius duodecim millia hominum convenissent, quingenti cum suis familiis christianam religionem susceperunt. Quibus rebus permotus praetor eos securi percuti jussit
&teDeum

[Ant 2]
Vestri capilli capitis * omnes numerati sunt: nolite timere: multis passeribus meliores estis vos.

[Versum 2]
V. Exsultabunt Sancti in gloria.
R. Laetabuntur in cubilibus suis.
