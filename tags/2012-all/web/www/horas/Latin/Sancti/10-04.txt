[Rank]
S. Francisci Confessoris;;Duplex majus;;4;;vide C5

[Rule]
vide C5;
9 lectiones

[Oratio]
Deus, qui Ecclesiam tuam beati Francisci meritis foetu novae prolis amplificas:~
tribue nobis ex ejus imitatione terrena despicere, et coelestium donorum semper~
participatione gaudere.
$Per Dominum

[Lectio4]
Franciscus, Assisii in Umbria natus, patris exemplum secutus, a prima aetate~
mercaturam fecit. Qui quodam die pauperem, pro Christi amore flagitantem~
pecuniam, cum praeter consuetudinem repulisset, repente eo facto commotus, large~
ei misericordiam impertivit: et ex eo die Deo promisit se nemini umquam poscenti~
eleemosynam negaturum. Cum vero post in gravem morbum incidisset, ex eo~
aliquando confirmatus, coepit ardentius colere officia caritatis. Qua in~
exercitatione tantum profecit, ut evangelicae perfectionis cupidus, quidquid~
haberet, pauperibus largiretur. Quod ferens iniquius pater, eum ad Assisinatem~
episcopum duxit, ut coram illo bonis cederet paternis: qui rejectis etiam~
vestibus, patri concessit omnia, illud subjungens, sibi in posterum majorem~
facultatem fore dicendi: Pater noster, qui es in caelis.

[Lectio5]
Cum autem illud ex Evangelio audisset: Nolite possidere aurum, neque argentum,~
neque pecuniam in zonis vestris, non peram in via, neque duas tunicas, neque~
calceamenta: sibi eam regulam servandam proposuit. Itaque detractis calceis, et~
una contentus tunica, cum duodecim socios adhibuisset, ordinem Minorum~
instituit. Quare Romam venit, anno salutis millesimo ducentesimo nono, ut sui~
ordinis regula ab Apostolica Sede confirmaretur. Quem cum accedentem ad se~
Summus Pontifex Innocentius tertius rejecisset; quod in somnis postea sibi ille,~
quem repulerat, collabentem Lateranensem basilicam suis humeris sustinere visus~
esset, conquisitum accersi jussit: benigneque accipiens, omnem ejus institutorum~
rationem confirmavit. Franciscus igitur, dimissis in omnes orbis terrae partes~
fratribus ad praedicandum Christi Evangelium, ipse cupiens sibi aliquam dari~
martyrii occasionem, navigavit in Syriam: ubi a rege Soldano liberalissime~
tractatus, cum nihil proficeret, rediit in Italiam.

[Lectio6]
Multis igitur exstructis suae familiae domiciliis, se in solitudinem montis~
Alverni contulit: ubi quadraginta dierum, propter honorem sancti Michaelis~
Archangeli, jejunio inchoato, festo die Exaltationis sanctae Crucis ei Seraphim~
crucifixi effigiem inter alas continens apparuit: qui ejus et manibus, et~
pedibus, et lateri vestigia clavorum improssit: quae sanctus Bonaventura, cum~
Alexandri quarti Summi Pontificis praedicationi interesset, narrasse Pontificem a~
se visa esse, litteris commendavit. His insignibus summi in eum Christi amoris,~
maximam habebat omnium admirationem. Ac biennio post graviter aegrotans, deferri~
voluit in ecclesiam sanctae Mariae Angelorum, ut ubi gratiae spiritum a Deo~
acceperat, ibi spiritum vitae redderet. Eo in loco fratres ad paupertatem ac~
patientiam, et sanctae Romanae Ecclesiae fidem servandam cohortatus, Psalmum~
illum pronuntians, Voce mea ad Dominum clamavi; in eo versiculo, Me exspectant~
justi, donec retribuas mihi: efflavit animam quarto Nonas Octobris. Quem~
miraculis clarum Gregorius nonus Pontifex Maximus in sanctorum numerum~
adscripsit.

[Lectio7]
@Sancti/02-24:Lectio7

[Lectio8]
@Sancti/02-24:Lectio8

[Lectio9]
@Sancti/02-24:Lectio9

[Lectio94]
Franciscus, Assisii in Umbria natus, patris exemplum secutus a prima aetate~
mercaturam fecit. Gravi morbo correptus, convaluisset, coepit ardentius colere~
caritatis officia, et patri id indigne ferenti, bona omnia cessit, subiungens, sibi in~
posterum maiorem facultatem fore dicendi: Pater noster, qui es in coelis. Cum~
autem ex Evangelico apostolicae paupertatis monita audisset, detractis calceis~
et una contentus tunica, duodecim socios adhibuisset Ordinem Minorum instituit;~
quem, a summo Pontifice Innocentio tertio, caelitus admonito, confirmatum,~
mirifice propagavit. Mox in solitudinem montis Alverni se contulit, ibique, die~
Exaltationis sanctae Crucis a Seraphim Crucifixi effigiem inter alas~
prae se ferente, sacra accepit stigmata; in eius manibus, pedibus et latere~
clavorum et lanceae vestigiis apparentibus. Biennio post graviter aegrotans, in~
ecclesia sanctae Mariae Angelorum, ubi gratiae spiritum a Deo acceperat, fratres~
ad paupertatem, patientiam et sanctae Romanae Ecclesiae fidem servandam hortatus,~
piissime animam efflavit quarto Nonas Octobris.
&teDeum
