 [Rank]
Feria III post Ascension;;Feria;;1;;vide TemporaM/Pasc5-4

[Rule]
Doxology=Asc
Feria Te Deum 

[Lectio1]
De Epistola prima beati Joannis Apostoli.
!1 John 4:1-6
1 Carissimi, nolite omni spiritui credere, sed probate spiritus si ex Deo sint: quoniam multi pseudoprophetae exierunt in mundum.
2 In hoc cognoscitur Spiritus Dei: omnis spiritus qui confitetur Jesum Christum in carne venisse, ex Deo est:
3 et omnis spiritus qui solvit Jesum, ex Deo non est, et hic est antichristus, de quo audistis quoniam venit, et nunc jam in mundo est.
4 Vos ex Deo estis filioli, et vicistis eum, quoniam major est qui in vobis est, quam qui in mundo.
5 Ipsi de mundo sunt: ideo de mundo loquuntur, et mundus eos audit.
6 Nos ex Deo sumus. Qui novit Deum, audit nos; qui non est ex Deo, non audit nos: in hoc cognoscimus Spiritum veritatis, et spiritum erroris.


[Responsory1]
@TemporaM/Pasc5-4:Responsory1

[Lectio2]
!1 John 4:7-14
7 Carissimi, diligamus nos invicem: quia caritas ex Deo est. Et omnis qui diligit, ex Deo natus est, et cognoscit Deum.
8 Qui non diligit, non novit Deum: quoniam Deus caritas est.
9 In hoc apparuit caritas Dei in nobis, quoniam Filium suum unigenitum misit Deus in mundum, ut vivamus per eum.
10 In hoc est caritas: non quasi nos dilexerimus Deum, sed quoniam ipse prior dilexit nos, et misit Filium suum propitiationem pro peccatis nostris.
11 Carissimi, si sic Deus dilexit nos: et nos debemus alterutrum diligere.
12 Deum nemo vidit umquam. Si diligamus invicem, Deus in nobis manet, et caritas ejus in nobis perfecta est.
13 In hoc cognoscimus quoniam in eo manemus, et ipse in nobis: quoniam de Spiritu suo dedit nobis.
14 Et nos vidimus, et testificamur quoniam Pater misit Filium suum Salvatorem mundi.


[Responsory2]
@TemporaM/Pasc5-4:Responsory2

[Lectio3]
!1 John 4:15-21
15 Quisquis confessus fuerit quoniam Jesus est Filius Dei, Deus in eo manet, et ipse in Deo.
16 Et nos cognovimus, et credidimus caritati, quam habet Deus in nobis. Deus caritas est: et qui manet in caritate, in Deo manet, et Deus in eo.
17 In hoc perfecta est caritas Dei nobiscum, ut fiduciam habeamus in die judicii: quia sicut ille est, et nos sumus in hoc mundo.
18 Timor non est in caritate: sed perfecta caritas foras mittit timorem, quoniam timor poenam habet: qui autem timet, non est perfectus in caritate.
19 Nos ergo diligamus Deum, quoniam Deus prior dilexit nos.
20 Si quis dixerit: Quoniam diligo Deum, et fratrem suum oderit, mendax est. Qui enim non diligit fratrem suum quem vidit, Deum, quem non vidit, quomodo potest diligere?
21 Et hoc mandatum habemus a Deo: ut qui diligit Deum, diligat et fratrem suum.


[Responsory3]
@TemporaM/Pasc5-4:Responsory3

[Lectio4]
Sermo sancti Maximi Episcopi.
!Homilia 43, quae est 2. de Pentecoste, ante medium.
Geminit sanctitas vestra, quod aquilae illi de Psalterio, cujus innovatam~
juventutem legimus, comparaverim Salvatorem. Est enim similitudo non parva.~
Sicut enim aquila humilia deserit, alta petit, caelorum vicina conscendit: ita~
et Salvator humilia inferni deservit, paradisi altiora petuit, caelorum fastigia~
penetravit Et sicut aquila relictis terrenis sordibus, sublime volans, purioris~
aeris salubritate perfruitur: ita et Dominus terrenorum faecem deserens~
peccatorum, in sanctis suis
volitans, purioris vitae simplicitate laetatur.

[Lectio5]
Per omnia igitur aquilae comparatio convenit Salvatori. Sed quid facimus, quod~
aquila praedam frequenter diripit, tollit frequenter alienum? Nec in hoc tamen~
dissimilis est Salvator. Praedam enim quodammodo sustulit, cum hominem, quem~
suscepit, inferni raptum faucibus portavit ad caelum, et alienae dominationis~
id est, diabolicae potestatis servum de captivitate erutum, duxit ad altiora~
captivum, sicut scriptum est in Propheta: Ascendens in altum, captivam duxit~
captivitatem, dedit dona hominibus.

[Lectio6]
Ascendit, inquit, in altum, capti. yam duxit captivitatem. Quam bene triumphum~
Domini Propheta describit! Solebat, sicut dicunt, regum triumphantium currus~
captivorum pompa praecedere. Ecce Dominum euntem ad caelos non praecedit, sed~
comitatur gloriosa captivitas, non ante vehiculum ducitur, sed ipsa evehit~
Salvatorem. Quodam enim mysterio, dum Filius Dei filium hominis sustulit ad~
caelum, ipsa captivitas portatur, et portat.

[Lectio7]
Lectio sancti Evangelii secundum Marcum.
!Mark 16:14-20
In illo tempore: Recumbentibus undecim discipulis apparuit illis Jesus: et~
exprobravit incredulitatem eorum, et duritiam cordis: quia iis, qui viderant eum~
resurrexisse, non crediderunt. Et reliqua.
_
De Homilia sancti Gregorii Papae.
!Ex eadem Homilia 29.
Considerandum nobis est, quid est quod Marcus ait: Sedet a dextris Dei: et~
Stephanus dicit: Video caelos apertos, et Filium hominis stantem a dextris Dei.~
Quid est quod hunc Marcus sedentem, Stephanus vero stantem se videre testatur?~
Sed scitis, fratres, quia sedere judicantis est, stare vero pugnantis, vel~
adjuvantis.

[Lectio8]
Quia ergo Redemptor noster assumptus in caelum, et nunc omnia judicat, et ad~
extremum judex omnium veniet; hunc post assumptionem Marcus sedere describit,~
quia post ascensionis suae gloriam judex in fine videbitur. Stephanus vero hunc~
in labore certaminis positus stantem vidit, quem adjutorem habuit: quia ut iste~
in terra persecutorum infidelitatem vinceret, pro illo de caelo illius gratia~
pugnavit.

[Lectio9]
Sequitur: Illi autem profecti praedicaverunt ubique Domino cooperante, et~
sermonem confirmante sequentibus signis. Quid in his considerandum est, quid~
memorise commendandum: nisi quod praeceptum obedientia, obedientiam
vero signa secuta sunt? Sed quia auctore Deo breviter lectionem evangelicam~
exponendo transcurrimus: restat, ut aliquid de ipsa tantae consideratione~
solemnitatis dicamus.
&teDeum

[LectioE]
v. Sequentia Sancti Evangelii secundum Marcum
!Mark 16:14-20
16:14 Novissime recumbentibus illis undecim apparuit: et exprobravit incredulitatem eorum et duritiam cordis: quia iis, qui viderant eum resurrexisse, non crediderunt.
16:15 Et dixit eis: Euntes in mundum universum praedicate Evangelium omni creaturae.
16:16 Qui crediderit, et baptizatus fuerit, salvus erit: qui vero non crediderit, condemnabitur.
16:17 Signa autem eos qui crediderint, haec sequentur: in nomine meo daemonia ejicient: linguis loquentur novis:
16:18 serpentes tollent: et si mortiferum quid biberint, non eis nocebit: super aegros manus imponent, et bene habebunt.
16:19 Et Dominus quidem Jesus postquam locutus est eis, assumptus est in caelum, et sedet a dextris Dei.
16:20 Illi autem profecti praedicaverunt ubique, Domino cooperante, et sermonem confirmante, sequentibus signis.
$Te decet
