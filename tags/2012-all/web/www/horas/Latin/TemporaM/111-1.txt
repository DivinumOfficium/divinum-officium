[Lectio1]
De Ezechiele Propheta
!Ezek 2:2-5
2 Et ingressus est in me spiritus postquam locutus est mihi, et statuit me supra pedes meos: et audivi loquentem ad me,
3 et dicentem: Fili hominis, mitto ego te ad filios Israël, ad gentes apostatrices quae recesserunt a me: ipsi et patres eorum praevaricati sunt pactum meum usque ad diem hanc:
4 et filii dura facie et indomabili corde sunt, ad quos ego mitto te. Et dices ad eos: Haec dicit Dominus Deus:
5 si forte vel ipsi audiant, et si forte quiescant, quoniam domus exasperans est: et scient quia propheta fuerit in medio eorum.


[Responsory1]
R. Redemit populum suum, et liberavit eum: et venient, et exsultabunt in monte~
Sion: et gaudebunt de bonis Domini super frumento, vino, et oleo:
* Et ultra non esurient
V. Eritque anima eorum quasi hortus irriguus.
R. Et ultra non esurient

[Lectio2]
!Ezek 2:6-7
6 Tu ergo, fili hominis, ne timeas eos, neque sermones eorum metuas, quoniam increduli et subversores sunt tecum, et cum scorpionibus habitas. Verba eorum ne timeas, et vultus eorum ne formides, quia domus exasperans est.
7 Loqueris ergo verba mea ad eos, si forte audiant, et quiescant: quoniam irritatores sunt.


[Responsory2]
R. Angustiae mihi sunt unique, et quid eligam ignoro.
* Melius est mihi incidere in manus hominum, quam derelinquere legem Dei mei.
V. Si enim hoc egero, mors mihi est: si autem non egero, non effugiam manus~
vestras.
R. Melius est mihi incidere in manus hominum, quam derelinquere legem Dei mei.

[Lectio3]
!Ezek 2:8-9
8 Tu autem, fili hominis, audi quaecumque loquor ad te, et noli esse exasperans, sicut domus exasperatrix est: aperi os tuum, et comede quaecumque ego do tibi.
9 Et vidi: et ecce manus missa ad me, in qua erat involutus liber: et expandit illum coram me, qui erat scriptus intus et foris: et scriptae erant in eo lamentationes, et carmen, et vae.


[Responsory3]
R. Misit Dominus Angelum suum, et conclusit ora leonum:
* Et non contaminaverunt: quia coram eo injustitia inventa non est in me.
V. Misit Deus misericordiam suam, et veritatem suam: animam meam eripuit de~
medio catulorum leonum.
R. Et non contaminaverunt: quia coram eo injustitia inventa non est in me.
&Gloria
R. Et non contaminaverunt: quia coram eo injustitia inventa non est in me.
