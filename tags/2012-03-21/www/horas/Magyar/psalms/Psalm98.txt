98:1 Király az Úr - a népek reszketnek; kerubok fölött trónol - a föld megremeg.
98:2 Nagy az Úr a Sionon, fönséges minden nép felett: dicsõítsék nagy és félelmetes neved, mert szent
98:3 és hatalmas vagy!
98:4 Király vagy, az igazságosságot szereted te vetetted meg a rend alapját, te alkottad a jogot és az igazságot Jákobban.
98:5 Magasztaljátok az Urat, Istenünket, hajtsatok térdet lába zsámolya elõtt, mert szent!
98:6 Mózes és Áron a papok közül, és Sámuel azok közül, akik megvallották nevét: õk az Úrhoz kiáltottak és meghallgatta õket.
98:7 A felhõoszlopból beszélt hozzájuk, megõrizték bizonyítékait, és a parancsokat, amelyeket rájuk bízott.
98:8 Urunk, Istenünk, te meghallgattad õket, Istenünk, te kegyes voltál hozzájuk, de vétkeiket keményen büntetted.
98:9 Magasztaljátok az Urat, Istenünket, boruljatok le szent hegyén, mert szent az Úr, a mi Istenünk!
