[Rank]
Sabbato infra Octavam Ascensionis;;Semiduplex;;2;;ex Tempora/Pasc5-4

[Rank1960]
Sabbato post Ascension;;Feria;;1;;vide Tempora/Pasc5-4

[Rule]
ex Tempora/Pasc5-4;
9 Lectiones
Doxology=Asc
Feria Te Deum

[Lectio1]
De Epistola secunda beati Petri Apostoli.
!2 Pet 3:1-7
1 Hanc ecce vobis, carissimi, secundam scribo epistolam, in quibus vestram excito in commonitione sinceram mentem:
2 ut memores sitis eorum, quae praedixi, verborum, a sanctis prophetis et apostolorum vestrorum, praeceptorum Domini et Salvatoris.
3 Hoc primum scientes, quod venient in novissimis diebus in deceptione illusores, juxta proprias concupiscentias ambulantes,
4 dicentes: Ubi est promissio, aut adventus ejus? ex quo enim patres dormierunt, omnia sic perseverant ab initio creaturae.
5 Latet enim eos hoc volentes, quod caeli erant prius, et terra de aqua, et per aquam consistens Dei verbo:
6 per quae, ille tunc mundus aqua inundatus, periit.
7 Caeli autem, qui nunc sunt, et terra eodem verbo repositi sunt, igni reservati in diem judicii, et perditionis impiorum hominum.

[Responsory1]
@Tempora/Pasc5-4:Responsory1

[Lectio2]
!2 Pet 3:8-13
8 Unum vero hoc non lateat vos, carissimi, quia unus dies apud Dominum sicut mille anni, et mille anni sicut dies unus.
9 Non tardat Dominus promissionem suam, sicut quidam existimant: sed patienter agit propter vos, nolens aliquos perire, sed omnes ad pœnitentiam reverti.
10 Adveniet autem dies Domini ut fur: in quo caeli magno impetu transient, elementa vero calore solventur, terra autem et quae in ipsa sunt opera, exurentur.
11 Cum igitur haec omnia dissolvenda sunt, quales oportet vos esse in sanctis conversationibus, et pietatibus,
12 exspectantes, et properantes in adventum diei Domini, per quem caeli ardentes solventur, et elementa ignis ardore tabescent?
13 Novos vero caelos, et novam terram secundum promissa ipsius exspectamus, in quibus justitia habitat.

[Responsory2]
@Tempora/Pasc5-4:Responsory2

[Lectio3]
!2 Pet 3:14-18
14 Propter quod, carissimi, haec exspectantes, satagite immaculati, et inviolati ei inveniri in pace:
15 et Domini nostri longanimitatem, salutem arbitremini: sicut et carissimus frater noster Paulus secundum datam sibi sapientiam scripsit vobis,
16 sicut et omnibus epistolis, loquens in eis de his in quibus sunt quaedam difficilia intellectu, quae indocti et instabiles depravant, sicut et ceteras Scripturas, ad suam ipsorum perditionem.
17 Vos igitur fratres, praescientes custodite, ne insipientium errore traducti excidatis a propria firmitate:
18 crescite vero in gratia, et in cognitione Domini nostri, et Salvatoris Jesu Christi. Ipsi gloria et nunc, et in diem aeternitatis. Amen.

[Responsory3]
@Tempora/Pasc5-4:Responsory3

[Lectio4]
De sermone S.Leonis papæ
Expletis omnibus, quæ euangelicæ prædicationi, et noui testamenti mysteriis congruebant, dominus noster Iesus Christus, quadragesimum post resurrectionem die, coram discipulis elevatus est in cœlum, corporali præsentiæ modum fecit, mansuris in patris dextera, donec tempora, multiplicandis ecclesiæ filiis diuinitus præstituta, peragantur, et ad judicandos uiuos et mortuos in eadem carne, in qua ascendit adueniat. Quod itaque redemptoris nostri conspicuum fuit, in sacramenta transiuit, et ut fides excellentior esset, ac firmior, uisioni doctrina successit, cuius auctoritatem supernis illuminata radiis credentium corda sequerentur. Hanc fidem ascensione domini auctam et spiritus sancti munere roboratam, non uincula, non carceres, non exilia, non fames, non ignis, non laniatus ferarum, nec exquisita persequentum crudelitatibus supplicia terruerunt.

[Lectio5]   
Pro hac fide per uniuersum mundum solum uiri, sed etiam feminæ, nec tantum impubes pueri, sed etiam te neræ (sic) uirgines usque ad effusionem sanguinis decertarunt. Hæc fides dæmonia eiecit, ægritudines depulit, mortuos suscitauit. Vnde et ipsi beati apostoli, qui tot miraculis cofirmati, tot sermonibus eruditi, atrocitatem tamen dominicæ passionis expauerant, et ueritatem resurrectionis eius non sine hæsitatione susceperant, tantum de ascensione domini profecerunt, ut, quidquid illis prius intulerat metum, uerteretur in gaudium, totam enim contemplationem animi in diuinitatem ad patris dexteram considentis erexerant, nec iam corporeæ uisionis tardabantur obiectu, quo minus in aciem mentis intenderent, quod nec a patre descendendo abfuerat, nec a discipulis ascendendo discesserat.

[Lectio6]
Tunc igitur, dilectissimi, filius hominis dei filius excellentius sacratiusque innotuit, cum in paternæ maiestatis gloriam se recepit, et ineffabili modo cœpit esse diuinitate præsentior, qui factus est humanitate longinquior. Tunc ad æqualem patri filium eruditior fides gressu cœpit mentis accedere, et contrectatione in Christo corporeæ substantiæ, quæ patre minor est, non egere: quoniam glorificari corporis manente natura eo fides credentium uocabatur, ubi non carnali manu, sed spirituali intellectu par genitori unigenitus tangeretur. Hinc illud est, quod post resurrectionem suam dominus

[Lectio7]
Lectio sancti Evangelii secundum Marcum.
!Mark 16:14-20
In illo tempore: Recumbentibus undecim discipulis, apparuit illis Jesus: et exprobravit incredulitatem eorum, et duritiam cordis: quia iis, qui viderant eum resurrexisse, non crediderunt. Et reliqua.
_
De Homilia sancti Gregorii Papae.
!Ex eadem Homilia 29.
Signa autem eos qui credituri sunt, haec sequentur. In nomine meo daemonia ejicient, linguis loquentur novis, serpentes tollent: et si mortiferum quid biberint, non eis nocebit: super aegros manus imponent, et bene habebunt. Numquid nam, fratres mei, quia ista signa non facitis, minime creditis? Sed haec necessaria in exordio Ecclesias fuerunt. Ut enim ad fidem cresceret multitudo credentium, miraculis fuerat nutrienda: quia et nos, cum arbusta plantamus, tamdiu eis aquam infundimus, quousque ea in terra jam coaluisse videamus: et si semel radicem fixerint, irrigatio cessabit. Hinc est enim, quod Paulus dicit: Linguae in signum sunt non fidelibus, sed infidelibus.

[Lectio8]
Habemus de his signis atque virtutibus, quae adhuc subtilius considerare debeamus. Sancta quippe Ecclesia quotidie spiritaliter facit, quod tunc per Apostolos corporaliter faciebat. Nam sacerdotes ejus cum per exorcismi gratiam manum credentibus imponunt, et habitare malignos spiritus in eorum mente contradicunt, quid aliud faciunt, nisi daemonia ejiciunt? Et fideles quique, qui jam vitae veteris saecularia verba derelinquunt, sancta autem mysteria insonant, conditoris sui laudes et potentiam quantum praevalent, narrant: quid aliud faciunt, nisi novis linguis loquuntur? Qui dum bonis suis exhortationibus malitiam de alienis cordibus auferunt, serpentes tollunt.

[Lectio9]
Et dum pestiferas suasiones audiunt, sed tamen ad operationem pravam minime pertrahuntur, mortiferum quidem est quod bibunt, aed non eis nocebit. Qui quoties proximos suos in bono opere infirmari conspiciunt, dum eis tota virtute concurrunt, et exemplo suae operationis illorum vitam roborant, qui in propria actione titubant: quid aliud faciunt, nisi super aegros manus imponunt, ut bene habeant? Quae nimirum miracula tanto majora sunt, quanto spiritalia: tanto majora sunt, quanto per haec non corpora, sed animae suscitantur.
&teDeum
