[Name]
Commune Doctore

[Rule]
Psalmi Dominica
Antiphonas horas
Psalm5 Vespera=116
Psalm5 Vespera3=131

[Ant Vespera]
Ecce sacerdos magnus, * qui in diebus suis placuit Deo, et inventus est justus;;109
Non est inventus * similis illi, qui conservaret legem Excelsi;;110
Ideo jurejurando * fecit illum Dominus crescere in plebem suam;;111
Sacerdotes Dei * benedicite Dominum: servi Domini hymnum dicite Deo, alleluia;;112
Serve bone * et fidelis, intra in gaudium Domini tui;;116

[Capitulum Vespera]
!Sir 44:16-17
v. Ecce sacerdos magnus, qui in diebus suis placuit Deo, et inventus est justus: et in tempore iracundiae factus est reconciliatio.
$Deo gratias

[Hymnus1 Vespera]
@Commune/C4:Hymnus1 Vespera

[Hymnus Vespera]
@Commune/C4:Hymnus Vespera

[Versum 1]
V. Amavit eum Dominus, et ornavit eum.
R. Stolam gloriae induit eum.

[Ant 1]
O Doctor optime,* Ecclesiae Sanctae lumen, beate N., divinae legis amator, deprecare pro nobis Filium Dei

[Invit]
Regem Confessorum Dominum, * Venite adoremus.

[Hymnus Matutinum]
@Commune/C4:Hymnus Vespera

[Hymnus1 Matutinum]
@Commune/C4:Hymnus1 Vespera

[Ant Matutinum]
Beatus vir, * qui in lege Domini meditatur: voluntas ejus permanet die ac nocte, et omnia quaecumque faciet, semper prosperabuntur;;1
Beatus iste sanctus, * qui confisus est in Domino, praedicavit praeceptum Domini, constitutus est in monte sancto ejus;;2
Tu es gloria mea, * tu es susceptor meus Domine: tu exaltans caput meum, et exaudisti me de monte sancto tuo;;3
V. Amavit eum Dominus, et ornavit eum.
R. Stolam gloriae induit eum.
Invocantem * exaudivit Dominus sanctum suum, Deis exaudivit eum, et constituit eum in pace;;4
Laetentur omnes, * qui sperant in te Domine: quoniam tu benedixisti justo, scuto bonae voluntatis tuae coronasti eum;;5
Domine Dominus noster, * quam admirabile est nomen tuum in universa terra! quia gloria et honore coronasti sanctum tuum, et constituisti eum super opera manuum tuarum;;8
V. Elegit eum Dominus sacerdotem sibi.
R. Ad sacrificandum ei hostiam laudis
Domine, * iste sanctus habitabit in tabernaculo tuo, operatus est justitiam, requiescet in monte sancto tuo;;14
Vitam petiit * a te, et tribuisti ei Domine: gloriam et magnum decorem imposuisti super eum: posuisti in capite ejus coronam de lapide pretioso;;20
Hic accipiet * benedictionem a Domino, et misericordiam a Deo salutari suo: quia haec est generatio quaerentium Dominum;;23
V. Tu es sacerdos in aeternum.
R. Secundum ordinem Melchisedech.

[Lectio1]
De libro Ecclesiastici.
!Sir 39:1-5
1 Sapientiam omnium antiquorum exquiret sapiens, et in prophetis vacabit.
2 Narrationem virorum nominatorum conservabit, et in versutias parabolarum simul introibit.
3 Occulta proverbiorum exquiret, et in absconditis parabolarum conversabitur.
4 In medio magnatorum ministrabit, et in conspectu praesidis apparebit.
5 In terram alienigenarum gentium pertransiet: bona enim et mala in hominibus tentabit.

[Responsory1]
R. Euge serve bone et fidelis, quia in pauca fuisti fidelis, supra multa te constituam:
* Intra in gaudium Domini tui.
V. Domine quinque talenta tradidisti mihi, ecce alia quinque superlucratus sum.
R. Intra in gaudium Domini tui.

[Lectio2]
!Sir 39:6-10
6 Cor suum tradet ad vigilandum diluculo ad Dominum, qui fecit illum, et in conspectu Altissimi deprecabitur.
7 Aperiet os suum in oratione, et pro delictis suis deprecabitur.
8 Si enim Dominus magnus voluerit, spiritu intelligentiae replebit illum:
9 et ipse tamquam imbres mittet eloquia sapientiae suae, et in oratione confitebitur Domino:
10 et ipse diriget consilium ejus, et disciplinam, et in absconditis suis consiliabitur.

[Responsory2]
R. Ecce sacerdos magnus, qui in diebus suis placuit Deo:
* Ideo jurejurando fecit illum Dominus crescere in plebem suam.
V. Benedictionem omnium gentium dedit illi, et testamentum suum confirmavit super caput ejus.
R. Ideo jurejurando fecit illum Dominus crescere in plebem suam.

[Lectio3]
!Sir 39:11-14
11 Ipse palam faciet disciplinam doctrinae suae, et in lege testamenti Domini gloriabitur.
12 Collaudabunt multi sapientiam ejus, et usque in saeculum non delebitur.
13 Non recedet memoria ejus, et nomen ejus requiretur a generatione in generationem.
14 Sapientiam ejus enarrabunt gentes, et laudem ejus enuntiabit Ecclesia.

[Responsory3]
R. Juravit Dominus, et non poenitebit eum:
* Tu es sacerdos in aeternum secundum ordinem Melchisedech.
V. Dixit Dominus Domino meo, Sede a dextris meis.
R. Tu es sacerdos in aeternum secundum ordinem Melchisedech.
&Gloria
R. Tu es sacerdos in aeternum secundum ordinem Melchisedech.

[Lectio4]
Sermo sancti Maximi Episcopi.
!Homilia 59, quae est 2. de S, Eusebio Vercellensi.
Ad sancti ac beatissimi Patris nostri N. cujus hodie festa celebramus, laudes addidisse aliquid, decerpsisse est: siquidem virtutum ejus gratia non sermonibus exponenda est, sed operibus comprobanda. Cum enim dicat Scriptura: Gloria patris est filius sapiens: quantae hujus sunt gloriae, qui tantorum filiorum sapientia, et devotione laetatur? In Christo enim Jesu per Evangelium ipse nos genuit.

[Responsory4]
R. Inveni David, servum meum, oleo sancto meo unxi eum:
* Manus enim mea auxiliabitur ei.
V. Nihil proficiet inimicus in eo, et filius iniquitatis non nocebit ei.
R. Manus enim mea auxiliabitur ei.

[Lectio5]
Quidquid igitur in hac sancta plebe potest esse virtutis et gratiae, de hoc quasi quodam fonte lucidissimo omnium rivulorum puritas emanavit. Etenim quia castitatis pollebat vigore, quia abstinentiae gloriabatur angustiis, quia blandimentis erat praeditus lenitatis, omnium civium in Deum provocavit affectum: quia Pontificis administratione fulgebat, plures e discipulis reliquit sui sacerdotii successores.

[Responsory5]
R. Posui adjutorium super potentem, et exaltavi electum de plebe mea:
* Manus enim mea auxiliabitur ei.
V. Inveni David servum meum, oleo sancto meo unxi eum.
R. Manus enim mea auxiliabitur ei.

[Lectio6]
Bene et congrue in hac die, quam nobis beati Patris nostri N. ad paradisum transitus exsultabilem reddit, praesentis Psalmi versiculum decantavimus In memoria aeterna erit justus. Digne enim in memoriam vertitur hominum, qui ad gaudium transiit Angelorum. Dicit sermo divinus: Ne laudes hominem in vita sua: tamquam si diceret: Lauda post vitam, magnifica post consummationem. Duplici enim ex causa utilius est hominum magis memoriae laudem dare, quam vitae; ut illo potissimum tempore merita sanctitatis extollas, quando nec laudantem adulatio movet, nec laudatum tentat elatio.

[Responsory6]
R. Iste est qui ante Deum magnas virtutes operatus est, et omnis terra doctrina ejus repleta est:
* Ipse intercedat pro peccatis omnium populorum.
V. Iste est qui contempsit vitam mundi, et pervenit ad caelestia regna.
R. Ipse intercedat pro peccatis omnium populorum.
&Gloria
R. Ipse intercedat pro peccatis omnium populorum.

[Lectio7]
Lectio sancti Evangelii secundum Matthaeum.
!Matt 5:13-19
In illo tempore: Dixit Jesus discipulis suis: Vos estis sal terrae. Quod si sal evanuerit, in quo salietur? Et reliqua.
_
Homilia sancti Hilarii Episcopi.
!Comm. in Matthaeum. can. 4.
Vos estis sal terrae: Quod si sal infatuatum fuerit, ad nihilum valet id quod salietur. Sal, ut arbitror, terrae nullum est. Quomodo ergo Apostolos sal terrae nuncupavit? Sed proprietas est quaerenda dictorum, quam et Apostolorum officium, et ipsius salis natura monstrabit. Sal est in se uno continens aquae et ignis elementum, et hoc ex duobus est unum.

[Responsory7]
R. Amavit eum Dominus, et ornavit eum: stolam gloriae induit eum
* Et ad portas paradisi coronavit eum.
V. Induit eum Dominus loricam fidei, et ornavit eum.
R. Et ad portas paradisi coronavit eum.

[Lectio8]
Hic igitur in omnem usum humani generis effectus, incorruptionem corporibus, quibus fuerit aspersus, impertit, et ad omnem sensum conditi saporis aptissimus est. Apostoli autem sunt rerum caelestium praedicatores, et aeternitatis velut satores, immortalitatem omnibus corporibus, quibus eorum sermo aspersus fuerit, conferentes. Merito igitur sal terrae nuncupati sunt, per doctrinae virtutem saliendi modo aeternitati corpora reservantes.

[Responsory8]
R. In medio Ecclesiae aperuit os ejus
* Et implevit eum Dominus spiritu sapientiae et intellectus.
V. Jucunditatem et exsultationem thesaurizavit super eum.
R. Et implevit eum Dominus spiritu sapientiae et intellectus.
&Gloria
R. Et implevit eum Dominus spiritu sapientiae et intellectus.

[Lectio9]
Sed natura salis semper eadem est, nec immutari umquam potest. Verum quia conversioni homo subjacet, et solus beatus, qui usque ad finem in omnibus Dei operibus permanserit: ideo eos sal terrae nuncupatos monet in traditae sibi potestatis virtute persistere, ne infatuati nihil saliant, et ipsi, sensu accepti saporis amisso, vivificare corrupta non possint, et projecti de Ecclesiae promptuariis, cum his quos salierint, pedibus incedentium proterantur.
&teDeum

[Ant Laudes]
Ecce sacerdos magnus, * qui in diebus suis placuit Deo, et inventus est justus
Non est inventus * similis illi, qui conservaret legem Excelsi
Ideo jurejurando * fecit illum Dominus crescere in plebem suam
Sacerdotes Dei * benedicite Dominum: servi Domini hymnum dicite Deo, alleluia
Serve bone * et fidelis, intra in gaudium Domini tui

[Capitulum Laudes]
!Sir 44:16-17
v. Ecce sacerdos magnus, qui in diebus suis placuit Deo, et inventus est justus: et in tempore iracundiae factus est reconciliatio.
$Deo gratias.

[Hymnus Laudes]
@Commune/C4:Hymnus Laudes

[Versum 2]
V. Justum deduxit Dominus per vias rectas.
R. Et ostendit illi regnum Dei.

[Ant 2]
Euge serve bone * et fidelis, quia in pauca fuisti fidelis, supra multa te constituam, dicit Dominus.

[Oratio]
Concede nos quaesumus omnipotens Deus beati N. confessoris tui atque Pontificis monita et exempla sectari: ut per terrestrium rerum conceptum aeterna gaudia consequamur
$Per Dominum

[Oratio1]
Exaudi, quaesumus Domine, preces nostras, quas in beati N. Confessoris tui atque Pontificis solemnitate deferimus: et qui tibi digne meruit famulari, ejus intercedentibus meritis ab omnibus nos absolve peccatis.
$Per Dominum.

[Oratio2]
Deus, qui pópulo tuo ætérnæ salútis beátum N. minístrum tribuísti: præsta, quæsumus; ut quem Doctórem vitæ habúimus in terris, intercessórem habére mereámur in cælis.
$Per Dominum

[Oratio3]
Da quaesumus omnipotens Deus: ut beati N. Confessoris tui atque Pontificis veneranda solemnitas, et devotionem nobis augeat, et salutem
$Per Dominum.

[Lectio Prima]
!Sir 45:19-20
v. Fungi sacerdotio, et habere laudem in nomine ipsius, et offerre illi incensum dignum in odorem suavitatis.

[Capitulum Tertia]
!Sir 44:16-17
v. Ecce sacerdos magnus, qui in diebus suis placuit Deo, et inventus est justus: et in tempore iracundiae factus est reconciliatio.
$Deo gratias

[Responsory Tertia]
R.br. Amavit eum Dominus, * Et ornavit eum.
R. Amavit eum Dominus, * Et ornavit eum.
V. Stolam gloriae induit eum.
R. Et ornavit eum
&Gloria
R. Amavit eum Dominus, * Et ornavit eum.
_
V. Elegit eum Dominus sacerdotem sibi.
R. Ad sacrificandum ei hostiam laudis.

[Capitulum Sexta]
!Sir 44:20; 44:22
v. Non est inventus similis illi, qui conservaret legem Excelsi: ideo jurejurando fecit illum Dominus crescere in plebem suam.
$Deo gratias

[Responsory Sexta]
R.br. Elegit eum Dominus * Sacerdotem sibi.
R. Elegit eum Dominus * Sacerdotem sibi.
V. Ad sacrificandum ei hostiam laudis.
R. Sacerdotem sibi.
&Gloria
R. Elegit eum Dominus * Sacerdotem sibi.
_
V. Tu es sacerdos in aeternum.
R. Secundum ordinem Melchisedech.

[Capitulum Nona]
!Sir 45:19-20
v. Fungi sacerdotio, et habere laudem in nomine ipsius, et offerre illi incensum dignum in odorem suavitatis.
$Deo gratias

[Responsory Nona]
R.br. Tu es sacerdos * In aeternum.
R. Tu es sacerdos * In aeternum.
V. Secundum ordinem Melchisedech.
R. In aeternum
&Gloria
R. Tu es sacerdos * In aeternum.
_
V. Justum deduxit Dominus per vias rectas.
R. Et ostendit illi regnum Dei.

[Versum 3]
V. Justum deduxit Dominus per vias rectas.
R. Et ostendit illi regnum Dei.

[Ant 3]
O Doctor optime,* Ecclesiae Sanctae lumen, beate N., divinae legis amator, deprecare pro nobis Filium Dei.

[Lectio72]
Lectio sancti Evangelii secundum Matthaeum.
!Matt 5:13-19
In illo tempore: Dixit Jesus discipulis suis: Vos estis sal terrae. Quod si sal evanuerit, in quo salietur? Et reliqua.
_
Homilia sancti Joannis Chrysostomi.
!Homilia 15 in Matthaeum, sub medium.
Attendite quid dixerit, Vos estis sal terrae: per quod ostendit quam necessario ista praecipiat. Non enim de vestra, inquit, tantummodo vita, sed de universo orbe vobis ratio reddenda est. Non ad duas quippe urbes, aut decem, aut viginti, neque ad unam gentem vos mitto, sicut mittebam prophetas: sed ad omnem terram prorsus ac mare, totumque mundum, et hunc variis criminibus oppressum.

[Lectio82]
Dicendo enim, Vos estis sal terrae, ostendit universam hominum infatuatam esse naturam, et peccatorum vi corruptam: et idcirco illas ab eis virtutes requirit, quae maxime ad multorum salutem procurandam necessariae sunt atque utiles. Nam qui mansuetus est ac modestus, et misericors et justus, non intra se tantummodo haec recte facta concludit, verum in aliorum quoque utilitatem praeclaros hos faciet effluere fontes. Igitur qui corde mundo est atque pacificus, et persecutionem pro veritate patitur, nihilominus in commune commodum vitam instituit.

[Lectio92]
Ne igitur putetis, inquit, ad levia vos ducendos esse certamina, neque exiguarum rerum vobis ineundam esse rationem. Vos estis sal terrae. Quid igitur? Ipsine putrefacta medicati sunt? Nequaquam: neque enim fieri potest, ut ea quae jam corrupta sunt, salis perfricatione reparentur. Non ergo hoc fecerunt, sed ante renovata, sibique tradita, atque ab illa jam putredine liberata, aspergebant sale, et in ea novitate conservabant, quam a Domino susceperant. Liberare quippe a putredine peccatorum, Christi virtutis est: ut autem ad illa iterum non revertantur, Apostolorum curae est ac laboris.
&teDeum
