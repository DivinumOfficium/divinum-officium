[Rank]
S. Petri Damiani;;Duplex;;3;;vide C4a

[RankNewcal]
S. Petri Damiani;;Duplex optional;;2;;vide C4a

[Name]
Petre

[Rule]
vide C4a;
9 Lectiones

[Oratio]
Concede nos quaesumus omnipotens Deus beati Petri confessoris tui~
atque Pontificis monita et exempla sectari: ut per terrestrium rerum conceptum~
aeterna gaudia consequamur
$Per Dominum

[Lectio4]
Petrus, Ravennae honestis parentibus natus, adhuc lactens ~
a matre numerosae prolis pertaesa, abjicitur; sed domesticae ~
mulieris opera semivivus exceptus ac recreatus, genitrici ad humanitatis ~
sensum revocatae redditur. Utraque orbatus parente, tamquam~
vile mancipium sub aspera fratris tutela duram servitutem ~
exercuit. Religionis in Deum, ac pietatis erga patrem egregium ~ 
tunc specimen dedit; inventum siquidem forte nummum, non propriae ~
inediae sublevandae, sed sacerdoti, qui divinum sacrificium ~
ad illius expiationem offerret, erogavit. A Damiano fratre, a quo, ~
uti fertur, cognomentum accepit, benigne receptus, ejus cura litteris ~
eruditur, in quibus brevi tantum profecit, ut magistris admirationi ~
esset. Cum autem liberalibus scientiis floreret et nomine, eas ~
cum laude docuit. Interim ut corpus rationi subderet, sub mollibus~ 
vestibus cilicium adhibuit; jejuniis, vigiliis, et orationibus solerter ~
insistens. Calente juventa dum carnis stimulus acriter urgeretur, ~
insultantium libidinum faces rigentibus flavii mersus aquis noctu ~
exstinguebat; tum venerabilia quaeque loca obire, totumque ~
Psalterium recitare consueverat. Ope assidua pauperes levabat, quibus ~
frequenter pastis convivio, propriis ipse manibus ministrabat. 

[Lectio5]
Perficiendae magis vitae causa, in Avellianensi Eugubinae dioecesis ~
coenebio, ordini monachorum sanctae crucis Fontis Avellanae a ~ 
beato Ludulpho, sancti Romualdi discipulo, fundato, nomen dedit. ~
Non ita multo post in monasterium Pomposianum, mox in coenobium ~
sancti Vincentii Petrae Pertusae ab abbate suo missus, utrimque ~
asceterium verbo sacro, praeclaris institutionibus, et moribus ~
excoluit. Ad suos revocatus, post praesidis obitum Avellanitarum ~ 
familiae praeficitur, quam, novis varus in locis exstructis domiciliis, ~ 
et sanctissimis institutis, ita auxit, ut alter ejus ordinis parens, ac ~
praecipuum ornamentum jure sit habitus. Salutarem Petri sollicitudinem ~
alia quoque diversi instituti coenobia, canonicorum conventus, ~
et populi sunt experti. Urbinati dicoecesi non uno nomine profuit: ~
Theuzoni episcopo in causa gravissima assedit, ipsumque in recte ~
administrando episcopatu consilio et opera juvit. Divinorum contemplatione, ~
corporis macerationibus, ceterisque spectatae sanctimoniae ~
exemplis excelluit. His motus Stephanus nonus Pontifex Maximus ~
eum licet invitum et reluctantem sanctae Romanae Ecclesiae ~
Cardinalem creavit, et Ostiensem episcopum. Quas Petrus dignitates ~
splendidissimis virtutibus, et consentaneis episcopali ministerio ~
operibus gessit. 

[Lectio6]
Difficillimo tempore Romanae Ecclesiae, summisque Pontificibus ~
doctrina, legationibus, aliisque susceptis laboribus mirifice ~
adfuit. Adversus Nicolaitarum et simoniacam haereses ad mortem ~
usque strenue decertavit. Hujusmodi depulsis malis, Mediolanensem ~
Ecclesias Romanae conciliavit. Benedicto, et Cadaloo falsis ~
pontificibus fortiter restitit: Henricum quartum Germaniae regem ~
ab iniquo uxoris divortio deterruit: Ravennates ad debita Romano ~
Pontifici obsequia revocatos sacris restituit. Canonicos Veliternos ~
ad sanctioris vitae leges composuit. In provincia persesortim ~
Urbinate vix ulla fuit episcopalis ecclesia, de qua Petrus non sit ~
bene meritus; Eugubinam, quam aliquando creditam habuit, multis ~
levavit incommodis: alias alibi, quando oportuit, perinde curavit, ~ 
ac suae essent tutelae commissae. Cardinalatu, et episcopali ~
dignitate depositis, nihil de pristina juvandi proximos sedulitate remisit. ~
Jejunium sextae Feriae in honorem sanctae crucis Jesu Christi: horarias ~
beatae Dei Genitricis preces, ejusque die Sabbato cultum propagavit. ~
Inferendae quoque sibi verberationis morem ad patratorum scelerum ~
expiationem provexit. Demum sanctitate, doctrina, miraculis, ~
et praeclare actis illustris, dum e Ravennate legatione ~
rediret, Faventiae octavo Kalendas Martii migravit ad Christum. ~
Ejus corpus ibidem apud Cistercienses multis miraculis clarum, ~
frequenti populorum veneratione colitur. Ipsum Faventini non ~
semel in praesenti discrimine propitium experti patronum apud Deum ~
delegerunt: Leo vero duodecimus Pontifex Maximus Officium Missamque ~
in ejus honorem tamquam Confessoris Pontificis, quae aliquibus ~
in dioecesibus, atque in ordine Camaldulensium jam celebrabantur, ~
ex sacrorum Rituum Congregationis consulto, addita Doctoris ~ 
qualitate, ad universam extendit Ecclesiam.

[Lectio94]
Petrus, Ravénnæ ortus, utróque orbátus parénte, Damiáni fratris cura lítteris et sciéntiis est erudítus eo proféctu, ut eas cum laude álios docúerit.  Perficiéndæ magis vitæ causa, in Avellanénsi cœnóbio, órdini monachórum sanctæ Crucis Fontis Avellánæ a beáto Ludúlpho, sancti Romuáldi discípulo, fundáto nomen dedit, quem póstea ita rexit et auxit, ut alter ejus órdinis parens ac præcípuum ornaméntum jure sit hábitus.  Eum Stéphanus nonus, invítum et reluctántem, Románæ Ecclésiæ cardinálem creávit et Ostiénsem epíscopum.  Difficíllimo témpore, summis Pontifícibus doctrína, legatiónibus multísque suscéptis labóribus mirífice ádfuit.  Henrícum quartum, Germániæ regem, ab iníquo uxóris divórtio detérruit.  Demum, sanctis opéribus clarus, dum e Ravennáte legatióne redíret, Favéntiæ migrávit ad Dóminum.
&teDeum

[Lectio Vigilia]
!Pro Vigilia S. Matthiae Apostoli
@Commune/C1v:Lectio1

[Oratio Vigilia]
!Pro Vigilia S. Matthiae Apostoli
Da quaesumus omnipotens Deus: ut beati Matthiae Apostoli tui, quam praevenimus, veneranda solemnitas et devotiones nobis auget ad salutem.
$Per Dominum
