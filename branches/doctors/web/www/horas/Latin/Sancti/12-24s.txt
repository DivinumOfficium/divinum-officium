[Rank]
In Vigilia Nativitatis Domini;;Duplex I classis;;6.1

[Rule]
9 lectiones
Matins simplex
Psalmi Dominica
Antiphonas horas 

[Invit]
Hodie scietis, quia veniet Dominus: * Et mane videbitis gloriam ejus.

[Lectio1]
De Isaia Propheta
!Isa 35:1-7
1 Laetabitur deserta et invia, et exsultabit solitudo, et florebit quasi lilium.
2 Germinans germinabit, et exsultabit laetabunda et laudans: gloria Libani data est ei, decor Carmeli et Saron; ipsi videbunt gloriam Domini, et decorem Dei nostri.
3 Confortate manus dissolutas, et genua debilia roborate.
4 Dicite pusillanimis: Confortamini, et nolite timere: ecce Deus vester ultionem adducet retributionis; Deus ipse veniet, et salvabit vos.
5 Tunc aperientur oculi caecorum, et aures surdorum patebunt;
6 tunc saliet sicut cervus claudus, et aperta erit lingua mutorum: quia scissae sunt in deserto aquae, et torrentes in solitudine;
7 et quae erat arida, erit in stagnum, et sitiens in fontes aquarum. 


[Responsory1]
R. Canite tuba in Sion, vocate Gentes, annuntiate populis, et dicite:
* Ecce Deus Salvator noster adveniet.
V. Annuntiate, et auditum facite: loquimini, et clamate.
R. Ecce Deus Salvator noster adveniet.

[Lectio2]
!Isa 35:7-10
7 In cubilibus, in quibus prius dracones habitabant, orietur viror calami et junci.
8 Et erit ibi semita et via, et via sancta vocabitur: non transibit per eam pollutus, et haec erit vobis directa via, ita ut stulti non errent per eam.
9 Non erit ibi leo, et mala bestia non ascendet per eam, nec invenietur ibi; et ambulabunt qui liberati fuerint.
10 Et redempti a Domino convertentur, et venient in Sion cum laude, et laetitia sempiterna super caput eorum: gaudium et laetitiam obtinebunt, et fugiet dolor et gemitus.


[Responsory2]
R. Non auferetur sceptrum de Juda, et dux de femore ejus, donec veniat qui~
mittendus est:
* Et ipse erit exspectatio Gentium.
V. Pulchriores sunt oculi ejus vino, et dentes ejus lacte candidiores.
R. Et ipse erit exspectatio Gentium.

[Lectio3]
!Isa 41:1-4
1 Taceant ad me insulae, et gentes mutent fortitudinem: accedant, et tunc loquantur; simul ad judicium propinquemus.
2 Quis suscitavit ab oriente Justum, vocavit eum ut sequeretur se? Dabit in conspectu ejus gentes, et reges obtinebit: dabit quasi pulverem gladio ejus, sicut stipulam vento raptam arcui ejus.
3 Persequetur eos, transibit in pace: semita in pedibus ejus non apparebit.
4 Quis haec operatus est, et fecit, vocans generationes ab exordio? Ego Dominus: primus et novissimus ego sum.


[Responsory3]
R. Me oportet minui, illum autem crescere: qui autem post me venit, ante me~
factus est
* Cujus non sum dignus corrigiam calceamentorum solvere.
V. Ego baptizavi vos aqua: ille autem baptizabit vos Spiritu sancto.
R. Cujus non sum dignus corrigiam calceamentorum solvere.
&Gloria
R. Cujus non sum dignus corrigiam calceamentorum solvere.

[Lectio4]
Sermo sancti Leonis Papae. Serm. 1. de jejunio decimi mensis, et collectis.~
Fideliter, dilectissimi, atque sapienter creationis nostrae intelligamus~
exordium, inveniemus hominem ideo ad imaginem Dei conditum, ut imitator sui~
esset auctoris: et hanc esse naturalem nostri generis dignitatem, si in nobis,~
quasi in quodam speculo, divinae benignitatis forma resplendeat. Ad quam~
quotidie nos utique reparat gratia Salvatoris, dum quod cecidit in Adam primo,~
erigitur in secundo.

[Responsory4]
R. Nascetur nobis parvulus, et vocabitur Deus, Fortis:
* Ipse sedebit super thronum David patris sui, et imperabit: cujus potestas~
super humerum ejus.
V. In ipso benedicentur omnes tribus terrae, omnes Gentes servient ei.
R. Ipse sedebit super thronum David patris sui, et imperabit: cujus potestas~
super humerum ejus.

[Lectio5]
Causa autem reparationis nostrae non est nisi misericordia Dei: quem non~
diligeremus, nisi prius nos ipse diligeret, et tenebras ignorantiae nostrae,~
suae veritatis luce discuteret. Quod per sanctum Isaiam Dominus denuntians, ait:~
Adducam caecos in viam quam ignorabant, et semitas quas nesciebant, faciam illos~
calcare: faciam illis tenebras in lucem, et prava in directa. Haec verba faciam~
illis, et non relinquam eos. Et iterum: Inventus sum, inquit, a non quaerentibus~
me, et palam apparui iis qui me non interrogabant.

[Responsory5]
R. Ecce jam venit plenitudo temporis, in quo misit Deus Filium suum in terras,~
natum de Virgine, factum sub lege:
* Ut eos, qui sub lege erant, redimeret
V. Propter nimiam caritatem suam, qua dilexit nos Deus, Filium suum misit in~
similitudinem carnis peccati.
R. Ut eos, qui sub lege erant, redimeret

[Lectio6]
Quod quomodo impletum sit, Joannes Apostolus docet, dicens: Scimus quoniam~
Filius Dei venit, et dedit nobis sensum, ut cognoscamus verum, et simus in vero~
Filio ejus. Et iterum: Nos ergo diligamus Deum, quoniam ipse prior dilexit nos.~
Diligendo itaque nos Deus, ad imaginem suam nos reparat: et ut in nobis formam~
suae bonitatis inveniat, dat unde ipsi quoque quod operatur operemur, accendens~
scilicet mentium nostrorum lucernas, et igne nos suae caritatis inflammans, ut~
non solum ipsum, sed etiam quidquid diligit, diligamus.

[Responsory6]
R. Virgo Israel, revertere ad civitates tuas
* Usquequo dolens averteris? generabis Dominum Salvatorem, oblationem novam in~
terra: * Ambulabunt homines in salvationem.
V. In caritate perpetua dilexi te: ideo attraxi te miserans tui.
R. Usquequo dolens averteris? generabis Dominum Salvatorem, oblationem novam in~
terra
&Gloria
R. Ambulabunt homines in salvationem.

[Lectio7]
Lectio sancti Evangelii secundum Matthaeum.
!Matt 1:18-21
Cum esset desponsata mater Jesu Maria Joseph, antequam convenirent, inventa est~
in utero habens de Spiritu sancto. Et reliqua.
_
Homilia sancti Hieronymi Presbyteri.
!Lib. I. Comment. in c. 1. Matth.
Quare non de simplici virgine, sed de desponsata concipitur? Primum, ut per~
generationem Joseph, origo Mariae monstraretur: secundo, ne lapidaretur a~
Judaeis ut adultera: tertio, ut in Aegyptum fugiens haberet solatium. Martyr~
Ignatius etiam quartam addidit causam, cur a desponsata conceptus sit: Ut partus,~
inquiens, ejus celaretur diabolo, dum eum putat non de virgine, sed de uxore~
generatum.

[Responsory7]
R. Sanctificamini hodie et estote parati: quia die crastina videbitis
* Majestatem Dei in vobis.
V. Hodie scietis, quia veniet Dominus, et mane videbitis.
R. Majestatem Dei in vobis.

[Lectio8]
Antequam convenirent, inventa est in utero habens de Spiritu sancto. Non ab~
alio inventa est, nisi a Joseph, qui pene licentia maritali futurae uxoris omnia~
noverat. Quod autem dicitur, Antequam convenirent: non sequitur ut postea~
convenerint: sed Scriptura quod factum non sit, ostendit.

[Responsory8]
R. Constantes estote, videbitis auxilium Domini super vos: Judaea et Jerusalem,~
nolite timere:
* Cras egrediemini, et Dominus erit vobiscum.
V. Sanctificamini filii Israel, et estote parati.
R. Cras egrediemini, et Dominus erit vobiscum.

[Lectio9]
Joseph autem vir ejus, cum esset justus, et nollet eam traducere, voluit occulte~
dimittere eam. Si quis fornicariae conjungitur, unum corpus efficitur, et in~
lege praeceptum est, non solum reos, sed et conscios criminum obnoxios esse~
peccati: quomodo Joseph, cum crimen celaret uxoris, justus scribitur? Sed hoc~
testimonium Mariae est, quod Joseph sciens illius castitatem, et admirans quod~
evenerat, celat silentio, cujus mysterium nesciebat.

[Responsory9]
R. Sanctificamini, filii Israel, dicit Dominus: die enim crastina descendet~
Dominus,
* Et auferet a vobis omnem languorem.
V. Crastina die delebitur iniquitas terrae, et regnabit super nos Salvator~
mundi.
R. Et auferet a vobis omnem languorem.
&Gloria
R. Et auferet a vobis omnem languorem.

[Ant Laudes]
Judaea et Jerusalem * nolite timere: cras egrediemini, et Dominus erit vobiscum, alleluia.
Hodie scietis * quia veniet Dominus: et mane videbitis gloriam ejus.
Crastina die * delebitur iniquitas terrae: et regnabit super nos Salvator mundi.
Dominus veniet, * occurrite illi, dicentes: Magnum principium, et regni ejus non erit finis: Deus, fortis, dominator, princeps pacis, alleluia.
Crastina erit * vobis salus, dicit Dominus Deus exercituum.

[Capitulum Laudes]
!Rom 1:1-3
v. Paulus servus Jesu Christi, vocatus Apostolus, segregatus in Evangelium Dei,~
quod antepromiserat per prophetas suos in Scripturis sanctis de Filio suo, qui~
factus est ei ex semine David secundum carnem.
$Deo gratias

[Versum 2]
V. Crastina die delebitur iniquitas terrae.
R. Et regnabit super nos Salvator mundi.

[Ant 2]
Orietur * sicut sol Salvator mundi: et descendet in uterum Virginis, sicut~
imber super gramen, alleluia.

[Oratio]
Deus, qui nos redemptionis nostrae annua exspectatione laetificas: praesta; ut~
Unigenitum tuum, quem Redemptorem laeti suscipimus, venientem quoque judicem~
securi videamus, Dominum nostrum Jesum Christum Filium tuum:
$Qui tecum

[Commemoratio 2]
!De Dominica
Ant. Ave Maria * gratia plena Dominus tecum, benedicta tu in mulieribus, alleluia
_
V. Vox clamantis in deserto
R. Rectas facite semitas eius
_
$Oremus
Excita, quaesumus Domine, potentiam tuam, et veni, et magna nobis virtute~
succurre: ut per auxilium gratiae tuae, quod nostra peccata praepediunt,~
indulgentia tuae propitiationis acceleret
$Qui vivis

[Lectio Prima]
!Rom 1:5-6
v. Per quem accepimus gratiam, et apostolatum ad obediendum fidei in omnibus~
Gentibus pro nomine ejus, in quibus estis et vos vocati Jesu Christi Domini~
nostri.

[Capitulum Tertia]
!Rom 1:1-3
v. Paulus servus Jesu Christi, vocatus Apostolus, segregatus in Evangelium Dei,~
quod antepromiserat per prophetas suos in Scripturis sanctis de Filio suo, qui~
factus est ei ex semine David secundum carnem.
$Deo gratias

[Responsory Tertia]
R.br. Hodie scietis * Quia veniet Dominus.
R. Hodie scietis * Quia veniet Dominus.
V. Et mane videbitis gloriam ejus.
R. Hodie scietis * Quia veniet Dominus.
&Gloria
R. Hodie scietis * Quia veniet Dominus.
_
V. Constantes estote.
R. Videbitis auxilium Domini super vos.

[Capitulum Sexta]
!Rom 1:4
v. Qui praedestinatus est Filius Dei in virtute secundum spiritum~
sanctificationis, ex resurrectione mortuorum Jesu Christi Domini nostri.
$Deo gratias

[Responsory Sexta]
R.br. Crastina die * Delebitur iniquitas terrae.
R. Crastina die * Delebitur iniquitas terrae.
V. Et regnabit super nos Salvator mundi.
R. Delebitur iniquitas terrae.
&Gloria
R. Crastina die * Delebitur iniquitas terrae.
_
V. Crastina erit vobis salus.
R. Dicit Dominus Deus exercituum.

[Capitulum Nona]
!Rom 1:5-6
v. Per quem accepimus gratiam, et apostolatum ad obediendum fidei in omnibus~
Gentibus pro nomine ejus, in quibus estis et vos vocati Jesu Christi Domini~
nostri.
$Deo gratias

[Responsory Nona]
R.br. Crastina * Erit vobis salus.
R. Crastina * Erit vobis salus.
V. Dicit Dominus Deus exercituum.
R. Erit vobis salus.
&Gloria
R. Crastina * Erit vobis salus.
_
V. Crastina die delebitur iniquitas terrae.
R. Et regnabit super nos Salvator mundi.
