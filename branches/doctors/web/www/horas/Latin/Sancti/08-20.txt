[Rank]
S. Bernardi Abbatis et Ecclesiae Doctoris;;Duplex;;3;;vide C5a

[Name]
Bernarde

[Rule]
vide C5a;
9 lectiones

[Oratio]
Deus, qui populo tuo aeternae salutis beatum Bernardum ministrum tribuisti:~
praesta, quaesumus; ut quem Doctorem vitae habuimus in terris, intercessorem~
habere mereamur in caelis.
$Per Dominum

[Commemoratio]
@Sancti/08-15:Octava

[Lectio4]
Bernardus, Fontanis in Burgundia honesto loco natus, adolescens propter egregiam~
formam vehementer sollicitatus a mulieribus, numquam de sententia colendae~
castitatis dimoveri potuit. Quas diaboli tentationes ut effugeret, duos et~
viginti annos natus, monasterium Cisterciense, unde hic ordo incepit, et quod~
tum sanctitate florebat, ingredi constituit Quo Bernardi consilio cognito,~
fratres summopere conati sunt eum a proposito deterrere: in quo ipse eloquentior~
ac felicior fuit. Nam sic eos aliosque multos in suam perduxit sententiam, ut~
cum eo triginta juvenes eamdem religionem susceperint. Monachus jejunio ita~
deditus erat, ut quoties sumendus esset cibus, toties tormentum subire~
videretur. In vigiliis etiam et orationibus mirifice se exercebat: et~
christianam paupertatem colens, quasi caelestem vitam agebat in terris, ab omni~
caducarum rerum cura et cupiditate alienam.

[Lectio5]
Elucebat in eo humilitas, misericordia, benignitas: contemplationi autem sic~
addictus erat, ut vix sensibus, nisi ad officia pietatis, uteretur: in quibus~
tamen prudentiae laude excellebat. Quo in studio occupatus, Genuenaem, ac~
Mediolanensem, aliosque episcopatus oblatos recusavit, professus se tanti~
officii munere indignum esse. Abbas factus Claravallensis, multis in locis~
aedificavit monasteria, in quibus praeclara Bernardi institutio ac disciplina~
diu viguit. Romae, sanctorum Vincentii et Anastasii monasterio ab Innocentio~
secundo Papa restituto praefecit abbatem illum, qui postea Eugonius tertius~
Summus Pontifex fuit, ad quem etiam librum misit de Consideratione.

[Lectio6]
Multa praeterea scripsit, in quibus apparet, eum doctrina potius divinitus~
tradita, quam labore comparata, instructum fuisse. In summa virtutum laude~
exoratus a maximis principibus de eorum componendis controversiis, et de~
ecclesiasticis rebus constituendis, saepius in Italiam venit. Innocentium item~
secundum Pontificem Maximum in confutando schismate Petri Leonis, cum apud~
imperatorem et Henricum Angliae regem, tum in concilio Pisis coacto, egregie~
adjuvit. Denique tres et sexaginta annos natus, obdormivit in Domino, ac~
miraculis illustris, ab Alexandro tertio Papa inter sanctos relatus est. Pius~
vero octavus Pontifex Maximus ex sacrorum Rituum Congregationis consilio sanctum~
Bernardum universalis Ecclesiae Doctorem declaravit et confirmavit, nec non~
Missam et Officium de Doctoribus ab omnibus reciteri jussit, atque indulgentias~
plenarias quotannis in perpetuum ordinis Cisterciensium ecclesias visitantibus~
die hujus sancti festo concessit.

[Lectio7]
@Commune/C1a:Lectio7

[Lectio8]
@Commune/C1a:Lectio8

[Lectio9]
@Commune/C1a:Lectio9

[Lectio94]
Bernárdus, Fontánis in Burgúndia honésto loco natus, usque a puerítia castitátem diligentíssime cóluit. Ætáte duórum et vigínti annórum, monastérium Cisterciénse, unde hujus nóminis ordo incépit, ingréssus, fratres quoque suos aliósque multos addúxit ad eámdem religiónem suscipiéndam. In vigíliis et oratiónibus mirífice se exercébat. Elucébat in eo humílitas, misericórdia, benígnitas, prudéntia, et assíduum cæléstia meditándi stúdium. Factus abbas Claravallénsis, multis in locis ædificávit monastéria, ubi præclára ejus institútio ac disciplína diu víguit. Multa prætérea scripsit, in quibus appáret, eum doctrína pótius divínitus trádita quam labóre comparáta instrúctum fuísse. Exorátus a magnis princípibus de eórum componéndis controvérsiis et de ecclesiásticis rebus constituéndis, sæpius in Itáliam venit. Innocéntium secúndum Pontíficem máximum in confutándo schísmate Petri Leónis egrégie adjúvit. Tres et sexagínta annos natus, óptime de Ecclésia méritus, obdormívit in Dómino.
&teDeum

