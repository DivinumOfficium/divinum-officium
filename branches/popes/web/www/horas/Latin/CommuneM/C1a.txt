[Name]
Commune Evangelistarum

[Rule]
Psalmi Dominica
Antiphonas horas

[Ant Vespera]
Hoc est praeceptum meum, * ut diligatis invicem, sicut dilexi vos;;109
Majorem caritatem * nemo habet, ut animam suam ponat quis pro amicis suis;;110
Vos amici mei estis, * si feceritis quae praecipio vobis, dicit Dominus;;111
Beati pacifici, * beati mundo corde: quoniam ipsi Deum videbunt;;112

[Capitulum Vespera]
!Eph 2:19
v. Fratres: Jam non estis hospites et advenae: sed estis cives sanctorum et~
domestici Dei: superaedificati super fundamentum Apostolorum, et Prophetarum,~
ipso summo angulari lapide Christo Jesu.
$Deo gratias.
_
R.br. Constitues eos principes super omnem terram.
R. Constitues eos principes super omnem terram.
V. Memores erunt nominis tui Domine
R. Super omnem terram.
&Gloria
R. Constitues eos principes super omnem terram.

[Hymnus Vespera]
@Commune/C1:Hymnus Vespera

[Versum 1]
V. In omnem terram exivit sonus eorum.
R. Et in fines orbis terrae verba eorum.

[Ant 1]
Tradent enim vos * in conciliis, et in synagogis suis flagellabunt vos, et ante~
reges et praesides ducemini propter me in testimonium illis, et Gentibus.

[Oratio]
Deus qui beatum N. Apostolorum tuorum collegio sociasti: tribue quaesumus; ut~
eius interventione, tua circa nos pietas semper viscera sentiamus 
$Per Dominum

[Invit]
Regem Apostolorum Dominum, * Venite adoremus.

[Hymnus Matutinum]
@Commune/C1:Hymnus Matutinum

[Ant Matutinum]
In omnem terram * exivit sonus eorum, et in fines orbis terrae verba eorum;;18
Clamaverunt justi, * et Dominus exaudivit eos;;33
Constitues * eos principes super omnem terram: memores erunt nominis tui Domine;;44
Principes populorum * congregati sunt cum Deo Abraham;;46
Dedisti hereditatem * timentibus nomen tuum Domine;;60
Annuntiaverunt * opera Dei, et facta ejus intellexerunt;;63
V. In omnem terram exivit sonus eorum.
R. Et in fines orbis terrae verba eorum.
Exaltabuntur * cornua justi, alleluia;;74
Annuntiaverunt * inter gentes gloriam Domini, in omnibus populis mirabilia eius;;95
Lux orta est * justo, alleluia, rectis corde laetitia, alleluia;;96
Dextera Domini * salvavit eos, et brachium sanctum eius, alleluia;;97
Custodiebant * testimonia ejus, et praecepta ejus, alleluia;;98
Perambulabant * in innocentia cordis sui, in medio domus tuae;;100
V. Constitues eos principes super omnem terram.
R. Memores erunt nominis tui Domine.
Gaudete * et exsultate, quia nomine vestra scripta sunt in caelis, dicit Dominus;;253;254;255
V. Nimis honorati sunt amici tui Deus.
R. Nimis confortatus est principatus eorum.

[Lectio1]
Incipit liber Ezechielis Prophetae.
!Ezech 1:1-4
1 Et factum est in trigesimo anno, in quarto, in quinta mensis, cum essem in medio captivorum juxta fluvium Chobar, aperti sunt caeli, et vidi visiones Dei.
2 In quinta mensis, ipse est annus quintus transmigrationis regis Joachim,
3 factum est verbum Domini ad Ezechielem filium Buzi sacerdotem, in terra Chaldaeorum, secus flumen Chobar: et facta est super eum ibi manus Domini.
4 Et vidi, et ecce ventus turbinis veniebat ab aquilone, et nubes magna, et ignis involvens, et splendor in circuitu ejus: et de medio ejus, quasi species electri, id est, de medio ignis:


[Responsory1]
R. Ecce ego mitto vos sicut oves in medio luporum, dicit Dominus:
* Estote ergo prudentes sicut serpentes, et simplices sicut columbae.
V. Dum lucem habetis, credite in lucem, ut filii lucis sitis.
R. Estote ergo prudentes sicut serpentes, et simplices sicut columbae.

[Lectio2]
!Ezech 1:5-9
5 et in medio ejus similitudo quatuor animalium. Et hic aspectus eorum, similitudo hominis in eis.
6 Quatuor facies uni, et quatuor pennae uni.
7 Pedes eorum, pedes recti, et planta pedis eorum quasi planta pedis vituli: et scintillae quasi aspectus aeris candentis.
8 Et manus hominis sub pennis eorum, in quatuor partibus: et facies et pennas per quatuor partes habebant.
9 Junctaeque erant pennae eorum alterius ad alterum: non revertebantur cum incederent, sed unumquodque ante faciem suam gradiebatur.


[Responsory2]
R. Tollite jugum meum super vos, dicit Dominus, et discite a me, quia mitis sum~
et humilis corde:
* Jugum enim meum suave est, et onus meum leve.
V. Et invenietis requiem animabus vestris.
R. Jugum enim meum suave est, et onus meum leve.

[Lectio3]
!Ezech 1:10-12
10 Similitudo autem vultus eorum, facies hominis et facies leonis a dextris ipsorum quatuor, facies autem bovis a sinistris ipsorum quatuor, et facies aquilae desuper ipsorum quatuor.
11 Facies eorum et pennae eorum extentae desuper: duae pennae singulorum jungebantur, et duae tegebant corpora eorum.
12 Et unumquodque eorum coram facie sua ambulabat: ubi erat impetus spiritus, illuc gradiebantur, nec revertebantur cum ambularent.


[Responsory3]
R. Dum steteritis ante reges et praesides, nolite cogitare quomodo aut quid~
loquamini:
* Dabitur enim vobis in illa hora, quid loquamini.
V. Non enim vos estis qui loquimini: sed Spiritus Patris vestri, qui loquitur in~
vobis.
R. Dabitur enim vobis in illa hora, quid loquamini.
&Gloria
R. Dabitur enim vobis in illa hora, quid loquamini.

[Lectio4]
De Expositione S. Gregorii Papae super Ezechielem Prophetam.
!Homilia 3. Lib. 1.
Sancta quatuor animalia, quae prophetia spiritu futura praevidentur, subtili~
narratione describuntur, cum dicitur: Quatuor facies uni, et quatuor pennae uni.~
Quid per faciem, nisi notitia; et quid per pennas, nisi volatus exprimitur? Per~
faciem quippe unusquisque cognoscitur: per pennas vero in altum avium corpora~
sublevantur. Facies itaque ad fidem pertinet, penna ad contemplationem. Per~
fidem namque ab omnipotenti Deo cognoscimur, sicut ipse de suis ovibus dicit:~
Ego sum pastor bonus, et cognosco oves meas, et cognoscunt me meae. Qui rursus~
ait: Ego scio quos elegerim. Per contemplationem vero, qua super nosmetipsos~
tollimur, quasi in aera levamur.

[Responsory4]
R. Vidi conjunctos viros, habentes splendidas vestes, et Angelus Domini locutus~
est ad me, dicens:
* Isti sunt viri sancti facti amici Dei.
V. Vidi Angelum Dei fortem, volantem per medium caelum, voce magna clamantem et~
dicentem.
R. Isti sunt viri sancti facti amici Dei.

[Lectio5]
Quatuor ergo facies uni sunt: quia si requiras quid Mattheus de incarnatione~
Domini sentiat: hoc nimirum sentit, quod Marcus, Lucas, et Joannes. Si quaeras~
quid Joannes sentiat; hoc procul dubio, quod Lucas, Marcus, et Mattheus. Si~
quaeras quid Marcus; hoc quod Mattheus, Joannes, et Lucas. Si quaeras quid Lucas;~
hoc quod Joannes, Mattheus, et Marcus sentit. Quatuor ergo facies uni sunt: quia~
notitia fidei, qua cognoscuntur a Deo, ipsa est in uno, quae est simul in~
quatuor. Quidquid enim in uno inveneris, hoc in omnibus simul quatuor cognosces.

[Responsory5]
R. Beati estis cum maledixerint vobis homines, et persecuti vos fuerint, et~
dixerint omne malum adversum vos, mentientes, propter me:
* Gaudete et exsultate, quoniam merces vestra copiosa est in caelis.
V. Cum vos oderint homines, et cum separaverint vos, et exprobraverint, et~
ejecerint nomen vestrum tamquam malum, propter Filium hominis.
R. Gaudete et exsultate, quoniam merces vestra copiosa est in caelis.

[Lectio6]
Et quatuor pennae uni: quia Dei omnipotentis Filium Dominum! nostrum Jesum~
Christum simul omnes concorditer praedicant: et ad divinitatem ejus mentis~
oculos levantes, penna contemplationis volant. Evangelistarum ergo facies ad~
humanitatem Domini pertinet, penna ad divinitatem: quia in eum, quem corporeum~
aspiciunt, quasi facies intendunt: sed dum hunc esse incircumscriptum atque~
incorporeum ex divinitate annuntiant, per contemplationis pennam quasi in aera~
levantur. Quia itaque una est fides incarnationis ejus in omnibus, et par~
contemplatio divinitatis ejus in singulis, recte nunc dicitur: Quatuor facies~
uni, et quatuor pennae uni.

[Responsory6]
R. Isti sunt triumphatores et amici Dei, qui contemnentes jussa principum.~
meruerunt praemia aeterna:
* Modo coronantur, et accipiunt palmam.
V. Isti sunt qui venerunt ex magna tribulatione, et laverunt stolas suas in~
sanguine Agni.
R. Modo coronantur, et accipiunt palmam.
&Gloria
R. Modo coronantur, et accipiunt palmam.

[Lectio7]
Lectio sancti Evangelii secundum Lucam.
!Luke 10:1-9
In illo tempore: Designavit Dominus et alios septuaginta duos: et misit illos~
binos ante faciem suam, in omnem civitatem et locum, quo erat ipse venturus. Et~
reliqua.
_
Homilia sancti Gregorii Papae.
!Homilia 17. in Evang.
Dominus et Salvator noster, fratres carissimi, aliquando nos sermonibus,~
aliquando vero operibus admonet. Ipsa etenim facta ejus praecepta sunt: quia dum~
aliquid tacitus facit, quid agere debeamus innotescit. Ecce enim binos in~
praedicationem discipulos mittit: quia duo sunt praecepta caritatis, Dei~
videlicet amor, et proximi: et minus quam inter duos caritas haberi non potest.~
Nemo enim proprie ad semetipsum habere caritatem dicitur: sed dilectio in~
alterum tendit, ut caritas esse possit.

[Responsory7]
R. Isti sunt qui viventes in carne, plantaverunt Ecclesiam sanguine suo:
* Calicem Domini biberunt, et amici Dei facti sunt.
V. In omnem terram exivit sonus eorum, et in unes orbis terrae verba eorum.
R. Calicem Domini biberunt, et amici Dei facti sunt.

[Lectio8]
Ecce enim binos ad praedicandum discipulos Dominus mittit: quatenus hoc nobis~
tacitus innuat, quia qui caritatem erga alterum non habet, praedicationis~
officium suscipere nullatenus debet. Bene autem dicitur, quia misit eos ante~
faciem suam in omnem civitatem et locum, quo erat ipse venturus. Praedicatores~
enim suos Dominus sequitur: quia praedicatio praevenit, et tunc ad mentis~
nostrae habitaculum Dominus venit, quando verba exhortationis praecurrunt: atque~
per hoc veritas in mente suscipitur.

[Responsory8]
R. Isti sunt viri sancti quos elegit Dominus in caritate non ficta, et dedit~
illis gloriam sempiternam:
* Quorum doctrina fulget Ecclesia, ut sole luna.
V. Sancti per fidem vicerunt regna: operati sunt justitiam.
R. Quorum doctrina fulget Ecclesia, ut sole luna.
&Gloria
R. Quorum doctrina fulget Ecclesia, ut sole luna.

[Lectio9]
Hinc namque eisdem praedicatoribus Isaias dicit: Parate viam Domini, rectas~
facite semitas Dei nostri. Hinc filiis Psalmista ait: Iter facite ei, qui~
ascendit super occasum. Super occasum namque Dominus ascendit: quia unde in~
passione occubuit, inde majorem suam gloriam resurgendo manifestavit. Super~
occasum videlicet ascendit; quia mortem quam pertulit, resurgendo calcavit. Ei~
ergo qui ascendit super occasum, iter facimus, cum nos ejus gloriam vestris~
mentibus praedicamus, ut eas et ipse post veniens, per amoris sui praesentiam~
illustret.

[Responsory9]
R. Non sunt loquelae neque sermones, quorum no audiantur voces eorum
* In omnem terram exivit sonus eorum, et in fines orbis terrae verba eorum.
V. Nimis honorati sunt amici tui Deus, nimis confortatus est principatus eorum.
R. In omnem terram exivit sonus eorum, et in fines orbis terrae verba eorum.
&Gloria
R. In omnem terram exivit sonus eorum, et in fines orbis terrae verba eorum.

[Ant Laudes]
Hoc est praeceptum meum, * ut diligatis invicem, sicut dilexi vos
Majorem caritatem * nemo habet, ut animam suam ponat quis pro amicis suis
Vos amici mei estis, * si feceritis quae praecipio vobis, dicit Dominus
Beati pacifici, * beati mundo corde: quoniam ipsi Deum videbunt
In patientia vestra * possidebitis animas vestras

[Capitulum Laudes]
!Eph. 2:19-20
v. Fratres: Jam non estis hospites, et advenae: sed estis cives sanctorum, et~
domestici Dei: superaedificati super fundamentum Apostolorum et Prophetarum,~
ipso summo angulari lapide Christo Jesu.
$Deo gratias.
_
R.br. In omnem terram exivit sonus eorum.
R. In omnem terram exivit sonus eorum.
V. Et in fines orbis terrae verba eorum.
R. Exivit sonus eorum.
&Gloria
R.  In omnem terram exivit sonus eorum.

[Hymnus Laudes]
@Commune/C1:Hymnus Vespera

[Versum 2]
V. Annuntiaverunt opera Dei.
R. Et facta ejus intellexerunt.

[Ant 2]
Vos qui reliquistis * omnia, et secuti estis me, centuplum accipietis, et vitam~
aeternam possidebitis.

[Lectio Prima]
!Act 5:41
v. Ibant Apostoli gaudentes a conspectu concilii, quoniam digni habiti sunt pro~
nomine Jesu contumeliam pati.

[Capitulum Tertia]
!Eph. 2:19-20
v. Fratres: Jam non estis hospites, et advenae: sed estis cives sanctorum, et~
domestici Dei: superaedificati super fundamentum Apostolorum et Prophetarum,~
ipso summo angulari lapide Christo Jesu.
$Deo gratias.

[Responsory Tertia]
V. Constitues eos principes super omnem terram.
R. Memores erunt nominis tui Domine.

[Capitulum Sexta]
!Act 5:12
v. Per manus autem Apostolorum fiebant signa et prodigia multa in plebe.
$Deo gratias

[Responsory Sexta]
V. Nimis honorati sunt amici tui Deus.
R. Nimis confortatus est principatus eorum.

[Capitulum Nona]
!Act 5:41
v. Ibant Apostoli gaudentes a conspectu concilii, quoniam digni habiti sunt pro~
nomine Jesu contumeliam pati.
$Deo gratias

[Responsory Nona]
V. Annuntiaverunt opera Dei.
R. Et facta ejus intellexerunt.

[Ant Vespera 3]
Juravit Dominus, * et non poenitebit eum: Tu es sacerdos in aeternum;;109
Collocet eum * Dominus cum principibus populi sui;;112
Dirupisti Domine * vincula mea: tibi sacrificabo hostiam laudis;;115
Confortatus est * principatus eorum, et honorati sunt amici tui Deus;;138

[Versum 3]
V. Annuntiaverunt opera Dei.
R. Et facta ejus intellexerunt

[Ant 3]
Estote fortes * in bello, et pugnate cum antiquo serpente: et accipietis regnum~
aeternum, alleluia.

[LectioE]
v. Sequentia Sancti Evangelii secundum Lucam
!Luke 10:1-9
10:1 Post haec autem designavit Dominus et alios septuaginta duos: et misit illos binos ante faciem suam in omnem civitatem et locum, quo erat ipse venturus.
10:2 Et dicebat illis: Messis quidem multa, operarii autem pauci. Rogate ergo dominum messis ut mittat operarios in messem suam.
10:3 Ite: ecce ego mitto vos sicut agnos inter lupos.
10:4 Nolite portare sacculum, neque peram, neque calceamenta, et neminem per viam salutaveritis.
10:5 In quamcumque domum intraveritis, primum dicite: Pax huic domui:
10:6 et si ibi fuerit filius pacis, requiescet super illum pax vestra: sin autem, ad vos revertetur.
10:7 In eadem autem domo manete, edentes et bibentes quae apud illos sunt: dignus est enim operarius mercede sua. Nolite transire de domo in domum.
10:8 Et in quamcumque civitatem intraveritis, et susceperint vos, manducate quae apponuntur vobis:
10:9 et curate infirmos, qui in illa sunt, et dicite illis: Appropinquavit in vos regnum Dei.
$Te decet
