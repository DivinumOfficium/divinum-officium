[Rank]
Feria Tertia infra Hebdomadam III in Quadragesima;;Feria major;;2

[Rule]

[Lectio1]
Lectio sancti Evangelii secundum Matthaeum
!Matt 18:15-22
In illo tempore: Dixit Jesus discipulis suis: Si peccaverit in te frater tuus, vade, et corripe eum inter te et ipsum solum. Et reliqua.
_
Homilia sancti Augustini episcopi
!Sermo 16 de Verbis Domini t 10
Juare illum corripis? Quia tu doles, quod peccaverit in te? Absit. Si amore tui id facis, nihil facis: si amore illius facis, optime facis. Denique in ipsis verbis attende, cujus amore id facere debeas, utrum tui, an illius. Si te audierit, inquit, lucratus es fratrem tuum. Ergo propter illum fac, ut lucreris illum. Sic faciendo lucraris: nisi fecisses, perierat. Quid est ergo, quod plerique homines ista peccata contemnunt, et dicunt: Quid magnum feci? in hominem peccavi. Noli contemnere: in hominem peccasti.

[Responsory1]
R. Nuntiaverunt Jacob dicentes: Joseph filius tuus vivit, et ipse dominatur in tota terra Aegypti: quo audito revixit spiritus ejus, et dixit:
* Sufficit mihi, vadam et videbo eum antequam moriar.
V. Cumque audisset Jacob quod filius ejus viveret, quasi de gravi somno evigilans, ait.
R. Sufficit mihi, vadam et videbo eum antequam moriar.

[Lectio2]
Vis nosse, quia in hominem peccando, peristi? Si te ille, in quem peccasti, corripuerit inter te et ipsum solum, et audieris illum, lucratus est te. Quid est, Lucratus est te; nisi quia perieras, si non lucraretur te? Nam si non perieras, quomodo te lucratus est? Nemo ergo contemnat, quando peccat in fratrem. Ait enim quodam loco Apostolus: Sic autem peccantes in fratres, et percutientes conscientiam eorum infirmam, in Christum peccatis: ideo quia membra Christi omnes facti sumus. Quomodo non peccas in Christum, qui peccas in membrum Christi?

[Responsory2]
@Tempora/Quad3-0:Responsory5

[Lectio3]
Nemo ergo dicat, quia non peccavi in Deum, sed peccavi in fratrem: in hominem peccavi, leve, vel nullum peccatum est. Forte inde dicis: Leve est, quia cito curatur. Peccasti in fratrem: fac satis, et sanatus es. Cito fecisti mortiferam rem, sed remedium cito invenisti. Quis nostrum speret regnum caelorum, fratres mei, quando dicit Evangelium: Qui dixerit fratri suo, Fatue; reus erit gehennae ignis? Magnus terror: sed vide ibi remedium. Si obtuleris munus tuum ad altare, et ibi recordatus fueris, quia frater tuus habet aliquid adversum te, relinque ibi munus tuum ante altare. Non irascitur Deus, quia differs imponere munus tuum: te quaerit Deus magis, quam munus tuum.

[Responsory3]
@Tempora/Quad3-0:Responsory6

[Ant 2]
Si duo ex vobis * consenserint super terram: de omni re quamcumque petierint fiet illis a Patre meo, dicit Dominus

[Oratio 2]
Exaudi nos omnipotens et misericors Deus,: et continentiae salutaris propitius nobis dona concede
$Per Dominum

[Ant 3]
Ubi duo vel tres * congregati fuerint in nomine meo, in medio eorum sum, dicit Dominus

[Oratio 3]
Tua nos Domine protectione defende: et ab omni semper iniquitate custodi
$Per Dominum
