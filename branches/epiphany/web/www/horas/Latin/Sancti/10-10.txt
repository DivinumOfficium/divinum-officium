[Rank]
S. Francisci Borgiae Confessoris;;Semiduplex;;2;;vide C5

[Rule]
vide C5;mtv
9 lectiones

[Oratio]
Domine Jesu Christe, verae humilitatis et exemplar et praemium: quaesumus; ut,~
sicut beatum Franciscum in terreni honoris contemptu imitatorem tui gloriosum~
effecisti, ita nos eiusdem imitationis et gloriae tribuas esse consortes:
$Qui vivis

[Lectio4]
Franciscus Gandiae dux quartus, Joanne Borgia et Joanna Aragonia Ferdinandi~
Catholici nepte genitus, post puerilem aetatem inter domesticos mira innocentia~
et pietate transactam, in aula primum Caroli quinti Caesaris, mox in Catalauniae~
administratione admirabilior fuit christianae virtutis et vitae austerioris~
exemplis. Ad Granatense sepulchrum Isabellam imperatricem cum detulisset, in~
ejus vultu foede commutato, mortalium omnium caducitatem relegens, voto se~
astrinxit, rebus omnibus, cum primum liceret, abjectis, regum Regi liniae~
inserviendi. Inde tantum virtutis incrementum fecit, ut inter negotiorum turbas~
religiosae perfectionis simillimam imaginem referens, miraculum principum~
appellaretur.

[Lectio5]
Mortua Eleonora de Castro conjuge, ingressus est Societatem Jesu, ut in ea~
lateret securius, et praecluderet dignitatibus aditum, interposita voti~
religione: dignus, quem et viri principes complures in amplectendo severiori~
instituto fuerint secuti, et Carolus quintus ipse in abdicando imperio~
hortatorem sibi, aut ducem exstitisse non diffiterotur. In eo arctioris vitae~
studio Franciscus jejuniis, catenis ferreis, asperrimo cilicio, cruentis~
longisque verberationibus, somno brevissimo, corpus ad extremam usque maciem~
redegit: nullis praeterea parcens laboribus ad sui victoriam et ad salutem~
animarum. Tot itaque instnictus virtutibus, a sancto Ignatio primum Generalis~
Commissarius in Hispaniis, nec multo post Praepositus Generalis tertius a~
Societate universa, licet invitus, eligitur. Quo in munere principibus ac Summis~
Pontificibus prudentia ac morum sanctitate apprime carus, praeter complura vel~
condita vel aucta ubique domicilia, socios in regnum Poloniae, in insulas Oceani,~
in Mexicanam et Peruanam provincias invexit: missis quoque in alias regiones~
apostolicis viris, qui praedicatione, sudoribus, sanguine, fldem catholicam~
Romanam propagarunt.

[Lectio6]
De se ita demisse sentiebat, ut peccatoris nomen sibi proprium faceret. Romanam~
purpuram, a Summis Pontificibus saepius oblatam, invicta humilitatis constantia~
recusavit. Verrere sordes, emendicare victum ostiatim, aegris ministrare in~
nosocomiis, mundi ac sui contemptor, in deliciis habuit. Singulis diebus multas~
continenter horas, frequenter octo, quandoque decem dabat caelestium~
contemplationi. Centies quotidie de genu Deum adorabat. Numquam a sacrificando~
abstinuit, prodebatque sese divinus, quo aestuabat, ardor, ejus vultu sacram~
Hostiam offerentis, aut concionantis interdum radiante. Sanctissimum Christi~
corpus in Eucharistia latens, ubi asservaretur, instinctu coelesti sentiebat.~
Cardinali Alexandrino, ad conjungendos contra Turcas christianos principes,~
legato comes additus a beato Pio quinto, arduum iter, fractis jam pene viribus,~
suscepit ex obedientia, in qua et vitae cursum Romae, ut optarat, feliciter~
consummavit, anno aetatis suae sexagesimo secundo, salutis vero millesimo~
quingentesimo septuagesimo secundo. A sancta Teresia, quae ejus utebatur~
consiliis, vir sanctus, a Gregorio decimotertio fidelis administer appellatus;~
demum a Clemente decimo, pluribus magnisque clarus miraculis, in sanctorum~
numerum est adscriptus.

[Lectio94]
Francíscus, Gándiæ dux quartus, in aula Cároli quinti Cæsaris, vitæ integritáte primum claruit. Ad Granaténse vero sepúlcrum Isabéllam imperatrícem cum detulísset, in ejus vultu, fœde commutáto, mortálium ómnium caducitátem rélegens, voto se adstrínxit, rebus ómnibus abjéctis, regum Regi únice inserviéndi.  Mortúa ígitur Eleonóra de Castro cónjuge, societáte Jesu nomen dedit. A sancto Ignátio generális commissárius in Hispániis factus, paulo post præpósitus generális tértius a societáte univérsa, licet invítus, elígitur. Cardináli Alexandríno, ad conjungéndos contra Turcas, christiános príncipes, legáto comes ádditus a beáto Pio Papa quinto áditus, árduum iter, suscépisset ex obediéntia, vitæ tamen cursum Romæ, ut optárat, felíciter consummávit, anno salútis millésimo quingentésimo septuagésimo secúndo.  A Cleménte décimo in Sanctórum númerum est adscríptus.
&teDeum

[Lectio7]
@Commune/C1:Lectio7

[Lectio8]
@Commune/C1:Lectio8

[Lectio9]
@Commune/C1:Lectio9
