24:1 (Dávid zsoltára.) Hozzád emelem lelkemet, Uram,
24:2 Istenem, benned bizakodom. Ne hagyd, hogy szégyenben maradjak, ellenségeim ne diadalmaskodjanak rajtam.
24:3 Hiszen akik benned bizakodnak, azok szégyent soha nem vallanak. Azok szégyenülnek meg, akik a hûséget könnyen megszegik.
24:4 Uram, mutasd meg nekem útjaidat, taníts meg ösvényeidre!
24:5 Vezess igazságod szerint és taníts engem, hiszen te vagy az én Istenem és gyámolom, minden idõben benned bizakodom!
24:6 Emlékezzél meg, Uram, irgalmasságodról, és kegyelmedrõl, mely kezdet óta vezet!
24:7 Ne idézd fel többé ifjúságom bûneit és tévedéseit, jóságodban, Uram, gondolj rám irgalommal!
24:8 Megbocsát az Úr és hûséges, megmutatja az utat a bûnösnek.
24:9 Az engedelmeseket igazságban vezeti, az alázatosokat megtanítja ösvényeire.
24:10 Az Úr minden útja kegyelem és hûség azoknak, akik megtartják szövetségét és törvényét.
24:11 Nevedért, Uram, bocsásd meg bûnömet, mert súlyos!
24:12 Ki az az ember, aki féli az Urat? Annak megmutatja, mely utat válassza.
24:13 Lelke biztonságban élhet, gyermekei birtokolják a földet.
24:14 Az Úr titka azoké, akik félik õt, nekik nyilvánítja ki szövetségét.
24:15 Szemem azért mindig az Úrra néz, õ megszabadítja lábam a huroktól.
24:16 Tekints rám és könyörülj meg rajtam, mert elhagyatott vagyok és szegény!
24:17 Adj enyhületet szívem gyötrelmének és szabadíts ki bajaimból!
24:18 Lásd meg szorultságomat és ínségemet, s bocsásd meg minden bûnömet!
24:19 Nézd, mekkora elleneim száma, és mily ádáz a düh, amellyel gyûlölnek!
24:20 Óvd meg a lelkem és ments meg, ne hagyd, hogy szégyent valljak, hozzád menekülök!
24:21 Ártatlanság és tiszta szándék legyen a kísérõm! Uram, tebenned remélek.
24:22 Szabadítsd ki, Uram, Izraelt minden szorongattatásából!
