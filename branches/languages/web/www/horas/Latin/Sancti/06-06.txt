[Rank]
S. Norberti Episc. et Confessoris;;Duplex;;3;;vide C4

[RankNewcal]
S. Norberti Episc. et Confessoris;;Duplex optional;;2;;vide C4

[Rule]
vide C4;
9 lectiones

[Oratio]
Deus, qui beatum Norbertum Confessorem tuum atque Pontificem, verbi tui praeconem eximium effecisti, et per eum Ecclesiam tuam nova prole foecundasti: praesta quaesumus: ut eiusdem suffragantibus meritis, quod ore simul et opere docuit, te adjuvante exercere valeamus.
$Per Dominum.

[Lectio4]
Norbertus, nobilissimis parentibus natus, adolescens liberalibus disciplinis eruditus, in ipsa postea imperatoris aula, spretis mundi illecebris, ecclesiasticae militiae adscribi voluit. Sacris initiatus, rejectis mollibus ac splendidis vestibus, pellicea melote indutus, praedicationi verbi Dei se totum dedit. Abdicatis ecclesiasticis proventibus satis amplis, et patrimonio in pauperes erogato, semel in die sub vesperam solo cibo quadragesimali utens, nudisque pedibus, et lacera veste sub brumali rigore incedens, mirae austeritatis vitam est aggressus. Potens igitur opere et sermone, innumeros haereticos ad fidem, peccatores ad poenitentiam, dissidentes ad pacem et concordiam revocavit.

[Lectio5]
Cum Lauduni esset, ab episcopo rogatus ne a sua dioecesi discederet, desertum in ea locum, qui Praemonstratus dicebatur, sibi delegit; ibique tredecim sociis aggregatis, Praemonstratensem ordinem instituit, divinitus accepta per visum regula a sancto Augustino. Cum vero ejus fama sanctitatis in dies magis augeretur, ac plurimi ad eum quotidie discipuli convenirent, idem ordo ab Honorio secundo aliisque summis Pontificibus confirmatus, ac pluribus ab eo monasteriis aedificatis, mirifice propagatus est.

[Lectio6]
Antverpiam accersitus, in ea urbe Tanchelini nefariam haeresim profligavit. Prophetico spiritu, et miraculis claruit. Archiepiscopus tandem (licet reluctans) Magdeburgensis creatus, ecclesiasticam disciplinam, praesertim caelibatum, constanter propugnavit. Rhemis in concilio Innocentium secundum egregie adjuvit, et Romam cum aliis episcopis profectus, schisma Petri Leonis compressit. Postremo vir Dei, meritis et Spiritu Sancto plenus, Magdeburgi obdormivit in Domino, anno salutis millesimo centesimo trigesimo quarto, die sexta Junii.

[Lectio94]
Norbértus, nobilíssimis paréntibus natus, adoléscens liberálibus disciplínis erudítus, in ipsa póstea imperatóris aula, spretis mundi illécebris, ecclesiásticæ milítiæ adscríbi vóluit. Sacris initiátus, prædicatióni verbi Dei se totum dedit. Innúmeros hæréticos ad fidem, peccatóres ad pœniténtiam, dissidéntes ad pacem et concórdiam revocávit. Desértum locum, qui Præmonstrátus dicebátur, in Laudunénsi diœcési sibi delégit; ibíque, trédecim sóciis aggregátis, Præmonstraténsem órdinem instítuit, qui mirífice propagátus est. Archiepíscopus Magdeburgénsis, licet relúctans, creátus, ecclesiásticam disciplínam, cælibátum præsértim, constánter propugnávit. Rhemis in concílio Innocéntium secúndum egrégie adjúvit, et Romam cum áliis epíscopis proféctus, schisma Petri Leónis compréssit. Magdebúrgi obdormívit in Dómino, anno salútis millésimo centésimo trigésimo quarto, die sexta Júnii.
&teDeum
