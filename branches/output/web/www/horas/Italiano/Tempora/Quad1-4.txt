[Rank]
Feria Quinta infra Hebdomadam I in Quadragesima;;Feria major;;2

[Rule]

[Lectio1]
Lettura del santo Vangelo secondo Matteo
!Matt 15:21-28
In quell'occasione: Gesù, partito, si ritirò nei dintorni di Tiro e di Sidone. Eccetera.
_
Omelia di san Girolamo Prete
!Libro 2 Comment. al cap. 15 di Matteo.
Lasciati gli scribi e i farisei calunniatori, Gesù si dirige in quel di Tiro e di Sidone per curare i Tiri e i Sidoni. Quand'ecco una donna Cananea esce dalle contrade ove ella aveva dimorato fino ad allora, per ottenere colle sue grida la sanità della figlia. Osserva come la figlia della Cananea è guarita nel quindicesimo luogo. « Abbi pietà di me, Signore, figlio di David » (Matt. 15,22) Se ella ha appreso a chiamarlo figlio di David, è perché era già uscita dalla sua frontiera ed aveva rinunziato all'errore dei Tiri e dei Sidoni, mutando luogo e fede.

[Responsory1]
Sarei in tribolazione, se non conoscessi le tue misericordie, o Signore: tu che dicesti: Non voglio la morte del peccatore, ma che si converta e viva: 
* Tu che chiamasti a penitenza la Cananea e il pubblicano.
V. Secondo la moltitudine dei miei dolori del mio cuore, le tue consolazioni allietarono l'anima mia.
R. Tu che chiamasti a penitenza la Cananea e il pubblicano.

[Lectio2]
«Mia figlia è crudelmente tormentata dal demonio»  Io penso che la figlia della Cananea è la figura delle anime dei pagani, che erano crudelmente tormentate dal demonio, non conoscendo punto il Creatore e adorando la pietra. «Gesù pero non le rispose parola»: non per superbia farisaica ne orgoglio da scribi, ma per non sembrare d'andare lui stesso contro la regola di condotta che aveva data dicendo: «Non andate tra i Gentili, e non entrate nelle città dei Samaritani» (Matt 10,15). Perché non voleva dar pretesto ai suoi calunniatori: e riservava la pienezza della salute dei Gentili al tempo della sua passione e risurrezione.

[Responsory2]
@Tempora/Quad1-0:Responsory2

[Lectio3]
E i suoi discepoli, accostatisi, lo pregavano dicendo: Sbrigala, perché ci viene dietro gridando ». I discepoli, ignorando ancora in quel tempo i misteri del Signore, intercedevano a favore della donna Cananea, che un altro Evangelista chiama Siro-fenicia, sia che fossero tocchi di compassione, sia che desiderassero di liberarsi dalla sua importunità, perché ella lo perseguitava colle sue grida come un medico non clemente ma duro. Ed egli in risposta disse: «Non sono stato mandato che alle pecore perdute della casa d'Israele». Non già che egli non fosse mandato anche ai Gentili, ma perché era stato mandato prima ad Israele: ma rifiutandosi questi di ricevere il Vangelo, era giusto che li lasciasse per annunziarlo ai Gentili.

[Responsory3]
@Tempora/Quad1-0:Responsory3

[Ant 2]
Gesù, partito, * si ritirò nei dintorni di Tiro e di Sidone: quand'ecco una donna Cananea di quelle parti venne fuori gridandogli: Abbi pietà di me, figlio di David.

[Oratio 2]
Signore, riguarda benigno la devozione del tuo popolo: affinché quelli che coll'astinenza si indeboliscono nel corpo, col frutto delle buone opere siano rinvigoriti nell'anima. 
$Per Dominum

[Ant 3]
O donna, * grande è la tua fede: ti sia fatto come desideri.

[Oratio 3]
Signore, dà ai popoli cristiani e di ben conoscere ciò che professano, e di amare il dono celeste che ricevono sovente.
$Per Dominum
