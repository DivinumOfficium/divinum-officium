[Rank]
Sabbato in Vigilia Pentecostes;;I classis Semiduplex;;5;;vide TemporaM/Pasc5-4

[Rule]
Psalmi Dominica
Antiphonas Horas
Doxology=Asc
Preces
Feria Te Deum 

[Lectio1]
Lettura del santo Vangelo secondo Giovanni
!Giov 14:15-21
In quell'occasione: Gesù disse ai suoi discepoli: Se mi amate, osservate i miei comandamenti. E io pregherò il Padre, ed egli vi darà un altro Paraclito. Eccetera.
_
Omelia di sant'Agostino Vescovo
!Trattato 74 su Giovanni, verso la fine, e 75
Dicendo: «Io pregherò il Padre, ed egli vi darà un altro Paraclito» (Joann. 14, 16), mostra ch'egli pure è Paraclito. Paraclito si traduce in Latino per avvocato: e di Cristo è detto: «Abbiamo un avvocato presso il Padre, Gesù Cristo, il giusto» (Joann. 2, 1). Egli poi dichiarò che il mondo non può ricevere lo Spirito Santo, nello stesso senso che fu detto: «La prudenza della carne è nemica di Dio: perché non è soggetta alla legge divina, né può esserlo» (Rom. 8, 7): come se dicessimo: L'ingiustizia non può essere la giustizia. Con questa parola «mondo» egli designa qui quelli che amano il mondo: amore che non viene certo dal Padre. E perciò all'amore di questo mondo, che noi ci sforziamo tanto di diminuire e distruggere in noi, è contrario «l'amore di Dio, che viene diffuso nei nostri cuori per lo Spirito Santo che ci è stato dato » (Rom. 5, 5).

[Responsory1]
@@TemporaM/Pasc5-4:Responsory7

[Lectio2]
Il mondo quindi non può ricevere questo spirito, perché non lo vede, né lo conosce» (Joann. 14, 17). L'amore mondano infatti non ha questi occhi invisibili onde si può vedere lo Spirito Santo, il quale non può esser visto che in modo invisibile. «Ma voi, disse, lo conoscerete: perché dimorerà con voi e sarà in voi» (Ibi). Sarà in essi per dimorarvi, non dimorerà per esservi: giacché prima è essere in un luogo che dimorarvi. Ma affinché i discepoli non intendessero queste parole: «Dimorerà in voi» di un soggiorno visibile, come ordinariamente fa un ospite presso colui che gli dà ospitalità, egli spiegò queste parole: «Dimorerà con voi» aggiungendo: «E sarà in voi».

[Responsory2]
@@TemporaM/Pasc5-4:Responsory8

[Lectio3]
Si vede dunque (lo Spirito S.) in maniera invisibile. E s'egli non è in noi, non possiamo averne conoscenza: è così che noi vediamo in noi stessi la nostra coscienza. Noi vediamo bene la faccia d'un altro, e non possiamo vedere la nostra: vediamo invece la nostra coscienza, e non vediamo l'altrui. Ma la coscienza non può mai esistere che in noi: mentre lo Spirito Santo può essere anche senza di noi. Esso ci viene dato perché sia pure in noi: ma, s'egli non è in noi, ci è impossibile di vederlo e conoscerlo, come dev'essere veduto e conosciuto. Dopo aver promesso lo Spirito Santo, il Signore non volendo che si potesse credere ch'egli lo dava per sostituire se stesso, e che egli cesserebbe così d'essere co' suoi discepoli, aggiunse: «Non vi lascerò orfani, tornerò a voi» (Joann. 14, 18). Non contento dunque il Figlio di Dio di averci fatti figli adottivi di suo Padre e d'aver voluto che noi abbiamo per Padre, per un effetto della grazia, quello ch'è suo Padre per natura, mostra ancora egli stesso verso di noi una tenerezza in certo modo paterna quando dice: «Non vi lascerò orfani» (Ibi).

[Responsory3]
@TemporaM/Pasc5-4:Responsory9

[LectioE]
v. Lettura del santo Vangelo secondo Giovanni
!Giov 14:15-21
14:15 Se mi amate, osservate i miei comandamenti.
14:16 E io pregherò il Padre, e vi darà un altro Paraclito, affinché resti con voi eternamente,
14:17 lo Spirito di verità, cui il mondo non può ricevere, perché non lo vede, né lo conosce : voi però lo conoscerete : perché abiterà con voi, e sarà in voi. 
14:18 Non vi lascerò orfani : tornerò a voi. 
14:19 V'è più poco tempo, e il mondo più non mi vede. Ma voi mi vedete, perché io vivo, e vivrete anche voi.
14:20 In quel giorno voi conoscerete che io sono nel Padre mio, e voi in me, e io in voi.
14:21 Chi ritiene i miei comandamenti e li osserva, questi è che mi ama. E chi ama me, sarà amato dal Padre mio : e io lo amerò, e gli manifesterò me stesso. 
$Te decet
