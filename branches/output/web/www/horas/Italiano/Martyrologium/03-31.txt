31 Marzo
_
A Técue, nella Palestina, sant'Amos Profeta, dal Sacerdote Amasia spesso tormentato con percosse, e da Ozia, figlio di costui, trafitto con uno scalpello nelle tempia; trasportato poi in patria semivivo, quivi spirò, e fu sepolto coi suoi padri.
In Pèrsia san Beniamino Diacono, il quale, non cessando di predicare la divina parola, sotto il Re Isdegérde, trafitto nelle unghie con canne aguzze, e trapassato nel ventre con un palo spinoso, compì il martire.
Nell'Africa i santi Martiri Teódolo, Anésio, Felice, Cornélia e Compagni.
A Roma santa Balbina Vergine, figlia del beato Quirino Martire, la quale, battezzata dal Papa sant'Alessandro, nella sua santa verginità si scelse Cristo per sposo, e, dopo aver superato il corso di questo mondo, fu seppellita sulla via Appia, accanto a suo padre.