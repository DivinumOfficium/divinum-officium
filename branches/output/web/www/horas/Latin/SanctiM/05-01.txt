[Rank]
Ss. Philippi et Jacobi Apostolorum;;Duplex II classis;;5.1;;ex C1

[Rule]
ex C1;
9 lectiones
Psalmi Dominica
Antiphonas horas

[Ant Vespera]
Domine, * ostende nobis Patrem, et sufficit nobis, alleluia.;;109
Philippe, * qui videt me, videt et Patrem meum, alleluia;;110
Tanto tempore * vobiscum sum, et non cognovistis me? Philippe, qui videt me, videt et Patrem meum, alleluia;;111
Si diligitis me, * mandata mea servate, alleluia, alleluia, alleluia;;112

[Ant 1]
Non turbetur cor vestrum * neque formidet: creditis in Deum, et in me credite:~
in domo Patris mei mansiones multae sunt, alleluia, alleluia.

[Oratio]
Deus, qui nos annua Apostolorum tuorum Philippi et Jacobi solemnitate~
laetificas: praesta quaesumus; ut quorum gaudemus meritis, instruamur exemplis.
$Per Dominum

[Lectio1]
Incipit Epistola catholica beati Jacobi Apostoli.
!Jas 1:1-6
1 Jacobus, Dei et Domini nostri Jesu Christi servus, duodecim tribubus, quae~
sunt in dispersione, salutem.
2 Omne gaudium existimate fratres mei, cum in tentationes varias incideritis:
3 scientes quod probatio fidei vestrae patientiam operatur.
4 Patientia autem opus perfectum habet: ut sitis perfecti et integri in nullo~
deficientes.
5 Si quis autem vestrum indiget sapientia, postulet a Deo, qui dat omnibus~
affluenter, et non improperat: et dabitur ei.
6 Postulet autem in fide nihil haesitans: qui enim haesitat, similis est fluctui~
maris, qui a vento movetur et circumfertur:

[Lectio2]
!Jas 1:6-11
6 Postulet autem in fide nihil haesitans: qui enim haesitat, similis est fluctui~
maris, qui a vento movetur et circumfertur:
7 non ergo aestimet homo ille quod accipiat aliquid a Domino.
8 Vir duplex animo inconstans est in omnibus viis suis.
9 Glorietur autem frater humilis in exaltatione sua:
10 dives autem in humilitate sua, quoniam sicut flos fœni transibit;
11 exortus est enim sol cum ardore, et arefecit fœnum, et flos ejus decidit, et~
decor vultus ejus deperiit: ita et dives in itineribus suis marcescet.

[Lectio3]
!Jas 1:12-16
12 Beatus vir qui suffert tentationem: quoniam cum probatus fuerit, accipiet~
coronam vitae, quam repromisit Deus diligentibus se.
13 Nemo cum tentatur, dicat quoniam a Deo tentatur: Deus enim intentator malorum~
est: ipse autem neminem tentat.
14 Unusquisque vero tentatur a concupiscentia sua abstractus, et illectus.
15 Deinde concupiscentia cum conceperit, parit peccatum: peccatum vero cum~
consummatum fuerit, generat mortem.
16 Nolite itaque errare, fratres mei dilectissimi.

[Lectio4]
Philippus Bethsaidae natus, unus ex duodecim Apostolis, qui primum a Christo~
Domino vocati sunt: a quo cum accepisset Nathanael, venisse Messiam in lege~
promissum, ad Dominum deductus est. Quam vero Christus eum familiariter~
adhiberet, illud facile declarat, quod Gentiles Salvatorem videre cupientes, ad~
Philippum accesserunt: et Dominus, cum in solitudine hominum multitudinem pascere~
vellet, sic Philippum affatus est: Unde ememus panes ut manducent hi? Is,~
accepto Spiritu sancto, cum ei Scythia ad praedicandum Evangelium obtigisset,~
omnem fere illam gentem ad christianam fidem convertit. Postremo cum Hierapolim~
Phrygiae venisset, pro Christi nomine cruci affixus, lapidibusque obrutus est,~
Kalendis Maji. Ejus corpus ibidem a Christianis sepultum, postea Romam delatum,~
in basilica duodecim Apostolorum una cum corpore beati Jacobi Apostoli conditum~
est.

[Lectio5]
Jacobus frater Domini, cognomento Justus, ab ineunte aetate vinum et siceram non~
bibit, carne abstinuit, numquam tonsus est, nec unguento nec balneo usus. Huic~
uni licebat ingredi in Sancta sanctorum. Idem lineis vestibus utebatur: cui~
etiam assiduitas orandi ita callum genibus obduxerat, ut duritie cameli pellem~
imitaretur. Eum post Christi ascensionem Apostoli Jerosolymorum episcopum~
creaverunt: ad quem etiam princeps Apostolorum misit, qui nuntiaret se e carcere~
ab Angelo eductum fuisse. Cum autem in concilio Jerosolymis controversia esset~
orta de lege et circumcisione: Jacobus Petri sententiam secutus, ad fratres~
habuit concionem, in qua vocationem Gentium probavit: fratribusque absentibus~
scribendum esse dixit, ne Gentibus jugum Mosaicae legis imponerent De quo et~
loquitur Apostolus ad Galatas: Alium autem Apostolorum vidi neminem, nisi~
Jacobum fratrem Domini.

[Lectio6]
Tanta autem erat Jacobi vitae sanctitas, ut fimbriam vestimenti ejus certatim~
homines cuperent attingere. Nam is nonaginta sex annos natus, cum triginta annis~
illi Ecclesiae sanctissime praefuisset, Christum Dei Filium constantissime~
praedicans, lapidibus primum appetitur: mox in altissimum templi locum adductus,~
inde praecipitatus est. Qui confractis cruribus, jacens semivivus, manus~
tendebat ad caelum, Deumque pro illorum salute deprecabatur his verbis: Ignosce~
eis Domine, quia nesciunt quid faciunt. Qua in oratione, graviter ejus capite~
fullonis fuste percusso, animam Deo reddidit, septimo Neronis anno, et juxta~
templum ubi praecipitatus fuerat, sepultus est. Unam scripsit epistolam, quae de~
septem catholicis est.

[Lectio7]
Lectio sancti Evangelii secundum Joannem.
!Joannes 14:1-13
In illo tempore: Dixit Jesus discipulis suis: Non turbetur cor vestrum. Creditis~
in Deum, et in me credite. In domo Patris mei mansiones multae sunt. Et reliqua.
_
Homilia sancti Augustini Episcopi.
!Tract. 67. in Joannem.
Erigenda est nobis, fratres, ad Deum major intentio, ut verba sancti Evangelii,~
qua modo in nostris auribus sonuerunt, etiam mente capere utcumque possimus. Ait~
enim Dominus Jesus: Non turbetur cor vestrum. Creditis in Deum, et in me~
credite. Ne mortem tamquam homines timerent, et ideo turbarentur, consoletur eos,~
etiam se Deum esse contestans. Creditis, inquit, in Deum, et in me credite.~
Consequens est enim, ut si in Deum creditis, et in me credere debeatis: quod non~
esset consequens, si Christus non esset Deus.

[Lectio8]
Creditis in Deum, et in eum credite, cui natura est, non rapina, esse aequalem~
Deo: semetipsum enim exinanivit, non tamen formam Dei amittens, sed formam servi~
accipiens. Mortem metuitis huic formae servi: non turbetur cor vestrum:~
suscitabit illam forma Dei. Sed quid est, quod sequitur, In domo Patris mei~
mansiones multae sunt: nisi quia et sibi metuebant? Unde audire debuerunt: Non~
turbetur cor vestrum. Quis enim eorum non metueret, cum Petro dictum esset,~
fidentiori atque promptiori: Non cantabit gallus, donec ter me neges?

[Lectio9]
Tamquam ergo essent ab illo perituri, merito turbabantur: sed cum audiunt, In~
domo Patris mei mansiones multae sunt: si quo minus dixissem vobis: Quia vado~
parare vobis locum: a perturbatione recreantur, certi ac fidentes, etiam post~
pericula tentationum, se apud Deum cum Christo esse mansuros: quia etsi alius~
est alio fortior, alius alio sapientior, alius alio justior, alius alio~
sanctior: in domo Patris mei mansiones multae sunt. Nullus eorum alienabitur ab~
illa domo ubi mansionem pro suo quisque accepturus est merito.

[Responsory9]
R. Tanto tempore vobiscum sum, et non cognovistis me? 
* Philippe, qui videt me, videt et Patrem meum, alleluia. Non creditis quia ego in Patre, et Pater in me est? Alleluia, alleluia
V. Domine, * ostende nobis Patrem, et sufficit nobis, alleluia
R. Philippe, qui videt me, videt et Patrem meum, alleluia. Non creditis quia ego in Patre, et Pater in me est? Alleluia, alleluia
&Gloria
R. Philippe, qui videt me, videt et Patrem meum, alleluia. Non creditis quia ego in Patre, et Pater in me est? Alleluia, alleluia

[Ant Laudes]
Domine, * ostende nobis Patrem, et sufficit nobis, alleluia.
Philippe, * qui videt me, videt et Patrem meum, alleluia.
Tanto tempore * vobiscum sum, et non cognovistis me? Philippe, qui videt me, videt et Patrem meum, alleluia.
Si cognovissetis me, * et Patrem meum utique cognovissetis amodo cognoscetis eum, et vidistis eum, alleluia, alleluia, alleluia
Si diligitis me, * mandata mea servate, alleluia, alleluia, alleluia.

[Ant 2]
Ego sum via, veritas, et vita * nemo venit ad Patrem, nisi per me, alleluia.

[Ant 3]
Si manseritis in me * et verba mea in vobis manserint, quodcumque petieritis,~
fiet vobis, alleluia, alleluia, alleluia.

[LectioE]
v. Sequentia Sancti Evangelii secundum Joannem
!Joannes 14:1-13
14:1 Non turbetur cor vestrum. Creditis in Deum, et in me credite.
14:2 In domo Patris mei mansiones multae sunt; si quominus dixissem vobis: quia~
vado parare vobis locum.
14:3 Et si abiero, et praeparavero vobis locum, iterum venio, et accipiam vos ad~
meipsum: ut ubi sum ego, et vos sitis.
14:4 Et quo ego vado scitis, et viam scitis.
14:5 Dicit ei Thomas: Domine, nescimus quo vadis: et quomodo possumus viam~
scire?
14:6 Dicit ei Jesus: Ego sum via, et veritas, et vita. Nemo venit ad Patrem,~
nisi per me.
14:7 Si cognovissetis me, et Patrem meum utique cognovissetis: et amodo~
cognoscetis eum, et vidistis eum.
14:8 Dicit ei Philippus: Domine, ostende nobis Patrem, et sufficit nobis.
14:9 Dicit ei Jesus: Tanto tempore vobiscum sum, et non cognovistis me? Philippe,~
qui videt me, videt et Patrem. Quomodo tu dicis: Ostende nobis Patrem?
14:10 Non creditis quia ego in Patre, et Pater in me est? Verba quae ego loquor~
vobis, a meipso non loquor. Pater autem in me manens, ipse fecit opera.
14:11 Non creditis quia ego in Patre, et Pater in me est?
14:12 alioquin propter opera ipsa credite. Amen, amen dico vobis, qui credit in~
me, opera quae ego facio, et ipse faciet, et majora horum faciet: quia ego ad~
Patrem vado.
14:13 Et quodcumque petieritis Patrem in nomine meo, hoc faciam: ut glorificetur~
Pater in Filio.
$Te decet
