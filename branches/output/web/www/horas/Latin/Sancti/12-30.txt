[Rank]
Die VI infra Octavam Nativitatis;;Semiduplex;;2;;ex Sancti/12-25

[Rank1960]
Die sexta post Nativitatem;;Duplex II class;;5;;ex Sancti/12-25

[Rule]
ex Sancti/12-25;
9 lectiones

[Lectio1]
De epistola ad Romanos
!Rom 2:1-4
1 Propter quod inexcusabilis es, o homo omnis qui judicas. In quo enim judicas alterum, teipsum condemnas: eadem enim agis quae judicas.
2 Scimus enim quoniam judicium Dei est secundum veritatem in eos qui talia agunt.
3 Existimas autem hoc, o homo, qui judicas eos qui talia agunt, et facis ea, quia tu effugies judicium Dei?
4 an divitias bonitatis ejus, et patientiae, et longanimitatis contemnis? ignoras quoniam benignitas Dei ad pœnitentiam te adducit?

[Responsory1]
@Sancti/12-25:Responsory2

[Lectio2]
!Rom 2:5-8
5 Secundum autem duritiam tuam, et impœnitens cor, thesaurizas tibi iram in die irae, et revelationis justi judicii Dei,
6 qui reddet unicuique secundum opera ejus:
7 iis quidem qui secundum patientiam boni operis, gloriam, et honorem, et incorruptionem quaerunt, vitam aeternam:
8 iis autem qui sunt ex contentione, et qui non acquiescunt veritati, credunt autem iniquitati, ira et indignatio.

[Responsory2]
@Sancti/12-25:Responsory3

[Lectio3]
!Rom 2:9-13
9 Tribulatio et angustia in omnem animam hominis operantis malum, Judaei primum, et Graeci:
10 gloria autem, et honor, et pax omni operanti bonum, Judaeo primum, et Graeco:
11 non enim est acceptio personarum apud Deum.
12 Quicumque enim sine lege peccaverunt, sine lege peribunt: et quicumque in lege peccaverunt, per legem judicabuntur.
13 Non enim auditores legis justi sunt apud Deum, sed factores legis justificabuntur.

[Responsory3]
@Sancti/12-25:Responsory4

[Lectio4]
Sermo sancti Leonis Papæ
!Sermo 6 de Nativitate Domini
Omnibus quidem diebus, dilectissimi, atque temporibus, nimis fidelium divina meditantium Domini et Salvatoris nostri ex Maria Virgine ortus occurrit, ut mens, ad confessionem sui auctoris erecta, sive in gemitu supplicationis, sive in exsultatione laudis, sive in sacrificii oblatione versetur, nihil crebrius nihilque fidentius spiritali attingat intuitu, quam quod Deus, Dei Filius, genitus de Patre coæterno, idem etiam partu est natus humano.  Sed hanc adorandam in cælo et in terra nativitatem nullus nobis dies magis quam hodiernus insinuat, et nova etiam in elementis luce radiante, coram sensibus nostris mirabilis sacramenti ingerit claritatem.  Non solum enim in memoriam, sed in conspuctum quodammodo redit Angeli Gabrielis cum Maria stupente colloquium, et conceptio de Spiritu Sancto tam mire promissa quam credita.

[Responsory4]
@Sancti/12-25:Responsory5

[Lectio5]
Hodie enim auctor mundi editus est utero virginali, et qui omnes naturas condidit, ejus est factus filius, quam creavit.  Hodie Verbum Dei carne apparuit vestitum, et quod numquam fuit humanis oculis visibile, coepit etiam manibus esse tractabile.  Hodie genitum in nostræ carnis animæque substantia Salvatorem angelicis vocibus didicere pastores, et apud Dominicorum præsules gregum hodie evangelizandi forma præcondita est; ut nos quoque cum cælestis militiæ dicamus exercitu: Gloria in excelsis Deo, et in terra pax hominibus bonæ voluntatis.

[Responsory5]
@Sancti/12-25:Responsory6

[Lectio6]
Unde ipsa collati muneris magnitudo dignam a nobis exigit suo splendore reverentiam.  Ideo enim, sicut beatus Apostolus docet, non spiritum hujus mundi accepimus, sed spiritum qui ex Deo est, ut sciamus quæ a Deo donata sunt nobis; qui non aliter pie colitur, nisi id ei, quod ipse tribuit, offeratur.  Quid autem in thesauro Dominicæ largitotis ad honorem præsentis festi tam congruum possumus invenire, quam pacem, quæ in nativitate Domini prima est Angelico prædicata concentu?  Ipsa enim est quæ parit filios Dei, nutrix dilectionis et genitrix unitatis, requies beatorum et æternitais habitaculum; cujus hoc opus proprium et speciale beneficium est, ut jungat Deo quos secernit de mundo.

[Responsory6]
@Sancti/12-25:Responsory7

[Lectio7]
Lectio sancti Evangelii secundum Lucam.
!Luc 2:15-20
In illo tempore: Pastores loquebantur ad invicem: Transeamus usque Bethlehem, et~
videamus hoc verbum quod factum est, quod Dominus ostendit nobis. Et venerunt~
festinantes. Et reliqua.
_
Homilia sancti Ambrosii Episcopi.
!Lib. 2. in cap. 2. Lucae;. circa med.
Vides festinare pastores. Nemo enim cum desidia Christum requirit. Vides~
pastores Angelo credidisse: et tu Patri, Filio, Spiritui sancto, Angelis,~
Prophetis, et Apostolis credere non vis? Vide, quam signanter Scriptura~
singulorum libret momenta verborum. Festinant, inquit, Verbum videre. Etenim cum~
caro Domini videtur, Verbum videtur, quod est Filius.

[Responsory7]
R. Verbum caro factum est, et habitavit in nobis:
* Et vidimus gloriam ejus, gloriam quasi Unigeniti a Patre, plenum gratiae et~
veritatis.
V. Omnia per ipsum facta sunt, et sine ipso factum est nihil.
R. Et vidimus gloriam ejus, gloriam quasi Unigeniti a Patre, plenum gratiae et~
veritatis.

[Lectio8]
Non mediocre fidei tibi hoc videatur exemplum, quod vilis sit persona pastorum.~
Certe quo vilior ad prudentiam, eo pretiosior ad fidem. Non gymnasia choris~
referta sapientum, sed plebem Dominus simplicem requisivit, quae phalerare~
audita, et fucare nesciret. Simplicitas enim quaeritur, non ambitio desideratur.

[Responsory8]
R. O Regem caeli, cui talia famulantur obsequia: stabulo ponitur, qui continet~
mundum:
* Jacet in praesepio, et in coelis regnat.
V. Natus est nobis hodie Salvator, qui est Christus Dominus, in civitate David.
R. Jacet in praesepio, et in coelis regnat.
&Gloria
R. Jacet in praesepio, et in coelis regnat.

[Lectio9]
Nec contemnenda putes quasi vilia verba pastorum. A pastoribus enim Maria fidem~
colligit. A pastoribus populus ad Dei reverentiam congregatur. Mirati etiam sunt~
omnes qui audierunt, de iis, quae dicebantur a pastoribus ad ipsos. Maria autem~
conservabat omnia verba haec, conferens in corde suo. Discamus sanctae Virginis~
in omnibus castitatem, quae non minus ore pudica, quam cor- | pore, argumenta~
fidei conferebat in corde.
&teDeum
