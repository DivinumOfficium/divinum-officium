Titulus IV.
De Dominicis.

1. De Dominica semper fit Officium in Dominicis Adventus, et in Dominicis a
Septuagesima usque ad Dominicam in Albis inclusive, quocumque Festo Duplici vel
semiduplici adveniente: quia tunc Festum transfertur, aut de eo fit Commemoratio
(ut in Rubrica de Translatione Festorum dicetur), nisi illud Festum sit de
principali Titulo vel Patrono alicujus Ecclesiæ vel loci, aut Dedicatione
proprie Ecclesiae; quia tunc de hujusmodi Festo fit tantum in Ecclesia vel loco,
cujus est Titulus vel Patronus vel Dedicatio, cum commemoratione Dominica;;
quibusdam Dominicis exceptis, ut dicetur in Rubrica de Commemorationibus. Id
pariter sepeatur quoad alia Festa prime classis, in predictis Dominicis
occurrentia. In aliis Dominicis per annum fit de Dominica, quando in eis non
occurrit Festum Duplex; quia tunc fit de Duplici cum commemoratione Dominice in
utrisque Vesperis et Laudibus, et ad Matutinum legitur nona Lectio de Homilia
Dominice, ut dicetur in Rubrica de Commemorationibus. Si Semiduplex eodem die
occurrat, de eo fit commemoratio, ut pariter dicetur in Rubrica de
Commemorationibus.

2. De Dominica infra Octavas Nativitatis, Epiphaniæ, Ascensionis et Corporis
Christi occurrenti, Officium fit sicut infra Octavam, et in Proprio de Tempore,
cum commemoratione Octave et sine Precibus et Suffragiis Sanctorum. In
Dominicis vero, que occurrunt infra alias Octavas, totum Officium fit de
Dominica, ut in Psalterio et in Proprio de Tempore, cum commemoratione Octave,
omissis etiam dictis Precibus et Suffragiis, ut supra. De Dominica occurrente in
die Octava fit commemoratio, sicut dictum est, quando in ea fit de Festo Duplici,
preterquam in die Octava Epiphaniæ, in qua nihil fit de Dominica, quia ejus
Officium ponitur in Sabbato præcedenti.

3. Positum est autem Officium sex Dominicarum post Epiphaniam, et viginti
quatuor post Pentecosten, ut compleatur numerus triginta Dominicarum, que esse
possunt ab Epiphania usque ad Septuagesimam, et a Pentecoste usque ad Adventum ;
ne una ex his Dominicis vacet, quin saltem de ea fiat commemoratio. Nam que
aliquando supersunt post Epiphaniam ante Septuagesimam , ponuntur post xxiii. a
Pentecoste, hoc ordine:

4. Si Dominice post Pentecosten fuerint xxv, Dominica xxiv. post Pentecosten
erit qui est vi. post Epiphaniam. Si fuerint xxvi, Dominica xxiv. erit quse est
v.; et xxv. quas est vi. Si fuerint xxvii, Dominica xxiv. erit quse est iv.; et
xxv. que est v., ct xxvi. erit vi. Si fuerint xxviii, Dominica xxiv. erit iii.,
et xxv. erit iv., et xxvi. erit v., et xxvii. eritvi.; et ultimo loco semper
ponitur, qua; in ordine est xxiv. post Pentecosten, etiamsi post Pentecosten
aliquando non sint nisi xxiii Dominice. Tunc enim xxiv. ponitur loco xxiii., et
Officium xxiii. ponitur in præcedenti Sabbato, quod non sit impeditum Festo
novem Lcctionum; alioquin in alia precedenti die similiter non impedita, in qua
fiat Officium de Feria, cum commemoratione Festi Simplicis, si occurrat; et in
ea legantur tres Lectiones de Homilia Dominice, omissis Lectionibus Scriptura:
illius Ferie: et in Laudibus dicatur Antiphona ad Benedictus, et Oratio de
Dominica xxiii. Quod si tota Hebdomada impedita sit Festis novem Lectionum,
etiam translatis, vel aliqua Octava, tunc in Sabbato legatur nona Lectio de
Homilia Dominice xxiii., et de ea fiat commemoratio in Laudibus tantum, cum
Antiphona et Oratione propria.

5. Cum vero interdum contingat, ut Dominica tertia, vel quarta, vel quinta, vel
sexta post Epiphaniam supersit, nec possit poni etiam post xxiii. a Pentecoste,
tunc de ea fit Officium in Sabbato ante Dominicam Septuagesime, ut dictum est
supra, numero præcedenti.

6. De Dominica secunda post Epiphaniam, quando Septuagesima venerit inmediate
post Octavam Epiphaniam, quomodo agendum sit Officium, habetur in propria
Rubrica ante Dominicam I. post Epiphaniam.

7. Cum autem in Proprio de Tempore dicitur aliqua Dominica esse prima mensis, in
qua primo ponitur initium libri de Scriptura cum sua historia, id est, cum
Responsoriis, animadvertendum est, eam dici primam Dominicam mensis, que venit
in Kalendis illius mensis, vel est proximior Kalendis, hoc modo. Si Kalendæ
venerint in secunda, et tertia, et quarta Feria, Dominica prima mensis erit que
præcedit Kalendas, licet veniat in præcedenti mense: si autem Kalendæ venerint
in quinta, et sexta Feria et in Sabbato; prima Dominica erit que sequitur post
ipsas Kalendas. Dominica autem prima Adventus non sumitur ea, que est proximior
Kalendis Decembris, sed Festo sancti Andreæ, vel que venerit in ipso Festo.

8. Officium Dominice fit Semiduplex, et incipit a primis Vesperis in Sabbato:
et habet totum Officium integrum usque ad Completorium Dominice inclusive, nisi
cum aliquo concurrat, ut dicetur in Rubrica de Concurrentia Officii.

9. Ad Matutinum dicuntur tres Nocturni cura Psalmis, ut in Psalterio, et leguntur
novem Lectiones, ut in Proprio de Tempore.

10. Quodammodo autem sit ordinandum ejus Officium, insuper et de Lectionibus,
Responsoriis et aliis, et quomodo initia librorum Scripture cum sua historia
sint ponenda, habentur de singulis inferius proprie Rubricæ.~