[Rank]
Feria II infra Hebdomadam III post Epiphaniam;;Feria;;1

[Rule]
Oratio Dominica

[Lectio1]
Szent Pál Apostolnak a Galatákhoz írt leveléből
!Gal 3:1-6
1 Ti ostoba galaták! Ki babonázott meg benneteket, hogy ne engedelmeskedjetek az igazságnak, amikor szinte a szemetek elé állítottuk a megfeszített Jézus Krisztust? 
2 Csak azt szeretném tudni tőletek, hogy a törvény szerinti tettek által kaptátok-e a Lelket, vagy úgy, hogy a hitet elfogadtátok? 
3 Ennyire értelmetlenek vagytok, hogy amit lélekben kezdtetek, most testben akarjátok bevégezni? 
4 Hiába éltétek át mindezeket? Ha így volna, akkor csakugyan hiába! 
5 Aki tehát a Lelket adja nektek, és csodákat művel köztetek, törvény szerinti tetteket hajt végre, vagy a hitet fogadja el? 
6 Ugyanaz történik, mint Ábrahám esetében: "Hitt Istennek, és ez megigazulására szolgált." 

[Responsory1]
@Tempora/Epi2-1:Responsory1

[Lectio2]
!Gal 3:7-10
7 Értsétek meg jól: Aki a hitből él, az Ábrahám fia. 
8 Mivel az Írás előre látta, hogy Isten a hittel teszi megigazulttá a pogányokat, előre hirdette Ábrahámnak: "Benned nyer áldást minden nép." 
9 Eszerint akik hisznek, áldásban részesülnek a hívő Ábrahámmal. 
10 Azokat viszont, akik a törvény szerinti tetteikre támaszkodnak, átok sújtja. Az Írás ugyanis ezt mondja: "Átkozott mind, aki nem tartja meg hűségesen, ami a törvényben van." 

[Responsory2]
@Tempora/Epi2-1:Responsory2

[Lectio3]
!Gal 3:11-14
11 Ebből nyilvánvaló, hogy a törvény útján senki nem válik az Isten előtt igazzá, mert "az igaz a hitből él". 
12 A törvény azonban nem a hitből származik, hanem: "Aki teljesíti, élni fog." 
13 Krisztus megváltott minket a törvény átkától, amikor átokká lett értünk. Hiszen az Írás szerint: "Átkozott mind, aki a fán függ." 
14 Így szállt az Ábrahámnak szóló áldás Krisztus Jézus által a pogányokra, hogy a hitben elnyerjük a Lélek ígéretét. 

[Responsory3]
@Tempora/Epi2-1:Responsory3
