[Rank]
Feria Quarta Quatuor Temporum Quadrigesimæ;;Feria major;;2

[Rank1960]
Feria Quarta Quatuor Temporum Quadrigesimæ;;Feria major;;3

[RankNewcal]
Feria IV. infra Hebdomadam I in Quadragesima;;Feria major;;2

[Rule]
no Gloria
Suffragium=Sanctorum;Vivis;;
Super popul
LectioL1

[Introitus]
!Ps 24:6; 24:3; 24:22
v. O Dio, ricorda la tua bontà e il tuo amore, poiché durano sempre in eterno. Non esulti su noi chi ci odia. Liberaci, Dio d'Israele, da ogni nostra afflizione.
!Ps 24:1-2
A te offro, Dio, la. mia vita: Dio mio, in te confido. Che io non resti confuso.
&Gloria
v. O Dio, ricorda la tua bontà e il tuo amore, poiché durano sempre in eterno. Non esulti su noi chi ci odia. Liberaci, Dio d'Israele, da ogni nostra afflizione.

[Oratio]
Ti supplichiamo, o Signore, ascolta benigno le nostre preghiere; e contro tutte le avversità, stendi la tua mano onnipotente. Per il nostro Signore Gesù Cristo.
$Per Dominum

[LectioL1]
Dal libro dell'Esodo.
!Exod 24:12-18
In quei giorni il Signore disse a Mosè: «Sali da me sul monte e fermati lì, ché io ti darò le tavole di pietra, la legge e i precetti che ho scritto, a loro istruzione». E Mosè partì con Giosuè suo ministro e salì sul monte di Dio, dopo aver detto agli anziani: «Aspettateci qui, finché non torniamo a voi. Avete con voi Aronne e Hur; se avete qualche affare, rivolgetevi ad essi». Or salito che fu Mosè sul monte, la nuvola coprì il monte, e la gloria del Signore si posò sul Sinai, coprendolo con la nuvola per sei giorni; e nel settimo giorno Dio chiamò Mosè di mezzo alla caligine. Or la manifestazione della gloria di Dio appariva ai figli d'Israele come un fuoco ardente sulla cima del monte. E Mosè, entrato nel mezzo della nuvola, salì sul monte, e vi stette quaranta giorni e quaranta notti.
$Deo Gratias

[GradualeL1]
!Ps 24:17-18
Sono cresciute le angosce del mio cuore: toglimi, Signore, dalle mie pene.
V. Guarda la mia miseria, cancella ogni mio peccato.

[OratioL1]
Volgi benigno il tuo sguardo, o Signore, alla devozione del tuo popolo, affinché quanti si mortificano nel corpo, siano nell'animo rafforzati con il frutto delle buone opere.
$Per Dominum

[Lectio]
Dal terzo libro dei Re
!3 Reg 19:3-8
In quel tempo: Elia, giunto che fu a Bersabee, città della Giudea, licenziò il suo servo, e s'inoltrò nel deserto per una giornata di cammino. Postosi poi a sedere sotto un ginepro, augurandosi la morte, esclamò: «Basta, o Signore! Or prendi l'anima mia; ché io non sono migliore dei miei padri». Si sdraiò e si addormentò all'ombra del ginepro. Ed ecco un Angelo del Signore venne a toccarlo e a dirgli: «Alzati e mangia». Egli riguardò e vide vicino al suo capo un pane cotto sotto la cenere e un vaso d'acqua. E com'ebbe mangiato e bevuto, s'addormentò di nuovo. Ma l'Angelo del Signore tornò di nuovo e, toccatolo, gli disse: «Alzati e mangia, perché ti rimane da fare un lungo cammino». Elia si alzò, mangiò e bevve, e poi, per la forza di quel cibo, camminò per quaranta giorni e quaranta notti, fino al monte di Dio Oreb.

[Graduale]
!Ps 24:17; 24:18; 24:1-4
Signore, liberami dalle mie angustie. Guarda alla mia umiliazione e alle mie pene, e perdona tutti i miei peccati.
V. A te, Signore, sollevo la mia anima; Dio mio, in te confido; fa' che non abbia ad arrossire e ad essere deriso dai miei nemici.
V. Chiunque in te confida non sarà deluso; siano invece confusi quanti corrono dietro alle vanità.

[Evangelium]
Seguito ++ del Santo vangelo secondo Matteo.
!Matt 12:38-50
Gli replicarono alcuni Scribi e Farisei: «Maestro, desideriamo vederti fare un prodigio». Ma egli rispose: «Questa generazione malvagia e adultera cerca un segno, e non le sarà dato altro che quello del profeta Giona. Infatti come Giona stette tre giorni e tre notti nel ventre del pesce, così il Figlio dell'uomo starà tre giorni e tre notti nel cuore della terra. I Niniviti sorgeranno, nel giudizio, contro questa generazione e la condanneranno, perché essi fecero penitenza alla predicazione di Giona: ed ecco vi è qui uno che è da più di Giona. La Regina del Mezzodì sorgerà nel giudizio contro questa generazione e la condannerà, perché essa venne dagli ultimi confini della terra per udire la sapienza di Salomone; ed ecco qui uno che è più di Salomone. Quando lo spirito immondo è stato fatto uscire da un uomo, vagola per luoghi aridi in cerca di riposo, e non lo trova. Allora dice: "Tornerò a casa mia da cui sono uscito". E quando vi arriva, la trova vuota, spazzata e adorna. Allora va a prendere seco altri sette spiriti peggiori di lui, ed entrando in essa, vi si stabiliscono, e l'ultimo stato di quell'uomo divien peggiore del primo. Così accadrà anche a questa generazione malvagia». Mentre Gesù parlava alle turbe, ecco sua madre e i suoi parenti star fuori e chiedergli di parlargli. E uno gli disse: «Ecco tua madre e i tuoi fratelli son là fuori e cercan di te». Ma egli, rispose: «Chi è mia madre, e chi sono i miei fratelli?». E stesa la mano verso i suoi discepoli disse: «Ecco la mia madre e i miei fratelli, poiché chi fa la volontà del Padre mio che è nei cieli, esso mi è fratello, sorella e madre».

[Offertorium]
!Ps 118:47; 118:48
Io medito sui tuoi precetti che amo, e tendo le mani ai tuoi precetti che amo.

[Secreta]
Signore, ti offriamo ostie di .placazione; affinché Tu benigno ci perdoni i peccati e guidi i nostri cuori incerti.
$Per Dominum

[Communio]
!Ps 5:2-4
Comprendi il mio lamento: ascolta il mio grido d'aiuto, mio Re e Dio, mio Signore: perché, Signore, te io prego.

[Postcommunio]
O Signore, per questa partecipazione al tuo Sacramento, liberaci dalle colpe segrete e dalle insidie dei nemici.
$Per Dominum

[Super populum]
! Orazione sul popolo
v. Preghiamo..
v. Inchinatevi davanti a Dio.
V. Signore, illumina le nostre anime con lo splendore della tua luce; affinché possiamo vedere quello che è da fare, e fare quello che è giusto.
$Per Dominum

