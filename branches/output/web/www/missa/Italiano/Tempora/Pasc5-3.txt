[Rank]
Feria Quarta in Rogationibus, In Vigilia Ascensionis;;Feria;;1

[Rank1960]
In Vigilia Ascensionis;;Feria;;5

[Rule]
Oratio Dominica
Gloria
no Credo
Suffr=Maria3

[Introitus]
!Is 48:20
v. Con voce di gioia narrate e questo fate ascoltare, alleluia: fatelo giungere agli estremi del mondo: Dio ha liberato il popolo suo, alleluia, alleluia.
!Ps 65:1-2
O terra tutta, acclamate al Signore, cantate la gloria al suo Nome, in sua gloria elevate la lode.
&Gloria
v. Con voce di gioia narrate e questo fate ascoltare, alleluia: fatelo giungere agli estremi del mondo: Dio ha liberato il popolo suo, alleluia, alleluia.

[Oratio]
O Dio, dal quale derivano tutti i beni, rispondi alle nostre suppliche: e concedi a noi di pensare, con la tua ispirazione, ciò che è giusto e di compierlo, sotto la tua guida.
$Per Dominum

[Commemoratio Oratio]
!de Rogationibus
O Dio onnipotente, concedi a noi, che nella nostra afflizione confidiamo nella tua bontà, di esser sempre difesi dalla tua protezione contro ogni avversità.
$Per Dominum

[Lectio]
Dalla lettera di san Paolo apostolo agli Efesini.
!Eph 4:7-13
Fratelli, a ciascuno di noi è stata data la grazia secondo la misura del dono fattoci dal Cristo. Ecco perché è detto: “Asceso in alto, fece schiava la schiavitù: distribuì doni agli uomini". Ma che significa l'essere salito, se non per esser prima disceso anche nelle infime regioni della terra? Colui che discese, è quello stesso che pure ascese sopra tutti i cieli per riempire ogni cosa. Ed egli pertanto altri costituì apostoli, altri profeti, altri evangelisti, altri pastori e dottori, per rendere atti i santi all'opera di ministero, per l'edificazione del Corpo del Cristo; finché arriveremo tutti all'unità della fede, all'intera conoscenza del Figlio di Dio, allo stato di uomo perfetto, alla misura della piena maturità del Cristo.

[Graduale]
Alleluia, alleluia.
V. Cristo è risorto da morte, la sua luce brilla su di noi, egli ci ha redenti nel suo sangue.
!John 16:28
V. Io sono uscito dal Padre, e sono venuto nel mondo: ora lascio il mondo, e ritorno al Padre. Alleluia.

[Evangelium]
Seguito ++ del Santo Vangelo secondo Giovanni.
!John 17:1-11
In quel tempo; levando gli occhi al Cielo, Gesù disse: «Padre, è giunta l'ora, glorifica il tuo Figlio, onde anche il tuo Figlio glorifichi te, secondo il potere che Gli hai dato sopra ogni uomo, con il donare la vita eterna a coloro che gli hai affidati. E la vita eterna consiste in questo: che conoscano te, solo vero Dio, e colui che hai mandato, Gesù Cristo. Io ti ho glorificato sulla terra, compiendo l'opera che mi hai data da fare; ed ora, Padre, glorifica me presso di te con quella gloria che ebbi presso di te prima che il mondo fosse. Ho manifestato il tuo nome agli uomini che mi affidasti, traendoli dal mondo; erano tuoi e li desti a me, ed essi hanno osservata la tua parola. Ora sanno che tutto quello che mi hai dato viene da te, perché le parole che comunicasti a me, le ho loro trasmesse, ed essi le hanno accolte, e veramente hanno riconosciuto che io sono venuto da Dio, ed han creduto che tu mi hai mandato. Per essi io prego; non prego per il mondo, ma per quelli che mi hai affidati, perché son tuoi. Ed ogni cosa mia è tua, ed ogni tua è mia. In essi io sono stato glorificato. Io ormai non sono più nel mondo; ma essi restano nel mondo, mentre io vengo a te».

[Offertorium]
!Ps 65:8-9; 65:20
Benedite, popoli, il nostro Dio, e fate udire il canto della sua lode: Egli ha posto la nostra anima tra i viventi e non ha reso incerto il nostro piede. Benedetto sia dunque il Signore, che non ha ripudiato la mia preghiera, e non ha tolto da me il suo amore, alleluia.

[Secreta]
Accetta, Signore, con l'offerta del sacrificio, le preghiere dei tuoi fedeli: e per l'efficacia di questo santo rito possiamo giungere alla gloria celeste.
$Per Dominum

[Commemoratio Secreta]
!de Rogationibus
Queste offerte, o Signore, sciolgano i vincoli della nostra malizia e ci ottengano i doni della tua misericordia.
$Per Dominum

[Secreta Mariae]
!de S. Maria.
Per la tua clemenza, Signore, e per l'intercessione della beata vergine Maria, l’offerta di questo sacrificio giovi alla nostra prosperità e pace nella vita presente e nella futura.
$Per Dominum

[Communio]
!Ps 95:2.
Cantate al Signore, alleluia: cantate e benedite il suo Nome, annunciate da giorno a giorno la sua salvezza, alleluia, alleluia.

[Postcommunio]
A noi rinvigoriti dalla mensa celeste, concedi, o Signore, di desiderare il bene, e di ottenerlo a misura del nostro desiderio.
$Per Dominum

[Commemoratio Postcommunio]
!de Rogationibus
Accogli benignamente, o Signore, le nostre domande, affinché, ricevendo nella tribolazione i tuoi doni, cresciamo nel tuo amore per il conforto che ne abbiamo.
$Per Dominum

[Postcommunio Mariae]
Ricevuti i misteri della nostra salvezza, ti preghiamo, o Signore, di essere ovunque protetti dalla beata sempre vergine Maria, ad onore della quale abbiamo presentato alla tua maestà questo sacrificio.
$Per Dominum


