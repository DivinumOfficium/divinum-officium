[Name]
Commune confessoris doctoris Paschal time; In medio

[Rule]
Gloria

[Introitus]
!Eccli 15:5
v. In médio Ecclésiæ apéruit os ejus: et implévit eum Dóminus spíritu sapiéntiæ~
et intelléctus: stolam glóriæ índuit eum. (Allelúja, allelúja.)
!Ps 91:2 
Bonum est confitéri Dómino: et psállere nómini tuo, Altíssime.
&Gloria
v. In médio Ecclésiæ apéruit os ejus: et implévit eum Dóminus spíritu sapiéntiæ~
et intelléctus: stolam glóriæ índuit eum. Allelúja, allelúja.

[Oratio]
Deus, qui pópulo tuo ætérnæ salútis beátum N. minístrum tribuísti: præsta,~
quaesumus; ut, quem Doctórem vitæ habúimus in terris, intercessórem habére~
mereámur in coelis.
$Per Dominum.

[Lectio]
Léctio Epístolæ beáti Pauli Apóstoli ad Timotheum
!2 Tim 4:1-8
Caríssime: Testíficor coram Deo, et Jesu Christo, qui judicatúrus est vi vos et mórtuos, per advéntum ipsíus et regnum ejus: praedica verbum, insta opportúne, importune: árgue, óbsecra, íncrepa in omni patiéntia, et doctrína. Erit enim tempus, cum sanam doctrínam non sustinébunt, sed ad sua desidéria, coacervábunt sibi magistros, pruriéntes áuribus, et a veritáte quidem audítum avértent, ad fábulas autem converténtur. Tu vero vígila, in ómnibus labóra, opus fac Evangelístæ, ministérium tuum ímpie. Sóbrius esto. Ego enim jam delíbor, et tempus resolutiónis meæ instat. Bonum certámen certávi, cursum consummávi, fidem servávi. In réliquo repósita est mihi coróna justítiæ, quam reddet mihi Dóminus in illa die, justus judex: non solum autem mihi, sed et iis, qui díligunt advéntum ejus.

[Graduale]
Allelúja, allelúja
!Eccli 45:9
Amávit eum Dóminus, et ornávit eum: stolam glóriæ índuiteum
!Osee 14:6. Justus
germinábit sicut lílium: et florébit in ætérnum ante Dóminum. Allelúja.

[Evangelium]
Sequéntia ++ sancti Evangélii secúndum Matthaeum.
!Matt 5:13-19
In illo témpore: Dixit Jesus discípulis suis: Vos estis sal terræ. Quod si sal~
evanúerit, in quo saliétur? Ad níhilum valet ultra, nisi ut mittátur foras, et~
conculcétur ab homínibus. Vos estis lux mundi. Non potest cívitas abscóndi supra~
montem pósita. Neque accéndunt lucérnam, et ponunt eam sub módio, sed super~
candelábrum, ut lúceat ómnibus qui in domo sunt. Sic lúceat lux vestra coram~
homínibus, ut vídeant ópera vestra bona, et gloríficent Patrem vestrum, qui in~
coelis est. Nolíte putáre, quóniam veni sólvere legem aut prophétas: non veni~
sólvere, sed adimplére. Amen, quippe dico vobis, donec tránseat coelum et terra,~
jota unum aut unus apex non præteríbit a lege, donec ómnia fiant. Qui ergo~
solvent unum de mandátis istis mínimis, et docúerit sic hómines, mínimus~
vocábitur in regno coelórum: qui autem fécerit et docúerit, hic magnus vocábitur~
in regno coelórum.

[Offertorium]
!Ps 91:13
Justus ut palma florébit: sicut cedrus, quæ in Líbano est multiplicábitur. Alleluia.

[Secreta] !Pro Doctore pontifice
Sancti N. Pontíficis tui at que Doctóris nobis, Dómine, pia non desit orátio:~
quæ et múnera nostra concíliet; et tuam nobis indulgéntiam semper obtíneat.
$Per Dominum.

[Secreta1] Pro Doctore non Pontifice.
Sancti N. Confessóris tui atque Doctóris nobis, Dómine, pia non desit orátio:~
quæ et múnera nostra concíliet; et tuam nobis indulgéntiam semper obtíneat.
$Per Dominum.

[Communio]
!Luc 2:42
Fidélis servus et prudens, quem constítuit dóminus super famíliam suam: ut det~
illis in témpore trítici mensúram. Alleluia.

[Postcommunio] Pro Doctore Pontifice.
Ut nobis, Dómine, tua sacrifícia dent salútem: beátus N. Póntifex tuus et Doctor~
egrégius, quaesumus, precátor accédat.
$Per Dominum

[Postcommunio1] Pro Doctore non Pontifice.
Ut nobis, Dómine, tua sacrifícia dent salútem: beátus N. Conféssor tuus et~
Doctor egrégius, quaesumus, precátor accédat.
$Per Dominum

[Lectio1]
Léctio libri Sapiéntiæ.
!Eccli 39:6-14
Justus cor suum tradet ad vigilándum dilúculo ad Dóminum, qui fecit illum, et in conspéctu Altíssimi deprecábitur. Apériet os suum in oratióne, et pro delíctis suis deprecábitur. Si enim Dóminus magnus volúerit, spíritu intellegéntias replébit illum: et ipse tamquam imbres mittet elóquia sapiéntiæ suæ, et in oratióne confitébitur Dómino: et ipse díriget consílium ejus et disciplínam, et in abscónditis suis consiliábitur. Ipse palam fáciet disciplínam doctrínæ suæ, et in lege testaménti Dómini gloriábitur. Collaudábunt multi sapiéntiam ejus, et usque in saeculum non delébitur. Non recédet memória ejus, et nomen ejus requirétur a generatióne in generatiónem. Sapiéntiam ejus enarrábunt gentes, et laudem ejus enuntiábit ecclésia.
