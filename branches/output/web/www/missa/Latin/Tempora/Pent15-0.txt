[Rank]
Dominica XV Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiae,Papa;;

[Introitus]
!Ps 85:1; 85:2-3
v. Inclína, Dómine, aurem tuam ad me, et exáudi me: salvum fac servum tuum, Deus~
meus, sperántem in te: miserére mihi, Dómine, quóniam ad te clamávi tota die.
!Ps 85:4
Lætífica ánimam servi tui: quia ad te, Dómine, ánimam meam levávi.
&Gloria
v. Inclína, Dómine, aurem tuam ad me, et exáudi me: salvum fac servum tuum, Deus~
meus, sperántem in te: miserére mihi, Dómine, quóniam ad te clamávi tota die.

[Oratio]
Ecclésiam tuam, Dómine, miserátio continuáta mundet et múniat: et quia sine te~
non potest salva consístere; tuo semper múnere gubernétur.
$Per Dominum

[Lectio]
Léctio Epístolæ beáti Pauli Apóstoli ad Gálatas.
!Gal 5:25-26; 6:1-10
Fratres: Si spíritu vívimus, spíritu et ambulémus. Non efficiámur inanis glóriæ cúpidi, ínvicem provocántes, ínvicem invidéntes. Fratres, et si præoccupátus fúerit homo in áliquo delícto, vos, qui spirituáles estis, hujúsmodi instrúite in spíritu lenitátis, consíderans teípsum, ne et tu tentéris. Alter alteríus ónera portáte, et sic adimplébitis legem Christi. Nam si quis exístimat se áliquid esse, cum nihil sit, ipse se sedúcit. Opus autem suum probet unusquísque, et sic in semetípso tantum glóriam habébit, et non in áltero. Unusquísque enim onus suum portábit. Commúnicet autem is, qui catechizátur verbo, ei, qui se catechízat, in ómnibus bonis. Nolíte erráre: Deus non irridétur. Quæ enim semináverit homo, hæc et metet. Quóniam qui séminat in carne sua, de carne et metet corruptiónem: qui autem séminat in spíritu, de spíritu metet vitam ætérnam. Bonum autem faciéntes, non deficiámus: témpore enim suo metémus, non deficiéntes. Ergo, dum tempus habémus, operémur bonum ad omnes, maxime autem ad domésticos fídei.

[Graduale]
!Ps 91:2-3.
Bonum est confitéri Dómino: et psallere nómini tuo, Altíssime.
V. Ad annuntiándum mane misericórdiam tuam, et veritátem tuam per noctem.~
Allelúja, allelúja Ps 94:3 Quóniam Deus magnus Dóminus, et Rex magnus super~
omnem terram. Allelúja.

[Evangelium]
Sequéntia ++ sancti Evangélii secúndum Lucam.
!Luc 7:11-16
In illo témpore: Ibat Jesus in civitátem, quæ vocátur Naim: et ibant cum eo~
discípuli ejus et turba copiósa. Cum autem appropinquáret portæ civitátis, ecce,~
defúnctus efferebátur fílius únicus matris suæ: et hæc vidua erat: et turba~
civitátis multa cum illa. Quam cum vidísset Dóminus, misericórdia motus super~
eam, dixit illi: Noli flere. Et accéssit et tétigit lóculum. - Hi autem, qui~
portábant, stetérunt. - Et ait: Adoléscens, tibi dico, surge. Et resédit, qui~
erat mórtuus, et coepit loqui. Et dedit illum matri suæ. Accépit autem omnes~
timor: et magnificábant Deum, dicéntes: Quia Prophéta magnus surréxit in nobis:~
et quia Deus visitávit plebem suam.

[Offertorium]
!Ps 39:2; 39:3; 39:4
Exspéctans exspectávi Dóminum, et respéxit me: et exaudívit deprecatiónem meam:~
et immísit in os meum cánticum novum, hymnum Deo nostro.

[Secreta]
Tua nos, Dómine, sacramenta custodiant: et contra diabólicos semper tueántur~
incúrsus.
$Per Dominum

[Communio]
!Joann 6:52
Panis, quem ego dédero, caro mea est pro saeculi vita.

[Postcommunio]
Mentes nostras et córpora possídeat, quaesumus, Dómine, doni coeléstis operátio:~
ut non noster sensus in nobis, sed júgiter ejus prævéniat efféctus.
$Per Dominum
