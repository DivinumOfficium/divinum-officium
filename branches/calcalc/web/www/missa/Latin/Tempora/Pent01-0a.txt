[Rank]
Dominica I. Post Pentecosten;;Semiduplex I classis;;5.9;;

[Rule]
Gloria
Credo
Suffr=Sanctorum;Ecclesiae;Papa;;

[Introitus]
!Ps 12:6
v. Dómine, in tua misericórdia sperávi: exsultávit cor meum in salutári tuo:~
cantábo Dómino, qui bona tríbuit mihi.
!Ps 12:1
Usquequo, Dómine, oblivísceris me in finem? usquequo avértis fáciem tuam a me?
&Gloria
v. Dómine, in tua misericórdia sperávi: exsultávit cor meum in salutári tuo:~
cantábo Dómino, qui bona tríbuit mihi.

[Oratio]
Deus, in te sperántium fortitúdo, adésto propítius invocatiónibus nostris: et,~
quia sine te nihil potest mortális infírmitas, præsta auxílium grátiæ tuæ; ut,~
in exsequéndis mandátis tuis, et voluntáte tibi et actióne placeámus.
$Per Dominum

[Lectio]
Léctio Epístolæ beáti Joánni Apóstoli.
!1 John 4:8-21
Caríssimi: Deus cáritas est. In hoc appáruit cáritas Dei in nobis, quóniam Fílium suum unigénitum misit Deus in mundum, ut vivámus per eum. In hoc est cáritas: non quasi nos dilexérimus Deum, sed quóniam ipse prior diléxit nos, et misit Fílium suum propitiatiónem pro peccátis nostris. Caríssimi, si sic Deus diléxit nos: et nos debémus altérutrum dilígere. Deum nemo vidit umquam. Si diligámus ínvicem, Deus in nobis manet, et cáritas ejus in nobis perfécta est. In hoc cognóscimus, quóniam in eo manémus et ipse in nobis: quóniam de Spíritu suo dedit nobis. Et nos vídimus et testificámur, quóniam Pater misit Fílium suum Salvatórem mundi. Quisquis conféssus fúerit, quóniam Jesus est Fílius Dei, Deus in eo manet et ipse in Deo. Et nos cognóvimus et credídimus caritáti, quam habet Deus in nobis. Deus cáritas est: et qui manet in caritáte, in Deo manet et Deus in eo. In hoc perfécta est cáritas Dei nobíscum, ut fidúciam habeámus in die judicii: quia, sicut ille est, et nos sumus in hoc mundo. Timor non est in caritáte: sed perfécta cáritas foras mittit timórem, quóniam timor poenam habet. Qui autem timet, non est perféctus in caritáte. Nos ergo diligámus Deum, quóniam Deus prior diléxit nos. Si quis díxerit, quóniam díligo Deum, et fratrem suum óderit, mendax est. Qui enim non díligit fratrem suum, quem videt, Deum, quem non videt, quómodo potest dilígere? Et hoc mandátum habémus a Deo: ut, qui diligit Deum, díligat et fratrem suum.

[Graduale]
!Ps 40:5; 40:2
Ego dixi: Dómine, miserére mei: sana ánimam meam, quia peccávi tibi.
V. Beátus, qui intéllegit super egénum et páuperem: in die mala liberábit eum~
Dóminus. Allelúja, allelúja
!Ps 5:2
Verba mea áuribus pércipe, Dómine: intéllege clamórem meum. Allelúja.

[Evangelium]
Sequéntia ++ sancti Evangélii secúndum Lucam.
!Luc 6:36-42
In illo témpore: Dixit Jesus discípulis suis: Estóte misericórdes, sicut et~
Pater vester miséricors est. Nolíte judicáre, et non judicabímini: nolíte~
condemnáre, et non condemnabímini. Dimíttite, et dimittémini. Date, et dábitur~
vobis: mensúram bonam et confértam et coagitátam et supereffluéntem dabunt in~
sinum vestrum. Eadem quippe mensúra, qua mensi fuéritis, remetiétur vobis.~
Dicébat autem illis et similitúdinem: Numquid potest cæcus cæcum dúcere? nonne~
ambo in fóveam cadunt? Non est discípulus super magistrum: perféctus autem omnis~
erit, si sit sicut magister ejus. Quid autem vides festúcam in óculo fratris tui,~
trabem autem, quæ in óculo tuo est, non consíderas? Aut quómodo potes dícere~
fratri tuo: Frater, sine, ejíciam festúcam de óculo tuo: ipse in oculo tuo~
trabem non videns? Hypócrita, ejice primum trabem de oculo tuo: et tunc~
perspícies, ut edúcas festúcam de óculo fratris tui. 

[Offertorium]
!Ps 5:3-4.
Inténde voci orationis meæ, Rex meus et Deus meus: quóniam ad te orábo, Dómine.

[Secreta]
Hóstias nostras, quaesumus, Dómine, tibi dicátas placátus assúme: et ad~
perpétuum nobis tríbue proveníre subsídium.
$Per Dominum

[Communio]
!Ps 9:2-3
Narrábo ómnia mirabília tua: lætábor et exsultábo in te: psallam nómini tuo,~
Altíssime.

[Postcommunio]
Tantis, Dómine, repléti munéribus: præsta, quaesumus; ut et salutária dona~
capiámus, et a tua numquam laude cessémus.
$Per Dominum
