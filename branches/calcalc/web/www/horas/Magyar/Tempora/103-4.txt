[Lectio1]
A Makkabeusok első könyvéből
!1 Mac  13:1-6
1 Simon hírét vette, hogy Trifon hatalmas sereget gyűjtött, és be akar nyomulni Júda földjére, és el akarja pusztítani. 
2 De látta, hogy a nép retteg és fél, ezért elment Jeruzsálembe, összegyűjtötte a népet 
3 és bátorítva őket így beszélt hozzájuk: "Magatok is tudjátok, mit tettek testvéreim és atyám háza a törvényért és a szentélyért, mennyi harcot és szorongattatást vállaltak. 
4 Minden testvérem meghalt Izraelért, csak én maradtam élve. 
5 Így távol legyen tőlem, hogy a szükség idején kíméljem életemet. Én sem vagyok jobb testvéreimnél. 
6 Ellenkezőleg, bosszút állok népemért, a szentélyért, asszonyainkért és gyermekeinkért. Mert a pogány népek mind összefogtak, hogy gyűlöletükben kiirtsanak bennünket." 

[Responsory1]
@Tempora/101-0:Responsory1

[Lectio2]
!1 Mac 13:7-13
7 E szavak hallatára újra fölébredt a nép bátorsága. 
8 Hangosan fölkiáltottak: "Te vagy a vezérünk Júdás és testvéred, Jonatán helyett! 
9 Vezess bennünket harcra, megteszünk mindent, amit parancsolsz!" 
10 Erre összegyűjtötte a fegyverforgatásra alkalmas férfiakat, sürgősen fölépítette Jeruzsálem falait, és körös-körül megerősítette. 
11 Absalom fiát, Jonatánt nagy sereggel Joppéba küldte. Az elűzte onnan az ott lakókat, és megvetette benne a lábát. 
12 Trifon elindult egy nagy sereggel Ptolemaiszból, hogy betörjön Júda földjére. Jonatán is vele volt, fogolyként. 
13 Simon a síkság szélén, Adidánál ütötte fel táborát. 

[Responsory2]
@Tempora/101-0:Responsory2

[Lectio3]
!1 Mac 13:14-19
14 Amikor Trifon meghallotta, hogy Simon testvére, Jonatán helyére lépett, és készen áll, hogy harcba szálljon vele, követet küldött hozzá ezzel az üzenettel: 
15 "Amiatt a pénz miatt fogtuk el testvéredet, Jonatánt, amivel a királyi kincstárnak tartozik, a tisztsége fejében. 
16 Küldj 100 ezüst talentumot és fiai közül kettőt túsznak, nehogy szabadon bocsátása után ellenünk forduljon. Akkor szabadon engedjük." 
17 Simon észrevette ugyan, hogy csel lappang szavai mögött, mégis elküldött a pénzért és a fiúkért, nehogy magára vonja a nép gyűlöletét. 
18 Akkor azt mondanák: "Nem küldtem el neki a pénzt és a fiúkat, azért pusztult el." Tehát elküldte a fiúkat és a 100 talentumot. 
19 De (Trifon) megszegte szavát és Jonatánt nem engedte szabadon. 

[Responsory3]
@Tempora/101-0:Responsory3
