[Rank]
Feria III infra Hebdomadam III post Epiphaniam;;Feria;;1

[Rule]
Oratio Dominica

[Lectio1]
Szent Pál Apostolnak a Galatákhoz írt leveléből
!Gal 5:1-5
1 A szabadságot Krisztus szerezte meg nekünk. Álljatok tehát szilárdan, és ne hagyjátok, hogy újra a szolgaság igájába hajtsanak benneteket. 
2 Én, Pál mondom nektek: Ha körülmetélkedtek, Krisztus semmit sem használ nektek. 
3 Azt is kijelentem a körülmetélkedőnek, hogy köteles az egész törvényt megtartani. 
4 Ha a törvényben keresitek az igazzá válást, elszakadtatok Krisztustól és elvesztettétek kegyelmét. 
5 Mi a hit által a Lélek közreműködésével várjuk a megigazulásból fakadó reményt. 

[Responsory1]
@Tempora/Epi2-2:Responsory1

[Lectio2]
!Gal 5:6-10
6 Krisztus Jézusban ugyanis nem az számít, hogy valaki körülmetélt vagy körülmetéletlen, hanem csak a hit, amely a szeretetben teljesedik ki. 
7 Eddig jól futottatok, ki akadályozott meg benneteket az igazság követésében? 
8 Ez a hitegetés nem attól való, aki meghívott titeket. 
9 Egy kevés kovász az egész tésztát megerjeszti. 
10 Bízom bennetek az Úrban, hogy ti sem vélekedtek másként. Aki pedig zavart kelt köztetek, viseli majd büntetését, bárki legyen is. 

[Responsory2]
@Tempora/Epi2-2:Responsory2

[Lectio3]
!Gal 5:11-17
11 Testvérek, ami engem illet, ha csak a körülmetélkedést hirdetném, talán továbbra is üldöznének? De akkor megszűnne a kereszt botránya. 
12 Bárcsak egészen megcsonkítanák magukat azok, akik zavart támasztanak köztetek! 
13 Testvérek, a meghívásotok szabadságra szól, csak ne éljetek vissza a szabadsággal a test javára, hanem szeretettel szolgáljatok egymásnak. 
14 Mert az egész törvény ebben a mondatban teljesedik be: Szeresd felebarátodat, mint saját magadat. 
15 De ha marjátok és rágjátok, vigyázzatok, nehogy felfaljátok egymást! 
16 Kérlek tehát benneteket, hogy lélek szerint éljetek, s akkor majd nem teljesítitek a test kívánságait. 
17 A test ugyanis a lélek ellen tusakodik, a lélek meg a test ellen. Ellentétben állnak egymással, s így nem azt teszitek, amit szeretnétek. 

[Responsory3]
@Tempora/Epi2-2:Responsory3
