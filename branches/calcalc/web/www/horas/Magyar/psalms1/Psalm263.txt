(Izajás éneke * Iz 9:2-7)
9:2 A nép, mely sötétségben jár vala, nagy világosságot láta, a halálárnyék tartományában lakóknak világosság támada.
9:3 Sokasítottad a népet, de nem gyarapítád örömét; hanem vigadni fognak előtted, mint a kik vigadnak aratáskor, mint örvendenek a győzedelmesek a nyert zsákmánynak, midőn osztják a ragadományokat.
9:4 Mert az ő terhe igáját, és válla vesszejét, és zsarnoka fejedelmi pálcáját összetöréd, mint Mádián napján.
9:5 Mert minden erőszakos és zenebonával járó prédálás, és a vérbekevert ruházat égetésre lesz a tűznek eleségül.
9:6 Mert kisded született nekünk, és fiú adatott nekünk, kinek vállán vagyon a fejedelemség; és hívatik az ő neve csodálatosnak, tanácsadónak, Istennek, erősnek, a jövendőség atyjának, békesség fejedelmének.
9:7 Gyarapodni fog birodalma, és a békességnek nem lesz vége; Dávid királyi székén és az ő országában ül, hogy megerősítse azt és megszilárdítsa az ítélet és igazság által mostantól és mindörökké. A seregek Urának buzgósága míveli ezt.
