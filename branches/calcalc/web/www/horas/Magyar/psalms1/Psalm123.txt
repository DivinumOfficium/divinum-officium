123:1 Ha az Úr velünk nem lett volna, mondja meg most Izrael; ha az Úr velünk nem lett volna,
123:2 midőn ránk támadtak az emberek: * talán elevenen nyeltek volna el minket;
123:3 midőn az ő haragjuk ellenünk fölgerjedett, * talán a víz nyelt volna el minket.
123:4 Rohanó patakon ment volna keresztül a mi lelkünk, * talán ellenállhatatlan vízen ment volna át a mi lelkünk.
123:5 Áldott legyen az Úr, * ki nem adott minket az ő fogaiknak martalékul.
123:6 Lelkünk megmenekedett, mint a madár * a vadászok tőréből;
123:7 a tőr elrontatott, és mi megszabadultunk.
123:8 A mi segítségünk az Úr nevében van, * ki a mennyet és földet teremtette.
