112:1 Dicsérjétek, szolgák, az Urat; * dicsérjétek az Úr nevét.
112:2 (fejet hajtunk) Legyen áldott az Úr neve, * most és mindörökké.
112:3 Napkelettől nyugatig * dicsértessék az Úr neve.
112:4 Magasztos az Úr minden nép fölött, * és az egek fölött az ő dicsősége.
112:5 Kicsoda olyan, mint a mi Urunk, Istenünk, ki a magasságban lakik, * és a mennyből a legkisebbre is letekint a földön?
112:6 Fölemelvén a földről a nyomorultat, * és a szemétből fölmagasztalván a szegényt;
112:7 hogy a fejedelmekhez ültesse őt, * az ő népe fejedelmeihez;
112:8 ki a házban lakást ad a magtalannak, * mint fiakon örvendező anyának.
