21:1 Istenem, én Istenem, tekints rám; miért hagytál el engem? * Szabadulásomat eltávolítják vétkeim kiáltásai.
21:2 Én Istenem, napestig kiáltok, és nem hallgatsz meg; * és éjjel, és nem hasztalanul-e rám nézve?
21:3 Te pedig a szent helyen lakol, * Izrael dicsérete!
21:4 Tebenned bíztak atyáink; * bíztak, és megszabadítottad őket.
21:5 Hozzád kiáltottak, és megszabadultak; * tebenned bíztak, és meg nem szégyenültek.
21:6 Én pedig féreg vagyok, és nem ember; * emberek gyalázata és a nép megvetése.
21:7 Mindnyájan, kik látnak engem, kigúnyolnak engem, * félrevonják ajkukat, és fejüket hajtogatják.
21:8 Az Úrban bízott, mentse meg őt, * szabadítsa meg őt, mert kedveli őt.
21:9 Mert te vagy, ki engem kivontál a méhből; * én reménységem anyám emlőjétől. Hozzád utasíttattam a méhtől fogva;
21:10 én Istenem vagy te anyám méhétől. * Ne távozzál el tőlem,
21:11 mert a szorongatás közel vagyon; * mivel nincs, ki segítsen.
21:13 Sok tulok vett engem körül; * kövér bikák környeztek meg engem;
21:14 rám tátották szájukat, * mint a ragadozó és ordító oroszlán.
21:15 Mint a víz, kiöntettem, * minden csontom elvált.
21:16 Mint a megolvadt viasz, olyan lett szívem * testem belsejében.
21:17 Erőm kiszáradt, mint a cserép, és nyelvem ínyemhez ragadt; * és a halál porába vittél engem.
21:18 Mert körülvett engem a sok eb; * a gonoszok gyülekezete körülkerített engem.
21:19 Átlyuggatták kezeimet és lábaimat, * megszámlálták minden csontomat;
21:20 ők pedig néztek és szemléltek engem, * elosztották maguk közt ruháimat, és öltönyömre sorsot vetettek.
21:21 De te, Uram, ne távoztasd el tőlem segítségedet, * figyelj az én oltalmamra.
21:22 Mentsd meg, ó Isten, lelkemet a fegyvertől; * és egyetlenemet az eb kezéből.
21:23 Szabadíts meg engem az oroszlán szájából; * engem, lealázottat, az egyszarvúak szarvaitól.
21:23 Hirdetni fogom nevedet atyámfiainak, * a gyülekezetnek közepette dicsérlek téged.
21:24 Kik félitek az Urat, dicsérjétek őt; * Jákob minden ivadéka, dicsőítsétek őt.
21:25 Félje őt Izrael minden ivadéka; * mert nem utálta és nem vetette meg a szegény könyörgését,
21:26 orcáját sem fordította el tőlem; * mikor kiáltottam hozzája, meghallgatott engem.
21:27 Nálad vagyon dicséretem a nagy gyülekezetben; * fogadásaimat beteljesítem a téged félők színe előtt.
21:28 Enni fognak a szegények, és megelégszenek, és dicsérik az Urat, kik őt keresik; * szíveik élni fognak örökkön-örökké.
21:29 Megemlékezik és megtér az Úrhoz * a föld minden határa;
21:30 és imádkozni fog az ő színe előtt * a pogányok minden nemzetsége.
21:31 Mert az Úré az ország; * és ő uralkodni fog a pogányokon.
21:32 Esznek és imádják őt a föld minden kövérei; * az ő színe előtt leborulnak mindnyájan, kik a földbe mennek.
21:32 És az én lelkem neki él, * és ivadékom neki fog szolgálni.
21:32 Az Úrról fog neveztetni a következő nemzedék; * és az egek hirdetni fogják az ő igazságát a népnek, mely születik, melyet az Úr teremtett.
