(Izajás éneke * Iz 66:10-16)
66:10 Vigadjatok Jeruzsálemmel, és örvendezzetek benne mindnyájan, kik őt szeretitek; örüljetek vele örömmel mindnyájan, kik rajta bánkódtok,
66:11 hogy szopjatok és beteljetek az ő vigasztalása emlőjétől; hogy fejjetek, és gyönyörűséggel bővelkedjetek az ő mindennemű dicsőségével.
66:12 Mert ezeket mondja az Úr: Íme én rája térítem a békességet, mint a folyóvizet, és mint megáradt patakot a pogányok dicsőségét; és szopni fogtok és ölben hordoztatni, és térdeken hízelkednek nektek.
66:13 Mint kinek anyja hízeleg, úgy vigasztallak én titeket és Jeruzsálemben megvigasztaltattok.
66:14 Meglátjátok, és örülni fog szívetek, és csontjaitok mint a fű megifjodnak, és megismertetik az Úr keze az ő szolgáin, és haragja ellenségein.
66:15 Mert íme az Úr tűzben jő el, és mint forgószél az ő szekerei, hogy megfizessen haragja búsulásában, és dorgáljon a tűz lángjában.
66:16 Mert az Úr tűz által fog ítélni, és az ő fegyverével minden testet, és sokan lesznek az Úrtól megöltek.
