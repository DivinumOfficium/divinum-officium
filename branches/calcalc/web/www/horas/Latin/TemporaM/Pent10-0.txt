[Rank]
Dominica X Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Ant 1]
Fecit Joas * rectum coram Domino cunctis diebus, quibus docuit eum Joiada sacerdos. 

[Versum 1]
V. Vespertina oratio ascendat ad te Domine. 
R. Et descendat super nos misericordia tua. 

[Oratio]
Deus, qui omnipotentiam tuam parcendo maxime et miserando manifestas: multiplica~
super nos misericordiam tuam; ut ad tua promissa currentes, caelestium bonorum~
facias esse consortes.
$Per Dominum

[Lectio1]
De libro quarto Regum.
!2 Kgs 9:29-34
29 Anno undecimo Joram filii Achab, regnavit Ochozias super Judam,
30 venitque Jehu in Jezrahel. Porro Jezabel, introitu ejus audito, depinxit oculos suos stibio, et ornavit caput suum, et respexit per fenestram
31 ingredientem Jehu per portam, et ait: Numquid pax potest esse Zambri, qui interfecit dominum suum?
32 Levavitque Jehu faciem suam ad fenestram, et ait: Quae est ista? et inclinaverunt se ad eum duo vel tres eunuchi.
33 At ille dixit eis: Praecipitate eam deorsum: et praecipitaverunt eam, aspersusque est sanguine paries, et equorum ungulae conculcaverunt eam.
34 Cumque introgressus esset ut comederet biberetque, ait: Ite, et videte maledictam illam, et sepelite eam: quia filia regis est.


[Responsory1]
R. Praeparate corda vestra Domino, et servite illi soli:
* Et liberabit vos de manibus inimicorum vestrorum.
V. Convertimini ad eum in toto corde vestro, et auferte deos alienos de medio~
vestri.
R. Et liberabit vos de manibus inimicorum vestrorum.

[Lectio2]
!2 Kgs 9:35-37; 10:1-3
35 Cumque issent ut sepelirent eam, non invenerunt nisi calvariam, et pedes, et summas manus.
36 Reversique nuntiaverunt ei. Et ait Jehu: Sermo Domini est, quem locutus est per servum suum Eliam Thesbiten, dicens: In agro Jezrahel comedent canes carnes Jezabel,
37 et erunt carnes Jezabel sicut stercus super faciem terrae in agro Jezrahel, ita ut praetereuntes dicant: Haeccine est illa Jezabel?
1 Erant autem Achab septuaginta filii in Samaria: scripsit ergo Jehu litteras, et misit in Samariam, ad optimates civitatis, et ad majores natu, et ad nutritios Achab, dicens:
2 Statim ut acceperitis litteras has, qui habetis filios domini vestri, et currus, et equos, et civitates firmas, et arma,
3 eligite meliorem, et eum qui vobis placuerit de filiis domini vestri, et eum ponite super solium patris sui, et pugnate pro domo domini vestri.

[Responsory2]
R. Deus omnium exauditor est: ipse misit Angelum suum, et tulit me de ovibus~
patris mei:
* Et unxit me unctione misericordiae suae.
V. Dominus, qui eripuit me de ore leonis, et de manu bestiae liberavit me.
R. Et unxit me unctione misericordiae suae.

[Lectio3]
!2 Kgs 10:4-7
4 Timuerunt illi vehementer, et dixerunt: Ecce duo reges non potuerunt stare coram eo, et quomodo nos valebimus resistere?
5 Miserunt ergo praepositi domus, et praefecti civitatis, et majores natu, et nutritii, ad Jehu, dicentes: Servi tui sumus: quaecumque jusseris faciemus, nec constituemus nobis regem: quaecumque tibi placent, fac.
6 Rescripsit autem eis litteras secundo, dicens: Si mei estis, et obeditis mihi, tollite capita filiorum domini vestri, et venite ad me hac eadem hora cras in Jezrahel. Porro filii regis, septuaginta viri, apud optimates civitates nutriebantur.
7 Cumque venissent litteras ad eos, tulerunt filios regis, et occiderunt septuaginta viros, et posuerunt capita eorum in cophinis, et miserunt ad eum in Jezrahel.


[Responsory3]
R. Dominus, qui eripuit me de ore leonis, et de manu bestiae liberavit me,
* Ipse me eripiet de manibus inimicorum meorum.
V. Misit Deus misericordiam suam, et veritatem suam: animam meam eripuit de~
medio catulorum leonum.
R. Ipse me eripiet de manibus inimicorum meorum.
&Gloria
R. Ipse me eripiet de manibus inimicorum meorum.

[Lectio4]
Sermo sancti Joannis Chrysostomi.
!Homilia 25. in Epist. ad Rom.
Non putemus nos excusationem habituros, si quando delictorum socios invenerimus:~
nam istud, supplicium magis augebit. Quandoquidem et serpens magis punitus est~
quam mulier: quemadmodum et mulier plus quam vir, et Jezabel majores poenas dedit,~
quam Achab vineae raptor. Ipsa quippe universum istud negotium texuerat, regique~
lapsus occasionem dederat. Igitur et tu quoque si reliquis perditionis causa~
fueris, graviora patieris, quam qui per te subversi sunt. Neque enim peccare~
tantum in se perditionis habet, quantum quod reliqui ad peccandum inducuntur.

[Responsory4]
R. Percussit Saul mille, et David decem millia:
* Quia manus Domini erat cum illo: percussit Philisthaeum, et abstulit~
opprobrium ex Israël.
V. Nonne iste est David, de quo canebant in choro, dicentes: Saul percussit~
mille, et David decem millia?
R. Quia manus Domini erat cum illo: percussit Philisthaeum, et abstulit~
opprobrium ex Israël.

[Lectio5]
Itaque si quando peccantes viderimus, non solum non impellamus, sed et extrahamus~
ex ipso malitiae barathro: ne et alienae perditionis poenas demus. Recordemur~
quoque perpetuo terribilis illius tribunalis, fluminis ignei, vinculorum~
insolubilium, profundarum tenebrarum, stridorem dentium, venenosique vermis. Sed~
dices: Benignus est Deus. Ergo haec omnia verba. sunt, et neque punitur dives~
ille Lazari contemptor, neque fatuae virgines a sponso rejiciuntur? Ergo qui~
Christum non paverunt, in ignem diabolo praeparatum non abibunt? Ergo qui~
sordidis est vestibus, non peribit, manus ac pedes vinctus? Qui centum denarios a~
conservo suo exegit,non tradetur tortoribus? Quod de moechis dictum est, nimirum~
quod vermis eorum non morietur, et ignis eorum non exstinguetur, verum non erit?

[Responsory5]
R. Montes Gelboe, nec ros nec pluvia veniant super vos,
* Ubi ceciderunt fortes Israël.
V. Omnes montes, qui estis in circuitu ejus, visitet Dominus: a Gelboe autem~
transeat.
R. Ubi ceciderunt fortes Israël.

[Lectio6]
Sed minatur ista tantummodo Deus? Utique inquies. Et unde, dic quaeso, tantam~
rem audes publice loqui, atque ex teipso ferre sententiam? Ego quippe et ex iis~
quae dixit Deus, et ex iis quae fecit, contrarium probare potero. Quod si~
propter futura non credis, vel saltem propter ea quae jam facta sunt, crede. Non~
enim certe minae sunt et verba tantummodo, quae facta sunt et in opus ipsum~
exierunt. Quis igitur totum orbem inducto diluvio stagnavit, ac grave illud~
naufragium omnimodamque generis nostri perditionem effecit? Quis deinde~
fulmina illa, telaque flammantia super terram Sodomorum demisit? Quis universum~
Aegypti exercitum in mare demersit? Quis synagogam Abiron combussit? Quis~
septuaginta illa millia propter Davidis peccatum uno temporis momento peste~
occidit? Nonne haec omnia et alia Deus illis intulit?

[Responsory6]
R. Ego te tuli de domo patris tui, dicit Dominus, et posui te pascere gregem~
populi mei:
* Et fui tecum in omnibus ubicumque ambulasti, firmans regnum tuum in aeternum.
V. Fecique tibi nomen grande, juxta nomen magnorum, qui sunt in terra: et~
requiem dedi tibi ab omnibus inimicis tuis.
R. Et fui tecum in omnibus ubicumque ambulasti, firmans regnum tuum in aeternum.
&Gloria
R. Et fui tecum in omnibus ubicumque ambulasti, firmans regnum tuum in aeternum.

[Lectio7]
Lectio sancti Evangelii secundum Lucam.
!Luc 18:9-14
In illo tempore: Dixit Jesus ad quosdam, qui in se confidebant tamquam justi, et~
aspernabantur ceteros, parabolam istam: Duo homines ascenderunt in templum ut~
orarent, unus pharisaeus, et alter publicanus. Et reliqua.
_
Homilia sancti Augustini Episcopi.
!Sermo 36. de Verbis Domini, circa medium.
Diceret saltem pharisaeus: Non sum sicut multi homines. Quid est, ceteri homines,~
nisi omnes praeter ipsum? Ego, inquit, justus sum, ceteri peccatores. Non sum~
sicut ceteri homines, injusti, raptores, adulteri. Et ecce tibi ex vicino~
publicano majoris tumoris occasio. Sicut, inquit, publicanus iste. Ego, inquit,~
solus sum: iste de ceteris est. Non sum, inquit, talis, qualis iste, per~
justitias meas, quibus iniquus non sum.

[Responsory7]
@TemporaM/Pent01-3:Responsory1

[Lectio8]
Jejuno bis in sabbato: decimas do omnium quas possideo. Quid rogaverit Deum,~
quaere in verbis ejus, nihil invenies. Ascendit orare: noluit Deum rogare, sed~
se laudare. Parum est, non Deum rogare, sed se laudare: insuper et roganti~
insultare. Publicanus autem de longinquo stabat, et Deo tamen ipse~
appropinquabat: cordis conscientia eum removebat, pietas applicabat. Publicanus~
autem de longinquo stabat, sed Dominus eum de propinquo attendebat.

[Responsory8]
@TemporaM/Pent03-0:Responsory8

[Lectio9]
Excelsus enim Dominus, et humilia respicit: excelsos autem, qualis erat ille~
pharisaeus, a longe cognoscit. Excelsa quidem Deus a longe cognoscit, sed non~
ignoscit. Adhuc audi humilitatem publicani. Parum est, quia de longinquo stabat:~
nec oculos suos ad caelum levabat: ut aspiceretur, non aspiciebat: respicere~
sursum non audebat: premebat conscientia, spes sublevabat. Adhuc audi:~
Percutiebat pectus suum. Poenas a se ipso exigebat: propterea Dominus confitenti~
parcebat. Percutiebat pectus suum, dicens: Domine propitius esto mihi peccatori.~
Ecce qui rogat. Quid miraris, si Deus ignoscit, quando ipse agnoscit?

[Responsory9]
@TemporaM/Pent03-0:Responsory9

[Ant 2]
Stans a longe * publicanus, nolebat oculos ad caelum levare, sed percutiebat~
pectus suum dicens: Deus, propitius esto mihi peccatori.

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 3]
Descendit * hic justificatus in domum suam ab illo quia omnis qui se exaltat,~
humiliabitur: et qui se humiliat, exaltabitur.

[Versum 3]
V. Dirigatur Domine oratio mea.
R. Sicut incensum in conspectu tuo.

[LectioE]
v. Sequentia Sancti Evangelii secundum Lucam
!Luc 18:9-14
18:9 Dixit autem et ad quosdam qui in se confidebant tamquam justi, et aspernabantur ceteros, parabolam istam:
18:10 Duo homines ascenderunt in templum ut orarent: unus pharisaeus et alter publicanus.
18:11 Pharisaeus stans, haec apud se orabat: Deus, gratias ago tibi, quia non sum sicut ceteri hominum: raptores, injusti, adulteri, velut etiam hic publicanus:
18:12 jejuno bis in sabbato, decimas do omnium quae possideo.
18:13 Et publicanus a longe stans, nolebat nec oculos ad caelum levare: sed percutiebat pectus suum, dicens: Deus propitius esto mihi peccatori.
18:14 Dico vobis, descendit hic justificatus in domum suam ab illo: quia omnis qui se exaltat, humiliabitur, et qui se humiliat, exaltabitur.
$Te decet
