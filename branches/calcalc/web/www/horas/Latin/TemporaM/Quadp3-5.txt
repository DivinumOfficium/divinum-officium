[Rank]
Feria VI post Cineres;;Feria major;;2

[Rule]
Preces Feriales

[Lectio1]
Lectio sancti Evangelii secundum Matthaeum.
!Matt 5:43-48; 6:1-4
In illo tempore: Dixit Jesus discipulis suis: Audistis quia dictum est: Diliges~
proximum tuum, et odio habebis inimicum tuum. Et reliqua.
_
Homilia sancti Hieronymi Presbyteri.
!Lib 1. Comm. in cap. 5. ct 6. Matth.
Ego autem dico vobis: Diligite inimicos vestros; benefacite his qui oderunt vos.~
Multi praecepta Dei, imbecillitate sua, non Sanctorum viribus aestimentes,~
putant esse impossibilia quae praecepta sunt: et dicunt sufficere virtutibus,~
non odisse inimicos: ceterum diligere, plus praecipi, quam humana natura~
patiatur. Sciendum est ergo, Christum non impossibilia praecipere, sed perfecta.~
Quae fecit David in Saul, et in Absalom: Stephanus quoque Martyr pro inimicis~
lapidantibus deprecatus est: et Paulus anathema cupit esse pro persecutoribus~
suis. Haec autem Jesus et docuit et fecit, dicens: Pater ignosce illis: quod~
enim faciunt, nesciunt.

[Responsory1]
@TemporaM/Quadp3-0:Responsory4

[Lectio2]
Ut sitis filii Patris vestri qui in caelis est. Si Dei praecepta custodiens,~
filius quis efficitur Dei; ergo non est natura filius, sed arbitrio suo. Cum~
ergo facis eleemosynam, noli tuba canere ante te, sicut hypocritae faciunt in~
synagogis et in vicis, ut honorificentur ab hominibus. Qui tuba canit,~
eleemosynam faciens, hypocrita est. Qui jejunans demolitur faciem suam, ut~
ventris inanitatem monstret in vultu, et hic hypocrita est. Qui in synagogis et~
in angulis platearum orat, ut videatur ab hominibus, hypocrita est

[Responsory2]
@TemporaM/Quadp3-0:Responsory5

[Lectio3]
Ex quibus omnibus colligitur hypocritas esse, qui quodlibet faciunt ut ab~
hominibus glorificentur. Mihi videtur et ille, qui dicit fratri suo: Dimitte ut~
tollam festucam de oculo tuo: nam propter gloriam hoc facere videtur, ut ipse~
justus esse videatur. Unde dicitur ei a Domino: Hypocrita, ejice primum trabem~
de oculo tuo. Non itaque virtus, sed causa virtutis apud Deum mercedem habet. Et~
si a recta via paululum declinaveris, non interest, utrum ad dexteram vadas, an~
ad sinistram, cum verum iter amiseris.

[Responsory3]
@TemporaM/Quadp3-0:Responsory6

[Versum 2]
V. Repleti sumus mane misericordia tua.
R. Exsultavimus, et delectati sumus.

[Ant 2]
Cum facis * eleemosynam nesciat sinistra tua quid faciat dextera tua.

[Oratio 2]
Inchoata jejunia, quaesumus Domine, benigno favore prosequere: ut observantiam,~
quam corporaliter exhibemus, mentibus etiam sinceris exercere valeamus.
$Per Dominum

[Versum 3]
V. Dirigatur Domine oratio mea.
R. Sicut incensum in conspectu tuo.

[Ant 3]
Tu autem cum oraveris, * intra in cubiculum tuum: et clauso ostio, ora Patrem~
tuum.

[Oratio 3]
Tuere Domine populum tuum, et ab omnibus peccatis clementer emunda: quia nulla~
ei nocebit adversitas, si nulla ei dominetur iniquitas.
$Per Dominum

[LectioE]
v. Sequentia Sancti Evangelii secundum Matthaeum
!Matt 5:43-48; 6:1-4
5:43 Audistis quia dictum est: Diliges proximum tuum, et odio habebis inimicum tuum.
5:44 Ego autem dico vobis: diligite inimicos vestros, benefacite his qui oderunt vos, et orate pro persequentibus et calumniantibus vos:
5:45 ut sitis filii Patris vestri, qui in caelis est: qui solem suum oriri facit super bonos et malos: et pluit super justos et injustos.
5:46 Si enim diligitis eos qui vos diligunt, quam mercedem habebitis? nonne et publicani hoc faciunt?
5:47 Et si salutaveritis fratres vestros tantum, quid amplius facitis? nonne et ethnici hoc faciunt?
5:48 Estote ergo vos perfecti, sicut et Pater vester caelestis perfectus est.
6:1 Attendite ne justitiam vestram faciatis coram hominibus, ut videamini ab eis: alioquin mercedem non habebitis apud Patrem vestrum qui in caelis est.
6:2 Cum ergo facis eleemosynam, noli tuba canere ante te, sicut hypocritae faciunt in synagogis, et in vicis, ut honorificentur ab hominibus. Amen dico vobis, receperunt mercedem suam.
6:3 Te autem faciente eleemosynam, nesciat sinistra tua quid faciat dextera tua:
6:4 ut sit eleemosyna tua in abscondito, et Pater tuus, qui videt in abscondito, reddet tibi.
$Te decet
