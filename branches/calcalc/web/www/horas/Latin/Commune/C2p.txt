[Name]
Commune unius Martyris Tempore Paschali

[Rule]
Psalmi Dominica
Antiphonas horas
Psalm5 Vespera=116
Psalm5 Vespera3=115

[Ant Vespera]
Sancti tui, * Dómine, florébunt sicut lílium, allelúia: et sicut odor bálsami erunt ante te, allelúia.;;109
In cæléstibus regnis * Sanctórum habitátio est, allelúia: et in ætérnum réquies eórum, allelúia.;;110
In velaménto * clamábant Sancti tui Dómine, allelúia, allelúia, allelúia.;;111
Spíritus et ánimæ * justórum hymnum dícite Deo nostro, allelúia, allelúia.;;112
Fulgébunt justi * sicut sol in conspéctu Dei, allelúia.;;116

[Capitulum Vespera]
!Sap 5:1
v. Stabunt justi in magna constántia advérsus eos qui se angustiavérunt et qui abstulérunt labóres eórum.
$Deo gratias

[Hymnus Vespera]
@Commune/C2:Hymnus Vespera

[Versum 1]
V. Sancti et justi in Dómino gaudéte, allelúia.
R. Vos elégit Deus in hereditátem sibi, allelúia.

[Ant 1]
Lux perpétua * lucébit Sanctis tuis Dómine, et ætérnitas témporum, allelúia.

[Oratio]
Infirmitátem nostram réspice, omnípotens Deus: et quia pondus própriæ actiónis gravat, beáti N. Mártyris tui atque Pontíficis intercéssio gloriósa nos prótegat.
$Per Dominum

[Invit]
Exsúltent in Dómino sancti, * Allelúia.

[Hymnus Matutinum]
@Commune/C2:Hymnus Vespera

[Ant Matutinum]
Stabunt justi * in magna constántia advérsus eos qui se angustiavérunt, allelúia.;;1
;;2
;;3
V. Sancti et justi in Dómino gaudéte, allelúia.
R. Vos elégit Deus in hereditátem sibi, allelúia.
Ecce * quómodo computáti sunt inter fílios Dei, et inter sanctos sors illórum est, allelúia.;;4
;;5
;;6
V. Lux perpétua lucébit Sanctis tuis, Dómine, allelúia.
R. Et ætérnitas témporum, allelúia.
Lux perpétua * lucébit Sanctis tuis, Dómine, et ætérnitas témporum, allelúia.;;10
;;14
;;20
V. Lætítia sempitérna super cápita eórum, allelúia.
R. Gáudium et exsultatiónem obtinébunt, allelúia.

[Lectio1]
De Actibus Apostolorum 
!Acts 20:17-24
17 A Miléto Paulus mittens Éphesum, vocávit majóres natu Ecclésiæ.
18 Qui cum veníssent ad eum, et simul essent, dixit eis: Vos scitis a prima die qua ingréssus sum in Ásiam, quáliter vobíscum per omne tempus fúerim,
19 sérviens Dómino cum omni humilitáte, et lácrimis, et tentatiónibus, quae mihi accidérunt ex insídiis Judæórum:
20 quómodo nihil subtráxerim utílium, quóminus annuntiárem vobis et docérem vos, públice et per domos,
21 testíficans Judǽis atque Gentílibus in Deum pœniténtiam, et fidem in Dóminum nostrum Jesum Christum.
22 Et nunc ecce alligátus ego spíritu, vado in Jerúsalem: quæ in ea ventúra sint mihi, ignórans:
23 nisi quod Spíritus Sanctus per omnes civitátes mihi protestátur, dicens: Quóniam víncula et tribulatiónes Jerosólymis me manent.
24 Sed nihil horum véreor: nec fácio ánimam meam pretiosiórem quam me, dúmmodo consúmmem cursum meum, et ministérium verbi quod accépi a Dómino Jesu, testificári Evangélium grátiæ Dei.

[Responsory1]
R. Beátus vir qui métuit Dóminum, allelúia:
* In mandátis ejus cupit nimis, allelúia, allelúia, allelúia.
V. Glória et divítiæ in domo ejus, et justítia ejus manet in sǽculum sǽculi.
R. In mandátis ejus cupit nimis, allelúia, allelúia, allelúia.

[Lectio2]
!Acts 20:25-31
25 Et nunc ecce ego scio quia ámplius non vidébitis fáciem meam vos omnes, per quos transívi prǽdicans regnum Dei.
26 Quaprópter contéstor vos hodiérna die, quia mundus sum a sánguine ómnium.
27 Non enim subterfúgi, quóminus annuntiárem omne consílium Dei vobis.
28 Atténdite vobis, et univérso gregi, in quo vos Spíritus Sanctus pósuit epíscopos régere Ecclésiam Dei, quam acquisívit sánguine suo.
29 Ego scio quóniam intrábunt post discessiónem meam lupi rapáces in vos, non parcéntes gregi.
30 Et ex vobis ipsis exsúrgent viri loquéntes pervérsa, ut abdúcant discípulos post se.
31 Propter quod vigiláte, memória retinéntes quóniam per triénnium nocte et die non cessávi, cum lácrimis monens unumquémque vestrum.

[Responsory2]
R. Tristítia vestra, allelúia,
* Convertétur in gáudium, allelúia, allelúia.
V. Mundus autem gaudébit, vos vero contristabímini, sed tristítia vestra.
R. Convertétur in gáudium, allelúia, allelúia.

[Lectio3]
!Acts 20:32-38
32 Et nunc comméndo vos Deo, et verbo grátiæ ipsíus, qui potens est ædificáre, et dare hereditátem in sanctificátis ómnibus.
33 Argéntum, et aurum, aut vestem nullíus concupívi, sicut
34 ipsi scitis: quóniam ad ea quæ mihi opus erant, et his qui mecum sunt, ministravérunt manus istæ.
35 Ómnia osténdi vobis, quóniam sic laborántes, opórtet suscípere infírmos ac meminísse verbi Dómini Jesu: quóniam ipse dixit: Beátius est magis dare, quam accípere.
36 Et cum haec dixísset, pósitis génibus suis orávit cum ómnibus illis.
37 Magnus autem fletus factus est ómnium: et procumbéntes super collum Pauli, osculabántur eum,
38 doléntes máxime in verbo quod díxerat, quóniam ámplius fáciem ejus non essent visúri. Et deducébant eum ad navem.

[Responsory3]
R. Pretiósa in conspéctu Dómini, allelúia:
* Mors Sanctórum ejus, allelúia.
V. Custódit Dóminus ómnia ossa eórum, unum ex his non conterétur.
R. Mors Sanctórum ejus, allelúia.
&Gloria
R. Mors Sanctórum ejus, allelúia.

[Lectio4]
Sermo sancti Ambrosii Episcopi.
!Serm. 22.
Dignum et cóngruum est, fratres, ut post lætítiam Paschæ, quam in Ecclésia celebrávimus, gáudia nostra cum sanctis Martýribus conferámus: et iis annuntiémus Domínicæ resurrectiónis glóriam, qui consórtes sunt Domínicæ passiónis. Qui enim sócii sunt contuméliæ, debent et partícipes esse lætítiæ. Ita enim dicit beátus Apóstolus: Sicut sócii passiónum estis, et resurrectiónis éritis: si tolerábimus, inquit, et conregnábimus. Qui ergo toleravérunt mala propter Christum, debent et glóriam habére cum Christo.

[Responsory4]
R. Lux perpétua lucébit Sanctis tuis, Dómine,
* Et ætérnitas témporum, allelúia, allelúia.
V. Lætítia sempitérna erit super cápita eórum: gáudium et exsultatiónem obtinébunt.
R. Et ætérnitas témporum, allelúia, allelúia.

[Lectio5]
Annuntiémus inquam sanctis Martýribus Domínicæ Paschæ grátiam: ut dum sepultúræ illíus prædicámus reseráta claustra, et horum sepúlcra reseréntur: dum corpus illíus mortuum dícimus tepéntibus venis súbito viguísse, horum quoque membra jam frígida immortalitátis calóre foveántur. Éadem enim rátio Mártyres súscitat, quæ et Dóminum suscitávit. Nam sicut viam passiónis ejus expérti sunt, ita experiéntur et vitæ; scriptum est enim in Psalmo: Notas mihi fecísti vias vitæ. Hoc útique in resurrectióne ex persóna dícitur Salvatóris: ut qui, dum post mortem ab ínferis redit ad súperos, incípiat notam habére viam vitæ, quæ ante habebátur ignóta.

[Responsory5]
R. In servis suis, allelúia,
* Consolábitur Deus, allelúia.
V. Judicábit Dóminus pópulum suum, et in servis suis.
R. Consolábitur Deus, allelúia.

[Lectio6]
Ignóta enim erat ante Christi advéntum via vitæ, quæ nullíus adhuc resurgéntis fúerat temeráta vestígio. At ubi Dóminus resurréxit, nota facta, solo attríta est plurimórum: de quibus sanctus Evangelísta ait: Multórum córpora Sanctórum surrexérunt cum eo, et introiérunt in sanctam civitátem. Unde cum Dóminus in resurrectióne sua díxerit, Notas mihi fecísti vias vitæ: póssumus et nos jam dícere Dómino: Notas fecísti nobis vias vitæ. Ipse enim nobis notas fecit vias vitæ, qui nobis sémitam manifestávit ad vitam. Notas enim mihi fecit vias vitæ, cum me dócuit fidem, misericórdiam, justítiam, castitátem: his enim pervenítur itinéribus ad salútem.

[Responsory6]
R. Fíliæ Jerúsalem, veníte et vidéte Mártyres cum corónis, quibus coronávit eos Dóminus
* In die solemnitátis et lætítiæ, allelúia.
V. Quóniam confortávit seras portárum tuárum, benedíxit fílios tuos in te.
R. In die solemnitátis et lætítiæ, allelúia.
&Gloria
R. In die solemnitátis et lætítiæ, allelúia.

[Lectio7]
Léctio sancti Evangélii secúndum Joánnem.
!John 15:1-7
In illo témpore: Dixit Jesus discípulis suis: Ego sum vitis vera: et Pater meus agrícola est. Et réliqua.
_
!Homilía sancti Augustíni Epíscopi.
!Tract. 80. in Joannem.
Iste locus evangélicus, fratres, ubi se dicit Dóminus vitem, et discípulos suos pálmites, secúndum hoc dicit, quod est caput Ecclésiæ, nosque membra ejus, mediátor Dei et hóminum, homo Christus Jesus. Uníus quippe natúræ sunt vitis et pálmites. Propter quod cum esset Deus, cujus natúræ non sumus, factus est homo, ut in illo esset vitis humána natúra, cujus et nos hómines pálmites esse possémus.

[Responsory7]
R. Ego sum vitis vera, et vos pálmites:
* Qui manet in me, et ego in eo, hic fert fructum multum, allelúia, allelúia.
V. Sicut diléxit me Pater, et ego diléxi vos.
R. Qui manet in me, et ego in eo, hic fert fructum multum, allelúia, allelúia.

[Responsory7c]
R. Tristítia vestra, allelúia,
* Convertétur in gáudium, allelúia, allelúia.
V. Mundus autem gaudébit, vos vero contristabímini, sed tristítia vestra.
R. Convertétur in gáudium, allelúia, allelúia.

[Lectio8]
Quid ergo est, Ego sum vitis vera? Numquid ut ádderet, vera, hoc ad eam vitem rétulit, unde ista similitúdo transláta est? Sic enim dícitur vitis per similitúdinem, non per proprietátem: quemádmodum dícitur ovis, agnus, leo, petra, lapis anguláris, et cétera hujúsmodi, quæ magis ipsa sunt vera, ex quibus ducúntur istæ similitúdines, non proprietátes. Sed cum dicit, Ego sum vitis vera: ab illa se útique discérnit, cui dícitur: Quómodo convérsa es in amaritúdinem vitis aliéna? Nam quo pacto est vitis vera, quæ exspectáta est ut fáceret uvam, fecit autem spinas?

[Responsory8]
R. Cándidi facti sunt Nazarǽi ejus, allelúia: splendórem Deo dedérunt, allelúia:
* Et sicut lac coaguláti sunt, allelúia, allelúia.
V. Candidióres nive, nitidióres lacte, rubicundióres ébore antíquo, sapphiro pulchrióres.
R. Et sicut lac coaguláti sunt, allelúia, allelúia.
&Gloria
R. Et sicut lac coaguláti sunt, allelúia, allelúia.

[Lectio9]
Ego sum, inquit, vitis vera: et Pater meus agrícola est. Numquid unum sunt agrícola et vitis? Secúndum hoc ergo vitis Christus, secúndum quod ait: Pater major me est. Secúndum autem id, quod ait: Ego, et Pater unum sumus; et ipse agrícola est: nec talis, quales sunt, qui extrínsecus operándo éxhibent ministérium: sed talis, ut det étiam intrínsecus increméntum. Nam neque qui plantat est áliquid, neque qui rigat: sed, qui increméntum dat, Deus. Sed útique Deus est Christus, quia Deus erat Verbum: unde ipse, et Pater unum sunt. Et, si Verbum caro factum est, quod non erat, manet quod erat.
&teDeum

[Ant Laudes]
Sancti tui, * Dómine, florébunt sicut lílium, allelúia: et sicut odor bálsami erunt ante te, allelúia.
In cæléstibus regnis * Sanctórum habitátio est, allelúia: et in ætérnum réquies eórum, allelúia.
In velaménto * clamábant Sancti tui Dómine, allelúia, allelúia, allelúia.
Spíritus et ánimæ * justórum hymnum dícite Deo nostro, allelúia, allelúia.
Fulgébunt justi * sicut sol in conspéctu Dei, allelúia.

[Capitulum Laudes]
!Sap 5:1
v. Stabunt justi in magna constántia advérsus eos qui se angustiavérunt et qui abstulérunt labóres eórum.
$Deo gratias

[Hymnus Laudes]
@Commune/C2:Hymnus Laudes

[Versum 2]
V. Pretiósa in conspéctu Dómini, allelúia.
R. Mors Sanctórum ejus, allelúia.

[Ant 2]
Fíliæ Jerúsalem, * veníte et vidéte Mártyres cum corónis, quibus coronávit eos Dóminus, in die solemnitátis et lætítiæ, allelúia, allelúia.

[Lectio Prima]
!Rom 8:28
v. Scimus quóniam diligéntibus Deum ómnia cooperántur in bonum, iis, qui secúndum propósitum vocáti sunt sancti.

[Capitulum Tertia]
!Sap 5:1
v. Stabunt justi in magna constántia advérsus eos qui se angustiavérunt et qui abstulérunt labóres eórum.
$Deo gratias

[Responsory Tertia]
R.br. Sancti et justi in Dómino gaudéte, * allelúia, allelúia.
R. Sancti et justi in Dómino gaudéte, * allelúia, allelúia.
V. Vos elégit Deus in hereditátem sibi.
R. Allelúia, allelúia.
&Gloria
R. Sancti et justi in Dómino gaudéte, * allelúia, allelúia.
_
V. Lux perpétua lucébit Sanctis tuis, Dómine, allelúia.
R. Et ætérnitas témporum, allelúia.

[Capitulum Sexta]
!Sap. 5.5
v. Ecce quómodo computáti sunt inter fílios Dei, et inter sanctos sors illórum est.
$Deo gratias

[Responsory Sexta]
R.br. Lux perpétua lucébit Sanctis tuis, Dómine, * allelúia, allelúia.
R. Lux perpétua lucébit Sanctis tuis, Dómine, * allelúia, allelúia.
V. Et ætérnitas témporum.
R. Allelúia, allelúia.
&Gloria
R. Lux perpétua lucébit Sanctis tuis, Dómine, * allelúia, allelúia.
_
V. Lætítia sempitérna super cápita eórum, allelúia.
R. Gáudium et exsultatiónem obtinébunt, allelúia.

[Capitulum Nona]
!Rom 8:28
v. Scimus quóniam diligéntibus Deum ómnia cooperántur in bonum, iis, qui secúndum propósitum vocáti sunt sancti.
$Deo gratias

[Responsory Nona]
R.br. Lætítia sempitérna super cápita eórum, * Allelúia, allelúia.
R. Lætítia sempitérna super cápita eórum, * Allelúia, allelúia.
V. Gáudium et exsultatiónem obtinébunt.
R. Allelúia, allelúia.
&Gloria
R. Lætítia sempitérna super cápita eórum, * Allelúia, allelúia.
_
V. Pretiósa in conspéctu Dómini, allelúia.
R. Mors Sanctórum ejus, allelúia.

[Versum 3]
V. Pretiósa in conspéctu Dómini, allelúia.
R. Mors Sanctórum ejus, allelúia.

[Ant 3]
Sancti et justi * in Dómino gaudéte, allelúia: vos elégit Deus in hereditátem sibi, allelúia.

[Lectio41]
De Epístola sancti Cypriáni Epíscopi et Mártyris ad Mártyres et Confessóres.
!Lib. 2. Epist. 6.
Quibus ego vos láudibus prǽdicem, fortíssimi Mártyres? robur péctoris vestri, et perseverántiam fídei, quo præcónio vocis exórnem? Tolerástis usque ad consummatiónem glóriæ duríssimam quæstiónem: nec cessístis supplíciis, sed vobis pótius supplícia cessérunt. Finem dolóribus, quem torménta non dabant, corónæ dedérunt. Laniéna grávior ad hoc diu perseverávit, non ut stantem fidem dejíceret, sed ut hómines Dei ad Deum velócius mítteret.

[Responsory41]
R. Lux perpétua lucébit Sanctis tuis, Dómine,
* Et ætérnitas témporum, allelúia, allelúia.
V. Lætítia sempitérna erit super cápita eórum: gáudium et exsultatiónem obtinébunt.
R. Et ætérnitas témporum, allelúia, allelúia.

[Lectio51]
Vidit admírans præséntium multitúdo cæléste certámen, certámen Dei, certámen spiritále, prǽlium Christi: stetísse servos ejus voce líbera, mente incorrúpta, virtúte divína, telis quidem sæculáribus nudos, sed armis fídei ardéntis armátos. Stetérunt torti torquéntibus fortióres: et pulsántes ac laniántes úngulas, pulsáta ac laniáta membra vicérunt. Inexpugnábilem fidem superáre non pótuit sǽviens diu plaga repetíta, quamvis rupta compáge víscerum torqueréntur in servis Dei jam non membra, sed vúlnera. Fluébat sanguis, qui incéndium persecutiónis exstíngueret, qui flammas et ignes gehénnæ glorióso cruóre sopíret.

[Responsory51]
R. In servis suis, allelúia,
* Consolábitur Deus, allelúia.
V. Judicábit Dóminus pópulum suum, et in servis suis.
R. Consolábitur Deus, allelúia.

[Lectio61]
O quale illud fuit spectáculum Dómino, quam sublíme, quam magnum, quam Dei óculis sacraménto ac devotióne mílitis ejus accéptum: sicut scriptum est in Psalmis, Spíritu Sancto loquénte ad nos páriter et monénte: Pretiósa est in conspéctu Dómini mors justórum ejus. Pretiósa mors hæc est, quæ emit immortalitátem prétio sui sánguinis; quæ accépit corónam de consummatióne virtútis. Quam lætus illic Christus fuit, quam libens in tálibus servis suis et pugnávit, et vicit protéctor fídei, dans credéntibus tantum, quantum se credit cápere qui sumit! Certámini suo ádfuit, præliatóres atque assertóres sui nóminis eréxit, corroborávit, animávit. Et qui pro nobis mortem semel vicit, semper vincit in nobis.

[Responsory61]
R. Fíliæ Jerúsalem, veníte et vidéte Mártyres cum corónis, quibus coronávit eos Dóminus
* In die solemnitátis et lætítiæ, allelúia.
V. Quóniam confortávit seras portárum tuárum, benedíxit fílios tuos in te.
R. In die solemnitátis et lætítiæ, allelúia.
&Gloria
R. In die solemnitátis et lætítiæ, allelúia.
