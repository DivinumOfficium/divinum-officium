111:1 Beatus vir qui timet Dominum, * qui mandatis eius delectatur multum.
111:2 Potens in terra erit semen eius; * generationi rectorum benedicetur.
111:3 Opes et divitiae erunt in domo eius, * et munificentia eius manebit semper.
111:4 Oritur in tenebris ut lumen rectis, * clemens et misericors et iustus.
111:5 Bene est viro qui miseretur et commodat, * qui disponit res suas cum iustitia. In aeternum non vacillabit;
111:6 In memoria aeterna erit iustus. * A nuntio tristi non timebit;
111:7 Firmum est cor eius, sperans in Domino. constans est cor eius, non timebit, * donec confusos videat adversarios suos.
111:8 Distribuit, donat pauperibus, munificentia eius manebit semper; * cornu eius extolletur cum gloria.
111:9 Peccator videbit et indignabitur, dentibus suis frendet et tabescet; * desiderium peccatorum peribit.
