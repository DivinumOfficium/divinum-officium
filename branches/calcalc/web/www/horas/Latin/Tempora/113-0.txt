[Ant 1]
Muro tuo * inexpugnabili circumcinge nos Domine, et armis tuae potentiae protege nos semper.

[Versum 1]
V. Vespertina oratio ascendat ad te, Domine.
R. Et descendat super nos misericordia tua.

[Lectio1]
Incipit liber Danielis Prophetae
!Dan 1:1-4
1 Anno tertio regni Joakim regis Juda, venit Nabuchodonosor, rex Babylonis, in Jerusalem, et obsedit eam:
2 et tradidit Dominus in manu ejus Joakim, regem Juda, et partem vasorum domus Dei: et asportavit ea in terram Sennaar in domum dei sui, et vasa intulit in domum thesauri dei sui.
3 Et ait rex Asphenez praeposito eunuchorum ut introduceret de filiis Israël, et de semine regio et tyrannorum,
4 pueros in quibus nulla esset macula, decoros forma, et eruditos omni sapientia, cautos scientia, et doctos disciplina, et qui possent stare in palatio regis, ut doceret eos litteras et linguam Chaldaeorum.

[Responsory1]
@Tempora/Pent01-0:Responsory1

[Lectio2]
!Dan 1:5-9
5 Et constituit eis rex annonam per singulos dies de cibis suis, et de vino unde bibebat ipse, ut enutriti tribus annis, postea starent in conspectu regis.
6 Fuerunt ergo inter eos de filiis Juda, Daniel, Ananias, Misaël, et Azarias.
7 Et imposuit eis praepositus eunuchorum nomina: Danieli, Baltassar; Ananiae, Sidrach; Misaéli, Misach; et Azariae, Abdenago.
8 Proposuit autem Daniel in corde suo ne pollueretur de mensa regis, neque de vino potus ejus: et rogavit eunuchorum praepositum ne contaminaretur.
9 Dedit autem Deus Danieli gratiam et misericordiam in conspectu principis eunuchorum.

[Responsory2]
@Tempora/111-0:Responsory2

[Lectio3]
!Dan 1:10-15
10 Et ait princeps eunuchorum ad Danielem: Timeo ego dominum meum regem, qui constituit vobis cibum et potum: qui si viderit vultus vestros macilentiores prae ceteris adolescentibus coaevis vestris, condemnabitis caput meum regi.
11 Et dixit Daniel ad Malasar, quem constituerat princeps eunuchorum super Danielem, Ananiam, Misaélem, et Azariam:
12 Tenta nos, obsecro, servos tuos, diebus decem, et dentur nobis legumina ad vescendum, et aqua ad bibendum:
13 et contemplare vultus nostros, et vultus puerorum, qui vescuntur cibo regio: et sicut videris, facies cum servis tuis.
14 Qui, audito sermone hujuscemodi, tentavit eos diebus decem.
15 Post dies autem decem, apparuerunt vultus eorum meliores, et corpulentiores prae omnibus pueris, qui vescebantur cibo regio.

[Responsory3]
@Tempora/111-0:Responsory3

[Lectio4]
Ex libro sancti Athanasii Episcopi ad Virgines.
!Liber de Virginitate, post initium.
Si accedant aliqui, et dicant tibi, Ne frequenter jejunes, ne imbecillior fias; ne credas illis, neque auscultes: per istos enim inimicus haec suggerit. Reminiscere ejus quod scriptum est, quod, cum tres pueri, et Daniel, et alii adolescentuli, captivi ducti essent a Nabuchodonosor rege Babylonis, jussumque esset ut de ipsius mensa regia comederent, et de vino biberent; Daniel et tres pueri illi noluerunt pollui ex mensa regis, sed dixerunt eunucho qui eos curandos susceperat: Da nobis de seminibus terrae, et vescemur. Quibus ait eunuchus: Timeo ego regem, qui constituit vobis cibum et potum, ne forte facies vestrae appareant regi squalidiores prae ceteris pueris qui regia mensa aluntur, et puniat me.

[Responsory4]
@Tempora/111-0:Responsory4

[Lectio5]
Cui dixerunt illi: Tenta servos tuos dies decem, et da nobis de seminibus. Et dedit eis legumina ad vescendum, et aquam ad bibendum: et introduxit eos in conspectu regis, et visae sunt facies ipsorum speciosiores praeter ceteros pueros, qui regiae mensae cibis nutriebantur. Videsne quid faciat jejunium? Morbos sanat, distillationes corporis exsiccat, daemones fugat, pravas cogitationes expellit, mentem clariorem reddit, cor mundum efficit, corpus sanctificat, denique ad thronum Dei hominem sistit. Et ne putes haec temere dici, habes hujus rei testimonium in Evangeliis a Salvatore prolatum. Cum enim quaesivissent discipuli, quonam modo immundi spiritus ejicerentur, respondit Dominus: Hoc genus non ejicitur, nisi in oratione et jejunio.

[Responsory5]
@Tempora/111-0:Responsory5

[Lectio6]
Quisquis igitur ab immundo spiritu vexatur, si hoc animadvertat, et hoc pharmaco utatur, jejunio inquam, statim spiritus malus oppressus abscedet, vim jejunii metuens. Valde enim daemones oblectantur crapula et ebrietate et corporis commodis. Magna vis in jejunio, et magna ac praeclara fiunt per illud: Alioquin unde homines tam mirifica praestarent, et signa per eos fierent et sanitatem infirmis per ipsos largiretur Deus, nisi plane ob exercitationes spirituales, et humilitatem animi, et conversationem bonam? Jejunium enim Angelorum cibus est: et qui eo utitur, ordinis angelici censendus est.

[Responsory6]
@Tempora/111-0:Responsory6

[Responsory7]
@Tempora/111-0:Responsory7

[Responsory8]
@Tempora/Pent01-0:Responsory8
