[Rank]
Dominica IV Adventus;;Semiduplex;;5.6

[Rank1960]
Dominica IV Adventus;;Semiduplex;;6

[Rule]
9 lectiones
Antiphonas horas

[Ant Vespera]
Canite tuba * in Sion, quia prope est dies Domini: ecce veniet ad salvandum nos, alleluia, alleluia.
Ecce veniet * desideratus cunctis Gentibus: et replebitur gloria domus Domini, alleluia.
Erunt prava * in directa, et aspera in vias planas: veni Domine, et noli tardare, alleluia.
Dominus veniet, * occurrite illi, dicentes: Magnum principium, et regni ejus non erit finis: Deus, fortis, dominator, princeps pacis, alleluia, alleluia.
Omnipotens sermo tuus, * Domine, a regalibus sedibus veniet, alleluia.

[Capitulum Vespera]
!1 Cor 4:1-2
v. Fratres: Sic nos existimet homo ut ministros Christi, et dispensatores mysteriorum Dei. Hic jam quaeritur inter dispensatores, ut fidelis quis inveniatur.
$Deo gratias

[Oratio]
Excita, quaesumus, Domine, potentiam tuam, et veni: et magna nobis virtute succurre; ut per auxilium gratiae tuae, quod nostra peccata praepediunt, indulgentia tuae propitiationis acceleret:
$Qui vivis

[Lectio1]
De Isaia Propheta
!Isa 35:1-7
1 Laetabitur deserta et invia, et exsultabit solitudo, et florebit quasi lilium.
2 Germinans germinabit, et exsultabit laetabunda et laudans: gloria Libani data est ei, decor Carmeli et Saron; ipsi videbunt gloriam Domini, et decorem Dei nostri.
3 Confortate manus dissolutas, et genua debilia roborate.
4 Dicite pusillanimis: Confortamini, et nolite timere: ecce Deus vester ultionem adducet retributionis; Deus ipse veniet, et salvabit vos.
5 Tunc aperientur oculi caecorum, et aures surdorum patebunt;
6 tunc saliet sicut cervus claudus, et aperta erit lingua mutorum: quia scissae sunt in deserto aquae, et torrentes in solitudine;
7 et quae erat arida, erit in stagnum, et sitiens in fontes aquarum.

[Responsory1]
R. Canite tuba in Sion, vocate Gentes, annuntiate populis, et dicite:
* Ecce Deus Salvator noster adveniet.
V. Annuntiate, et auditum facite: loquimini, et clamate.
R. Ecce Deus Salvator noster adveniet.

[Lectio2]
!Isa 35:7-10
7 In cubilibus, in quibus prius dracones habitabant, orietur viror calami et junci.
8 Et erit ibi semita et via, et via sancta vocabitur: non transibit per eam pollutus, et haec erit vobis directa via, ita ut stulti non errent per eam.
9 Non erit ibi leo, et mala bestia non ascendet per eam, nec invenietur ibi; et ambulabunt qui liberati fuerint.
10 Et redempti a Domino convertentur, et venient in Sion cum laude, et laetitia sempiterna super caput eorum: gaudium et laetitiam obtinebunt, et fugiet dolor et gemitus.

[Responsory2]
R. Non auferetur sceptrum de Juda, et dux de femore ejus, donec veniat qui mittendus est:
* Et ipse erit exspectatio Gentium.
V. Pulchriores sunt oculi ejus vino, et dentes ejus lacte candidiores.
R. Et ipse erit exspectatio Gentium.

[Lectio3]
!Isa 41:1-4
1 Taceant ad me insulae, et gentes mutent fortitudinem: accedant, et tunc loquantur; simul ad judicium propinquemus.
2 Quis suscitavit ab oriente Justum, vocavit eum ut sequeretur se? Dabit in conspectu ejus gentes, et reges obtinebit: dabit quasi pulverem gladio ejus, sicut stipulam vento raptam arcui ejus.
3 Persequetur eos, transibit in pace: semita in pedibus ejus non apparebit.
4 Quis haec operatus est, et fecit, vocans generationes ab exordio? Ego Dominus: primus et novissimus ego sum.

[Responsory3]
R. Me oportet minui, illum autem crescere: qui autem post me venit, ante me factus est
* Cujus non sum dignus corrigiam calceamentorum solvere.
V. Ego baptizavi vos aqua: ille autem baptizabit vos Spiritu Sancto.
R. Cujus non sum dignus corrigiam calceamentorum solvere.
&Gloria
R. Cujus non sum dignus corrigiam calceamentorum solvere.

[Lectio4]
Sermo sancti Leonis Papae.
!Serm. 1. de jejunio decimi mensis, et collectis.
Si fideliter, dilectissimi, atque sapienter creationis nostrae intelligamus exordium, inveniemus hominem ideo ad imaginem Dei conditum, ut imitator sui esset auctoris: et hanc esse naturalem nostri generis dignitatem, si in nobis, quasi in quodam speculo, divinae benignitatis forma resplendeat. Ad quam quotidie nos utique reparat gratia Salvatoris, dum quod cecidit in Adam primo, erigitur in secundo.

[Responsory4]
R. Nascetur nobis parvulus, et vocabitur Deus, Fortis:
* Ipse sedebit super thronum David patris sui, et imperabit: cujus potestas super humerum ejus.
V. In ipso benedicentur omnes tribus terrae, omnes Gentes servient ei.
R. Ipse sedebit super thronum David patris sui, et imperabit: cujus potestas super humerum ejus.

[Lectio5]
Causa autem reparationis nostrae non est nisi misericordia Dei: quem non diligeremus, nisi prius nos ipse diligeret, et tenebras ignorantiae nostrae, suae veritatis luce discuteret. Quod per sanctum Isaiam Dominus denuntians, ait: Adducam caecos in viam quam ignorabant, et semitas quas nesciebant, faciam illos calcare: faciam illis tenebras in lucem, et prava in directa. Haec verba faciam illis, et non relinquam eos. Et iterum: Inventus sum, inquit, a non quaerentibus me, et palam apparui iis qui me non interrogabant.

[Responsory5]
R. Ecce jam venit plenitudo temporis, in quo misit Deus Filium suum in terras, natum de Virgine, factum sub lege:
* Ut eos, qui sub lege erant, redimeret.
V. Propter nimiam caritatem suam, qua dilexit nos Deus, Filium suum misit in similitudinem carnis peccati.
R. Ut eos, qui sub lege erant, redimeret.

[Lectio6]
Quod quomodo impletum sit, Joannes Apostolus docet, dicens: Scimus quoniam Filius Dei venit, et dedit nobis sensum, ut cognoscamus verum, et simus in vero Filio ejus. Et iterum: Nos ergo diligamus Deum, quoniam ipse prior dilexit nos. Diligendo itaque nos Deus, ad imaginem suam nos reparat: et ut in nobis formam suae bonitatis inveniat, dat unde ipsi quoque quod operatur operemur, accendens scilicet mentium nostrorum lucernas, et igne nos suae caritatis inflammans, ut non solum ipsum, sed etiam quidquid diligit, diligamus.

[Responsory6]
R. Virgo Israël, revertere ad civitates tuas
* Usquequo dolens averteris? generabis Dominum Salvatorem, oblationem novam in terra: * Ambulabunt homines in salvationem.
V. In caritate perpetua dilexi te: ideo attraxi te miserans tui.
R. Usquequo dolens averteris? generabis Dominum Salvatorem, oblationem novam in terra
&Gloria
R. Ambulabunt homines in salvationem.

[Lectio7]
Lectio sancti Evangelii secundum Lucam.
!Luke 3:1-6
Anno quintodecimo imperii Tiberii Caesaris, procurante Pontio Pilato Judaeam. Et reliqua.
_
De Homilia sancti Gregorii Papae.
!Ex Homilia 20. in Evangelia ante medium.
Dicebat Joannes ad turbas, quae exibant ut baptizarentur ab eo: Genimina viperarum, quis ostendit vobis fugere a ventura ira? Ventura enim ira est animadversio ultionis extremae: quam tunc fugere peccator non valet, qui nunc ad lamenta poenitentiae non recurrit. Et notandum, quod malae soboles, malorum parentum actionem imitantes, genimina viperarum vocantur: quia per hoc quod bonis invident, eosque persequuntur, quod quibusdam mala retribuunt, quod laesiones proximis exquirunt: quoniam in his omnibus patrum suorum carnalium vias sequuntur, quasi venenati filii de venenatis parentibus nati sunt.

[Responsory7]
R. Juravi, dicit Dominus, ut ultra jam non irascar super terram: montes enim et colles suscipient justitiam meam,
* Et testamentum pacis erit in Jerusalem.
V. Juxta est salus mea, ut veniat: et justitia mea, ut reveletur.
R. Et testamentum pacis erit in Jerusalem.

[Lectio8]
Sed quia jam peccavimus, quia usu malae consuetudinis involuti sumus: dicat quid nobis faciendum sit, ut fugere a ventura ira valeamus. Sequitur: Facite ergo fructus dignos poenitentiae. In quibus verbis notandum est, quod amicus sponsi non solum fructus poenitentiae, sed dignos poenitentiae admonet esse faciendos. Aliud namque est fructum facere poenitentiae; aliud, dignum poenitentiae fructum facere. Ut enim secundum dignos poenitentiae fructus loquamur, sciendum est, quia quisquis illicita nulla commisit, huic jure conceditur, ut licitis utatur: sicque pietatis opera faciat, ut tamen si voluerit, ea quae mundi sunt, non relinquat.

[Responsory8]
R. Non discedimus a te, vivificabis nos Domine, et nomen tuum invocabimus:
* Ostende nobis faciem tuam, et salvi erimus.
V. Memento nostri Domine in beneplacito populi tui: visita nos in salutari tuo.
R. Ostende nobis faciem tuam, et salvi erimus.

[Lectio9]
At si quis in fornicationis culpam, vel fortasse, quod est gravius, in adulterium lapsus est: tanto a se licita debet abscindere, quanto se meminit et illicita perpetrasse. Neque enim par fructus boni operis esse debet, ejus qui minus, et ejus qui amplius deliquit: aut ejus qui in nullis, et ejus qui in quibusdam facinoribus cecidit, et ejus qui in multis est lapsus. Per hoc ergo quod dicitur: Facite fructus dignos poenitentiae: uniuscujusque conscientia convenitur, ut tanto majora acquirat bonorum operum lucra per poenitentiam, quanto graviora sibi intulit damna per culpam.

[Responsory9]
R. Intuemini, quantus sit iste, qui ingreditur ad salvandas Gentes: ipse est rex justitiae,
* Cujus generatio non habet finem.
V. Praecursor pro nobis ingreditur, secundum ordinem Melchisedech Pontifex factus in aeternum.
R. Cujus generatio non habet finem.
&Gloria
R. Cujus generatio non habet finem.

[Ant Laudes]
Canite tuba * in Sion, quia prope est dies Domini: ecce veniet ad salvandum nos, alleluia, alleluia.
Ecce veniet * desideratus cunctis Gentibus: et replebitur gloria domus Domini, alleluia.
Erunt prava * in directa, et aspera in vias planas: veni Domine, et noli tardare, alleluia.
Dominus veniet, * occurrite illi, dicentes: Magnum principium, et regni ejus non erit finis: Deus, fortis, dominator, princeps pacis, alleluia, alleluia.
Omnipotens sermo tuus, * Domine, a regalibus sedibus veniet, alleluia.

[Capitulum Laudes]
!1 Cor 4:1-2
v. Fratres: Sic nos existimet homo ut ministros Christi, et dispensatores mysteriorum Dei. Hic jam quaeritur inter dispensatores, ut fidelis quis inveniatur.
$Deo gratias

[Capitulum Tertia]
!1 Cor 4:1-2
v. Fratres: Sic nos existimet homo ut ministros Christi, et dispensatores mysteriorum Dei. Hic jam quaeritur inter dispensatores, ut fidelis quis inveniatur.
$Deo gratias

[Capitulum Sexta]
!1 Cor 4:3
v. Mihi autem pro minimo est, ut a vobis judicer, aut ab humano die: sed neque meipsum judico.
$Deo gratias

[Capitulum Nona]
!1 Cor 4:5
v. Itaque nolite ante tempus judicare, quoadusque veniat Dominus: qui et illuminabit abscondita tenebrarum, et manifestabit consilia cordium: et tunc laus erit unicuique a Deo.
$Deo gratias

[Ant 2]
Ave Maria, * gratia plena, Dominus tecum; benedicta tu in mulieribus, alleluia.
