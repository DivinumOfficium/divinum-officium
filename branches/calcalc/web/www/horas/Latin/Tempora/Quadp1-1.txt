[Rank]
Feria II infra Hebdomadam Septuagesimae;;Feria;;1

[Rule]
Oratio Dominica

[Lectio1]
De libro Genesis
!Gen 1:27-31
27 Et creavit Deus hominem ad imaginem suam: ad imaginem Dei creavit illum, masculum et feminam creavit eos.
28 Benedixitque illis Deus, et ait: Crescite et multiplicamini, et replete terram, et subjicite eam, et dominamini piscibus maris, et volatilibus caeli, et universis animantibus, quae moventur super terram.
29 Dixitque Deus: Ecce dedi vobis omnem herbam afferentem semen super terram, et universa ligna quae habent in semetipsis sementem generis sui, ut sint vobis in escam:
30 et cunctis animantibus terrae, omnique volucri caeli, et universis quae moventur in terra, et in quibus est anima vivens, ut habeant ad vescendum. Et factum est ita.
31 Viditque Deus cuncta quae fecerat, et erant valde bona. Et factum est vespere et mane, dies sextus.

[Responsory1]
R. Dum deambularet Dominus in paradiso ad auram post meridiem, clamavit, et dixit: Adam ubi es? Audivi, Domine, vocem tuam,
* Et abscondi me.
V. Vocem tuam audivi in paradiso, et timui, eo quod nudus essem.
R. Et abscondi me.

[Lectio2]
!Gen 2:1-6
1 Igitur perfecti sunt caeli et terra, et omnis ornatus eorum.
2 Complevitque Deus die septimo opus suum quod fecerat: et requievit die septimo ab universo opere quod patrarat.
3 Et benedixit diei septimo, et sanctificavit illum, quia in ipso cessaverat ab omni opere suo quod creavit Deus ut faceret.
4 Istae sunt generationes caeli et terrae, quando creata sunt, in die quo fecit Dominus Deus caelum et terram,
5 et omne virgultum agri antequam oriretur in terra, omnemque herbam regionis priusquam germinaret: non enim pluerat Dominus Deus super terram, et homo non erat qui operaretur terram:
6 sed fons ascendebat e terra, irrigans universam superficiem terrae.

[Responsory2]
R. In sudore vultus tui vesceris pane tuo, dixit Dominus ad Adam: cum operatus fueris terram, non dabit fructus suos:
* Sed spinas et tribulos germinabit tibi.
V. Quia audisti vocem uxoris tuae, et comedisti de ligno, ex quo praeceperam tibi ne comederes, maledicta terra in opere tuo.
R. Sed spinas et tribulos germinabit tibi.

[Lectio3]
!Gen 2:7-10
7 Formavit igitur Dominus Deus hominem de limo terrae, et inspiravit in faciem ejus spiraculum vitae, et factus est homo in animam viventem.
8 Plantaverat autem Dominus Deus paradisum voluptatis a principio, in quo posuit hominem quem formaverat.
9 Produxitque Dominus Deus de humo omne lignum pulchrum visu, et ad vescendum suave lignum etiam vitae in medio paradisi, lignumque scientiae boni et mali.
10 Et fluvius egrediebatur de loco voluptatis ad irrigandum paradisum, qui inde dividitur in quatuor capita.

[Responsory3]
@Tempora/Quadp1-0:Responsory3

[Ant 3]
Hi novissimi * una hora fecerunt, et pares illos nobis fecisti, qui portavimus pondus diei, et aestus.
