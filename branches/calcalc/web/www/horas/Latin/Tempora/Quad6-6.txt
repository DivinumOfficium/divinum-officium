[Rank]
Sabbato Sancto;;Feria privilegiata Duplex I classis;;7

[Rule]
Psalmi minores Dominica
Antiphonas horas
Omit Incipit Invitatorium Hymnus Capitulum Lectio Commemoratio Preces Suffragium Conclusion
Limit Benedictiones, Oratio
9 lectiones 1960
Capitulum Versum 2 ad Laudes tantum
Minores sine Antiphona
Feria

[Ant Matutinum]
In pace * in idipsum, dormiam et requiescam.;;4
Habitabit * in tabernaculo tuo, requiescet in monte sancto tuo.;;14
Caro mea * requiescet in spe.;;15
V. In pace in idipsum.
R. Dormiam et requiescam.
Elevamini, * portae aeternales, et introibit Rex gloriae.;;23
Credo videre * bona Domini in terra viventium.;;26
Domine, * abstraxisti ab inferis animam meam.;;29
V. Tu autem, Domine, miserere mei.
R. Et resuscita me, et retribuam eis.
Deus adjuvat me, * et Dominus susceptor est animae meae.;;53
In pace * factus est locus ejus, et in Sion habitatio ejus.;;75
Factus sum * sicut homo sine adjutorio, inter mortuos liber.;;87
V. In pace factus est locus ejus.
R. Et in Sion habitatio ejus.

[Lectio1]
De Lamentatione Jeremiae Prophetae.
!Lam 3:22-30
22 Heth. Misericordiae Domini, quia non sumus consumpti; quia non defecerunt miserationes ejus.
23 Heth. Novi diluculo, multa est fides tua.
24 Heth. Pars mea Dominus, dixit anima mea; propterea exspectabo eum.
25 Teth. Bonus est Dominus sperantibus in eum, animae quaerenti illum.
26 Teth. Bonum est praestolari cum silentio salutare Dei.
27 Teth. Bonum est viro cum portaverit jugum ab adolescentia sua.
28 Jod. Sedebit solitarius, et tacebit, quia levavit super se.
29 Jod. Ponet in pulvere os suum, si forte sit spes.
30 Jod. Dabit percutienti se maxillam: saturabitur opprobriis.
v. Jerusalem, Jerusalem, convertere ad Dominum Deum tuum. 

[Responsory1]
R. Sicut ovis ad occisionem ductus est, et dum male tractaretur, non aperuit os suum: traditus est ad mortem,
* Ut vivificaret populum suum.
V. Tradidit in mortem animam suam, et inter sceleratos reputatus est.
R. Ut vivificaret populum suum.

[Lectio2]
!Lam 4:1-6
1 Aleph. Quomodo obscuratum est aurum, mutatus est color optimus, dispersi sunt lapides sanctuarii in capite omnium platearum!
2 Beth. Filii Sion inclyti, et amicti auro primo: quomodo reputati sunt in vasa testea, opus manuum figuli!
3 Ghimel. Sed et lamiae nudaverunt mammam, lactaverunt catulos suos: filia populi mei crudelis quasi struthio in deserto.
4 Daleth. Adhaesit lingua lactentis ad palatum ejus in siti; parvuli petierunt panem, et non erat qui frangeret eis.
5 He. Qui vescebantur voluptuose, interierunt in viis; qui nutriebantur in croceis, amplexati sunt stercora.
6 Vau. Et major effecta est iniquitas filiae populi mei peccato Sodomorum, quae subversa est in momento, et non ceperunt in ea manus.
v. Jerusalem, Jerusalem, convertere ad Dominum Deum tuum. 

[Responsory2]
R. Jerusalem surge, et exue te vestibus jucunditatis induere cinere et cilicio,
* Quia in te occisus est Salvator Israël.
V. Deduc quasi torrentem lacrimas per diem et noctem, et non taceat pupilla oculi tui.
R. Quia in te occisus est Salvator Israël.

[Lectio3]
Incipit Oratio Jeremíæ Prophetæ 
!Lam 5:1-11
1 Recordare, Domine, quid acciderit nobis; intuere et respice opprobrium nostrum.
2 Hereditas nostra versa est ad alienos, domus nostrae ad extraneos.
3 Pupilli facti sumus absque patre, matres nostrae quasi viduae.
4 Aquam nostram pecunia bibimus; ligna nostra pretio comparavimus.
5 Cervicibus nostris minabamur, lassis non dabatur requies.
6 Ægypto dedimus manum et Assyriis, ut saturaremur pane.
7 Patres nostri peccaverunt, et non sunt: et nos iniquitates eorum portavimus.
8 Servi dominati sunt nostri: non fuit qui redimeret de manu eorum.
9 In animabus nostris afferebamus panem nobis, a facie gladii in deserto.
10 Pellis nostra quasi clibanus exusta est, a facie tempestatum famis.
11 Mulieres in Sion humiliaverunt, et virgines in civitatibus Juda.
v. Jerusalem, Jerusalem, convertere ad Dominum Deum tuum. 

[Responsory3]
R. Plange quasi virgo plebs mea: ululate pastores in cinere et cilicio:
* Quia venit dies Domini magna, et amara valde.
V. Accingite vos sacerdotes, et plangite ministri altaris, aspergite vos cinere.
R. Quia venit dies Domini magna, et amara valde.
&Gloria
R. Plange quasi virgo plebs mea: ululate pastores in cinere et cilicio: * Quia venit dies Domini magna, et amara valde.

[Lectio4]
Ex Tractatu sancti Augustini Episcopi super Psalmos.
! Psalmum 63. versum 7.
Accedet homo ad cor altum, et exaltabitur Deus. Illi dixerunt: Quis nos videbit? Defecerunt scrutantes scrutationes, consilia mala. Accessit homo ad ipsa consilia, passus est se teneri ut homo. Non enim teneretur nisi homo, aut videretur nisi homo, aut caederetur nisi homo, aut crucifigeretur, aut moreretur nisi homo. Accessit ergo homo ad illas omnes passiones, quae in illo nihil valerent, nisi esset homo. Sed si ille non esset homo, non liberaretur homo. Accessit homo ad cor altum, id est, cor secretum, objiciens aspectibus humanis hominem, servans intus Deum: celans formam Dei, in qua aequalis est Patri, et offerens formam servi, qua minor est Patre.

[Responsory4]
R. Recessit pastor noster, fons aquae vivae, ad cujus transitum sol obscuratus est:
* Nam et ille captus est, qui captivum tenebat primum hominem: hodie portas mortis et seras pariter Salvator noster disrupit.
V. Destruxit quidem claustra inferni, et subvertit potentias diaboli.
R. Nam et ille captus est, qui captivum tenebat primum hominem: hodie portas mortis et seras pariter Salvator noster disrupit.

[Lectio5]
Quo perduxerunt illas scrutationes suas, quas perscrutantes defecerunt, ut etiam mortuo Domino et sepulto, custodes ponerent ad sepulcrum? Dixerunt enim Pilato: Seductor ille: hoc appellabatur nomine Dominus Jesus Christus, ad solatium servorum suorum, quando dicuntur seductores: ergo illi Pilato: Seductor ille, inquiunt, dixit adhuc vivens: Post tres dies resurgam. Jube itaque custodiri sepulcrum usque in diem tertium, ne forte veniant discipuli ejus, et furentur eum, et dicant plebi, Surrexit a mortuis: et erit novissimus error pejor priore. Ait illis Pilatus: Habetis custodiam, ite, custodite sicut scitis. Illi autem abeuntes, munierunt sepulcrum, signantes lapidem cum custodibus.

[Responsory5]
R. O vos omnes, qui transitis per viam, attendite et videte,
* Si est dolor similis sicut dolor meus.
V. Attendite universi populi, et videte dolorem meum.
R. Si est dolor similis sicut dolor meus.

[Lectio6]
Posuerunt custodes milites ad sepulcrum. Concussa terra Dominus resurrexit: miracula facta sunt talia circa sepulcrum, ut et ipsi milites, qui custodes advenerant, testes fierent, si vellent vera nuntiare. Sed avaritia illa, quae captivavit discipulum comitem Christi, captivavit et militem custodem sepulcri. Damus, inquiunt, vobis pecuniam: et dicite, quia vobis dormientibus venerunt discipuli ejus, et abstulerunt eum. Vere defecerunt scrutantes scrutationes. Quid est quod dixisti, o infelix astutia? Tantumne deseris lucem consilii pietatis, et in profunda versutiae demergeris, ut hoc dicas: Dicite, quia vobis dormientibus venerunt discipuli ejus, et abstulerunt eum? Dormientes testes adhibes: vere tu ipse obdormisti, qui scrutando talia defecisti.

[Responsory6]
R. Ecce quomodo moritur justus, et nemo percipit corde: et viri justi tolluntur, et nemo considerat: a facie iniquitatis sublatus est justus:
* Et erit in pace memoria ejus.
V. Tamquam agnus coram tondente se obmutuit, et non aperuit os suum: de angustia, et de judicio sublatus est.
R. Et erit in pace memoria ejus.
&Gloria
R. Ecce quomodo moritur justus, et nemo percipit corde: et viri justi tolluntur, et nemo considerat: a facie iniquitatis sublatus est justus: * Et erit in pace memoria ejus.

[Lectio7]
De Epistola beati Pauli Apostoli ad Hebraeos.
!Heb 9:11-14
11 Christus assistens Pontifex futurorum bonorum, per amplius et perfectius tabernaculum, non manufactum, id est, non hujus creationis:
12 neque per sanguinem hircorum aut vitulorum, sed per proprium sanguinem introivit semel in Sancta, aeterna redemptione inventa.
13 Si enim sanguis hircorum et taurorum, et cinis vitulae aspersus inquinatos sanctificat ad emundationem carnis:
14 quanto magis sanguis Christi, qui per Spiritum Sanctum semetipsum obtulit immaculatum Deo, emundabit conscientiam nostram ab operibus mortuis, ad serviendum Deo viventi?

[Responsory7]
R. Astiterunt reges terrae, et principes convenerunt in unum,
* Adversus Dominum, et adversus Christum ejus.
V. Quare fremuerunt Gentes, et populi meditati sunt inania?
R. Adversus Dominum, et adversus Christum ejus.

[Lectio8]
!Heb 9:15-18
15 Et ideo novi testamenti mediator est: ut morte intercedente, in redemptionem earum praevaricationum, quae erant sub priori testamento, repromissionem accipiant qui vocati sunt aeternae hereditatis.
16 Ubi enim testamentum est, mors necesse est intercedat testatoris.
17 Testamentum enim in mortuis confirmatum est: alioquin nondum valet, dum vivit qui testatus est.
18 Unde nec primum quidem sine sanguine dedicatum est.

[Responsory8]
R. Aestimatus sum cum descendentibus in lacum:
* Factus sum sicut homo sine adjutorio, inter mortuos liber.
V. Posuerunt me in lacu inferiori, in tenebrosis, et in umbra mortis.
R. Factus sum sicut homo sine adjutorio, inter mortuos liber.

[Lectio9]
!Heb 9:19-22
19 Lecto enim omni mandato legis a Moyse universo populo, accipiens sanguinem vitulorum et hircorum cum aqua, et lana coccinea, et hyssopo, ipsum quoque librum, et omnem populum aspersit,
20 dicens: Hic sanguis testamenti, quod mandavit ad vos Deus.
21 Etiam tabernaculum et omnia vasa ministerii sanguine similiter aspersit.
22 et omnia pene in sanguine secundum legem mundantur: et sine sanguinis effusione non fit remissio.

[Responsory9]
R. Sepulto Domino, signatum est monumentum, volventes lapidem ad ostium monumenti:
* Ponentes milites qui custodirent illum.
V. Accedentes principes sacerdotum ad Pilatum, petierunt illum.
R. Ponentes milites qui custodirent illum.
&Gloria
R. Sepulto Domino, signatum est monumentum, volventes lapidem ad ostium monumenti * Ponentes milites qui custodirent illum.

[Ant Laudes]
O mors, * ero mors tua, morsus tuus ero inferne.
Plangent eum * quasi unigenitum, quia innocens Dominus occisus est.
(sed rubrica Tridentina) Plangent eum * quasi unigenitum, quia innocens Dominus occisus est.;;42
Attendite * universi populi, et videte dolorem meum.
A porta inferi * erue, Domine, animam meam.;;222
O vos omnes, * qui transitis per viam, attendite et videte, si est dolor sicut dolor meus.

[Versum 2]
V. Caro mea requiescet in spe.
R. Et non dabis sanctum tuum videre corruptionem.

[Ant 2]
Mulieres * sedentes ad monumentum lamentabantur, flentes Dominum.

[Oratio 2]
V. Christus factus est pro nobis obediens usque ad mortem, mortem autem crucis: Propter quod et Deus exaltavit illum, et dedit illi nomen quod est super omne nomen.
!secreto
$Pater noster
!aliquantulum altius
&psalm(50)
_
@:Oratio Matutinum

[Oratio 3]
@:Oratio Matutinum

[Oratio Matutinum]
Réspice, quæsumus, Dómine, super hanc famíliam tuam, pro qua Dóminus noster Jesus Christus non dubitávit mánibus tradi nocéntium, et crucis subíre torméntum:
!Et sub silentio concluditur
$Qui tecum

[Oratio Matutinum] (rubrica 1955 aut rubrica 1960)
Concede, quaesumus, omnípotens Deus: ut, qui Fílii tui resurrectiónem devóta exspectatióne prævenímus; ejúsdem resurrectiónis glóriam consequámur.
!Et sub silentio concluditur
$Per eumdem

[Ant Vespera]
Hódie afflíctus sum valde, * sed cras solvam víncula mea.;;115
Cum his, qui oderunt pacem * eram pacificus: dum loquebar illis, impugnabant me gratis.;;119
Ab hominibus iniquis * libera me, Domine.;;139
Custodi me a laqueo * quem statuerunt mihi, et a scandalis operantium iniquitatem.;;140
Considerabam ad dexteram * et videbam, et non erat qui cognosceret me.;;141

[Ant 3]
Principes sacerdotum * et pharisaei munierunt sepulcrum, signantes lapidem, cum custodibus.

[Special Completorium] (rubrica 1955 aut rubrica 1960)
!Special Completorium
_
!Completorium dicitur tantum ab iis qui solemni vigiliæ paschali non intersunt.
_
$Confiteor
$Misereatur
$Indulgentiam

&psalm(4)

(rubrica tridentina) &psalm(30,1,6)

&psalm(90)

&psalm(133)

&psalm(233)

$Pater noster
_
Visita, quaesumus, Domine, habitationem istam, et omnes insidias inimici ab ea longe repelle: Angeli tui sancti habitent in ea, qui nos in pace custodiant; et benedictio tua sit super nos semper.
!Et sub silentio concluditur
$Per Dominum

