[Rank]
Dominica XIII Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Omnipotens sempiterne Deus, da nobis fidei, spei, et caritatis augmentum: et ut mereamur assequi quod promittis, fac nos amare quod praecipis.
$Per Dominum

[Lectio7]
Lectio sancti Evangelii secundum Lucam.
!Luc 17:11-19
In illo tempore: Dum iret Jesus in Jerusalem, transibat per mediam Samariam, et Galilaeam. Et cum ingrederetur quoddam castellum, occurrerunt ei decem viri leprosi. Et reliqua.
_
Homilia sancti Augustini Episcopi.
!Lib. 2. quaest. Evang. cap. 40.
De decem leprosis, quos Dominus ita mundavit, cum ait: Ite, ostendite vos sacerdotibus; quaeri potest, cur eos ad sacerdotes miserit, ut cum irent, mundarentur. Nullum enim eorum, quibus haec corporalia beneficia praestitit, invenitur misisse ad sacerdotes, nisi leprosos. Nam et illum a lepra mundaverat, cui dixit: Vade, ostende te sacerdotibus, et offer pro te sacrificium, quod praecepit Moyses, in testimonium illis. Quaerendum igitur est, quid ipsa lepra significet: non enim sanati, sed mundati dicuntur, qui ea caruerunt. Coloris quippe vitium est, non valetudinis, aut integritatis sensuum atque membrorum.

[Lectio8]
Leprosi ergo non absurde intelligi possunt, qui scientiam verae fidei non habentes, varias doctrinas profitentur erroris. Non enim abscondunt imperitiam suam: sed pro summa peritia proferunt in lucem, et jactantia sermonis ostentant. Nulla porro falsa doctrina est, quae non aliqua vera intermisceat. Vera ergo falsis inordinate permixta, in una disputatione vel narratione hominis, tamquam in unius corporis colore apparentia, significant lepram, tamquam veris falsisque colorum fucis humana corpora variantem atque maculantem.

[Responsory8]
@Tempora/Pent01-0:Responsory8

[Lectio9]
Hi autem tam vitandi sunt Ecclesiae, ut si fieri potest, longius remoti, magno clamore Christum interpellent: sicut isti decem steterunt a longe, et levaverunt vocem, dicentes: Jesu praeceptor, miserere nostri. Nam et quod praeceptorem vocant, quo nomine nescio utrum quisquam Dominum interpellaverit pro medicina corporali; satis puto significare, lepram falsam esse doctrinam, quam bonus praeceptor abstergit.
&teDeum

[Ant 2]
Cum transiret Jesus * quoddam castellum, occurrerunt ei decem viri leprosi: qui steterunt a longe, et levaverunt vocem, dicentes: Jesu praeceptor, miserere nostri.

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 3]
Unus autem * ex illis, ut vidit quod mundatus est, regressus est cum magna voce magnificans Deum, alleluia.

[Versum 3]
V. Dirigatur, Domine, oratio mea.
R. Sicut incensum in conspectu tuo.
