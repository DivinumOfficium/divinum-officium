[Rank]
Sabbato infra Hebdomadam IV in Quadragesima;;Feria major;;2

[Rule]

[Lectio1]
Lectio sancti Evangelii secundum Joannem.
!Joannes 8:12-20
In illo tempore: Locutus est Jesus turbis Judaeorum, dicens: Ego sum lux mundi: qui sequitur me, non ambulat in tenebris, sed habebit lumen vitae. Et reliqua.
_
Homilia sancti Augustini Episcopi.
!Tract. 34 in Joannem. post init.
Quod ait Dominus, Ego sum lux mundi; clarum puto esse eis, qui habent oculos, unde hujus lucis participes fiant: qui autem non habent oculos, nisi in sola carne, mirantur quod dictum est a Domino Jesu Christo: Ego sum lux mundi. Et forte non desit qui dicat apud semetipsum: Numquid forte Dominus Christus est sol iste, qui ortu et occasu peragit diem? Non enim defuerunt haeretici, qui ista senserunt. Manichaei solem istum oculis carneis visibilem, expositum et publicum non tantum hominibus, sed etiam pecoribus ad videndum Christum Dominum esse putaverunt.

[Responsory1]
@Tempora/Quad4-0:Responsory7

[Lectio2]
Sed catholicae Ecclesiae recta fides improbat tale commentum, et diabolicam doctrinam esse cognoscit: nec solum agnoscit credendo, sed in quibus potest convincit etiam disputando. Improbemus itaque hujusmodi errorem, quem sancta ab initio anathematizavit Ecclesia. Non arbitremur Dominum Jesum Christum hunc esse solem, quem videmus oriri ab Oriente, occidere in Occidente: cujus cursui nox succedit, cujus radii nube obumbrantur: qui certa de loco in locum motione commigrat. Non est hoc Dominus Christus. Non est Dominus Christus sol factus, sed per quem sol factus est. Omnia enim per ipsum facta sunt, et sine ipso factum est nihil.

[Responsory2]
@Tempora/Quad4-0:Responsory8

[Lectio3]
Est ergo lux, quae fecit hanc lucem. Hanc amemus, hanc intelligere cupiamus, ipsam sitiamus, ut ad ipsam duce ipsa aliquando veniamus: et in illa ita vivamus ut numquam omnino moriamur. Ista enim lux est, de qua prophetia olim praemissa ita in Psalmo cecinit: Quoniam apud te est fons vitae, et in lumine tuo videbimus lumen. Advertite quid de tali luce antiquus sanctorum hominum Dei sermo praemiserit. Homines, inquit, et jumenta salvos facies, Domine: sicut multiplicata est misericordia tua Deus.

[Responsory3]
@Tempora/Quad4-0:Responsory9

[Ant 2]
Qui sequitur me, * non ambulat in tenebris: sed habebit lumen vitae, dicit Dominus.

[Oratio 2]
Fiat, Domine, quaesumus, per gratiam tuam fructuosus nostrae devotionis affectus: quia tunc nobis proderunt suscepta jejunia, si tuae sint placita pietati.
$Per Dominum

[Ant 3]
Ego sum * qui testimonium perhibeo de meipso: et testimonium perhibet de me, qui misit me Pater

[Oratio 3]
Quaesumus, omnipotens Deus, familiam tuam propitius respice: ut, te largiente, regatur in corpore; et, te servante, custodiatur in mente.
$Per Dominum
