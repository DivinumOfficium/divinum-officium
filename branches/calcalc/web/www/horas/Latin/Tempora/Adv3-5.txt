[Rank]
Feria VI Quattuor Temporum in Adventu;;Feria major;;2

[Rank1960]
Feria VI Quattuor Temporum Adventus;;Feria major;;3

[RankNewcal]
Feria VI infra Hebdomadam III Adventus;;Feria major;;2

[Rule]
Preces Feriales

[Lectio1]
Lectio sancti Evangelii secundum Lucam.
!Luc 1:39-47
In illo tempore: Exsurgens Maria abiit in montana cum festinatione in civitatem Juda: et intravit in domum Zachariae, et salutavit Elisabeth. Et reliqua.
_
Homilia sancti Ambrosii Episcopi.
!Lib. 2. in Luc. cap. 1. post init.
Morale est omnibus, ut qui fidem exigunt, fidem astruant. Et ideo Angelus, cum abscondita nuntiaret, ut fidem astrueret exemplo, senioris feminae sterilisque conceptum Virgini Mariae nuntiavit: ut possibile Deo omne quod ei placuerit, assereret. Ubi audivit hoc Maria, non quasi incredula de oraculo, nec quasi incerta de nuntio, nec quasi dubitans de exemplo, sed quasi laeta pro voto, religiosa pro officio, festina pro gaudio, in montana perrexit. Quo enim jam Deo plena, nisi ad superiora cum festinatione contenderet? Nescit tarda molimina sancti Spiritus gratia.

[Responsory1]
R. Emitte Agnum Domine, Dominatorem terrae,
* De Petra deserti ad montem filiae Sion.
V. Ostende nobis Domine misericordiam tuam, et salutare tuum da nobis.
R. De Petra deserti ad montem filiae Sion.

[Lectio2]
Discite et vos, sanctae mulieres, sedulitatem, quam praegnantibus debeatis exhibere cognatis. Mariam, quae ante sola in intimis penetralibus versabatur, non a publico virginitatis pudor, non ab studio asperitas montium, non ab officio prolixitas itineris retardavit. In montana Virgo cum festinatione, Virgo officii memor, injuriae immemor, affectu urgente, non sexu, relicta perrexit domo. Discite virgines non circumcursare per alienas aedes, non demorari in plateis, non aliquos in publico miscere sermones. Maria in domo sera, festina in publico, mansit apud cognatam suam tribus mensibus.

[Responsory2]
R. Rorate caeli desuper, et nubes pluant justum:
* Aperiatur terra, et germinet Salvatorem.
V. Emitte Agnum Domine, Dominatorem terrae de Petra deserti ad montem filiae Sion.
R. Aperiatur terra, et germinet Salvatorem.

[Lectio3]
Didicistis, virgines, pudorem Mariae; discite humilitatem. Venit propinqua ad proximam, junior ad seniorem: nec solum venit, sed etiam prior salutavit. Decet enim, ut quanto castior virgo tanto humilior sit. Noverit deferre senioribus. Sit magistra humilitatis, in qua est professio castitatis. Est et causa pietatis, est etiam norma doctrinae. Contuendum est enim, quia superior venit ad inferiorem, ut inferior adjuvetur: Maria ad Elisabeth, Christus ad Joannem.

[Responsory3]
R. Germinaverunt campi eremi germen odoris Israël: quia ecce Deus noster cum virtute veniet,
* Et splendor ejus cum eo.
V. Ex Sion species decoris ejus: Deus noster manifeste veniet.
R. Et splendor ejus cum eo.
&Gloria
R. Et splendor ejus cum eo.

[Ant 2]
Ex quo facta est * vox salutationis tuae in auribus meis, exsultavit in gaudio infans in utero meo, alleluia.

[Oratio]
Excita, quaesumus, Domine, potentiam tuam, et veni: ut hi, qui in tua pietate confidunt, ab omni citius adversitate liberentur:
$Qui vivis

[Ant 3]
Hoc est testimonium, * quod perhibuit Joannes: Qui post me venit, ante me factus est.
