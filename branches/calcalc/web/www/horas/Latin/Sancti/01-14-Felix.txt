[Rank]
S. Felicis Martyris;;Simplex;;1;;vide C2

[Oratio]
Concede, quaesumus, omnipotens Deus: ut ad meliorem vitam sanctorum tuorum~
exempla nos provocent: quatenus quorum solemnia agimus, etiam actus imitemur.
$Per Dominum

[Lectio93]
Felix Nolanus presbyter, cum in idola vehementius inveheretur, ab infidelibus varie vexetus, in carcerem conjicitur. Unde ab Angelo nocte eductus, quaerere jussus est Maximianum Nolae episcopum: qui cum senio confectus desperaret se ferre posse supplicia persequentium, se abdiderat in silvam. Quo cum Felix Deo duce pervenisset, sanctum episcopum humi jacentem pene mortuum videt: quem recreatum, ac sublatum in humeros, apud fidelem viduam reficiendum curavit. Sed cum is iterum idolorum cultores impietatis argueret, facto in ipsum impetu, fugiens in angusto duorum parietum intervallo se occultavit. Qui aditus cum repente aranearum telis pertextus visus esset, nemini recentis latebrae suspicionem reliquit. Inde igitur evadens Felix, in sedibus piae mulieris tres menses latuit. Cum vero Dei Ecclesia requiescere coepisset, Nolam rediens, multisque ibi vitae exemplis, et doctrinae praeceptis, miraculisque ad Christi fidem conversis, constanter etiam recusato ejus urbis episcopatu, obdormivit in Domino, sepultusque est prope Nolam in loco, quem in Pincis appellabant.
&teDeum
