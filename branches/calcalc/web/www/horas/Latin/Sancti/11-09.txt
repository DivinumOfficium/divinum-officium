[Rank]
In Dedicatione Basilicae Ss. Salvatoris;;Duplex 2nd class;;5.5;;ex C8

[RankTrident]
In Dedicatione Basilicae Ss. Salvatoris;;Duplex majus;;4;;ex C8

[Rule]
ex C8;
Domini
9 lectiones
Festum Domini

[Commemoratio 5]
!Commemoratio Octavae Omnium Sanctorum
Ant. O quam gloriósum est regnum * in quo cum Christo gaudent omnes Sancti, amícti stolis albis sequúntur Agnum quocúmque ierit!
_
V. Exsultabunt sancti in gloria.
R. Laetabuntur in cubilibus suis
_
v. Oremus. 
Omnipotens sempiterne Deus, qui nos omnium Sanctorum tuorum merita sub una tribuisti celebritate venerari: quaesumus; ut desideratam nobis tuae propitiationis abundantiam, multiplicatis intercessoribus largiaris.
_
!Commemoratio S. Theodori Mart.
@Commune/C2:Oratio proper
v. Oremus.
Deus, qui nos beati Theodori Martyris tui confessione gloriosa circumdas et
protegis: praesta nobis ex ejus imitatione proficere, et oratione fulciri.
$Per Dominum

[Lectio1]
De libro Apocalypsis beati Joannis Apostoli.
!Rev 21:9-11
9 Et venit unus de septem angelis habentibus phialas plenas septem plagis novissimis, et locutus est mecum, dicens: Veni, et ostendam tibi sponsam, uxorem Agni.
10 Et sustulit me in spiritu in montem magnum et altum, et ostendit mihi civitatem sanctam Jerusalem descendentem de caelo a Deo,
11 habentem claritatem Dei: et lumen ejus simile lapidi pretioso tamquam lapidi jaspidis, sicut crystallum.

[Lectio2]
!Rev 21:12-15
12 Et habebat murum magnum, et altum, habentem portas duodecim: et in portis angelos duodecim, et nomina inscripta, quae sunt nomina duodecim tribuum filiorum Israël:
13 ab oriente portae tres, et ab aquilone portae tres, et ab austro portae tres, et ab occasu portae tres.
14 Et murus civitatis habens fundamenta duodecim, et in ipsis duodecim nomina duodecim apostolorum Agni.
15 Et qui loquebatur mecum, habebat mensuram arundineam auream, ut metiretur civitatem, et portas ejus, et murum.

[Lectio3]
!Rev 21:16-18
16 Et civitas in quadro posita est, et longitudo ejus tanta est quanta et latitudo: et mensus est civitatem de arundine aurea per stadia duodecim millia: et longitudo, et altitudo, et latitudo ejus aequalia sunt.
17 Et mensus est murum ejus centum quadraginta quatuor cubitorum, mensura hominis, quae est angeli.
18 Et erat structura muri ejus ex lapide jaspide: ipsa vero civitas aurum mundum simile vitro mundo.

[Lectio4]
Ritus quos in consecrandis ecclesiis et altaribus Romana servat Ecclesia, beatus Silvester Papa primus instituit. Nam etsi jam ab Apostolorum tempore loca fuerunt Deo dicata, quae a quibusdam Oratoria, ab aliis Ecclesiae dicebantur, ubi collectae fiebant per unam sabbati, et christianus populus orare, Dei verbum audire, et Eucharistiam sumere solitus erat: non tamen illa adeo solemni ritu consecrabantur, nec in eis adhuc in titulum erectum erat altare, quod chrismate delibutum, Domini nostri Jesu Christi, qui altare, hostia et sacerdos noster est, figuram exprimeret.

[Lectio5]
Sed ubi Constantinus imperator per baptismi sacramentum sanitatem salutemque consecutus est, tum primum lege ab eo lata concessum est toto orbe terrarum, Christiani ut ecclesias aedificarent: quos ille non solum edicto, sed etiam exemplo ad sacram aedificationem est cohortatus. Nam et in suo Lateranensi palatio ecclesiam Salvatori dedicavit, et ei continentem basilicam nomine sancti Joannis Baptistae condidit, eo loco quo ipse, baptizatus a sancto Silvestro, a lepra mundatus est: quam idem Pontifex consecravit quinto Idus Novembris: cujus consecrationis memoria celebratur hodierno die, quo primum Romae publice ecclesia consecrata est, et imago Salvatoris in pariete depicta populo romano apparuit.

[Lectio6]
Quod si beatus Silvester postea in consecratione altaris Principis Apostolorum decrevit, ut deinceps nisi ex lapide altaria non aedificarentur, tamen basilicae Lateranensis altare fuit e ligno erectum: quod mirum non est. Nam cum a sancto Petro usque ad Silvestrum, propter persecutiones, Pontifices certo loco consistere non possent: quocumque eos necessitas compulisset, sive in cryptas, sive in coemeteria, sive in aedes piorum, super illo altari ligneo ad arcae similitudinem concavo, sacra faciebant. Quo altari sanctus Silvester, reddita Ecclesiae pace, honoris causa Principis Apostolorum, qui in illo sacrificasse dicitur, et reliquorum Pontificum, qui usque ad id tempus ad mysteria conficienda eo usi fuerant, in Lateranensi prima ecclesia collocato, sancivit ne quisquam in eo, praeter Romanum Pontificem, Missam deinceps celebraret. Eamdem ecclesiam incendiis, vastationibus, terrae insuper motibus disjectam eversamque, ac sedula Summorum Pontificum cura reparatam, nova postmodum molitione restitutam, Benedictus decimus tertius Pontifex Maximus ordinis Praedicatorum, die vigesima octava Aprilis anni millesimi septingentesimi vigesimi sexti, ritu solemni consecravit, ejusque celebritatis memoriam hac die recolendam statuit. Quod autem Pius nonus perficiéndum censúerat, Leo décimus tértius cellam máximam, vetustáte fatiscéntem, ingénti molitióne producéndam laxandámque curávit; vetus musívum, multis jam ántea pártibus instaurátum, ad antíquum exémplar restítui et in novam ábsidem, ópere cultúque magnífico exornátam, transférri; aulam transvérsam, laqueári et contignatióne reféctis, expolíri jussit, anno millésimo octingentésimo octuagésimo quarto; sacrário, æde canonicórum, perpetuáque ad baptistérium Constantiniánum pórticu adjéctis.

[Lectio93]
!Commemorati S. Theodori
Theodorus, miles christianus Maximiano imperatore, quod idolorum fanum incendisset, comprehensus, cum a praefecto legionis poena ei remitteretur, si poenitens facti christianam fidem exsecraretur, constanter in fidei confessione perseverans, missus est in carcerem: ubi ungulis excarnificatus, dum costae nudarentur, laetus canebat: Benedicam Dominum in omni tempore. Quare in ardentem rogum injectus, in oratione et divinis laudibus animam Christo reddidit, quinto Idus Novembris. Cujus corpus Eusebia matrona sindone involutum sepelivit in suo praedio.
&teDeum

[Commemoratio]
!Commemoratio S. Theodori Mart.
@Commune/C2:Oratio proper
v. Oremus.
Deus, qui nos beati Theodori Martyris tui confessione gloriosa circumdas et
protegis: praesta nobis ex ejus imitatione proficere, et oratione fulciri.
$Per Dominum
