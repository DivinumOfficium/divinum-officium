[Rank]
S. Nicomedis Martyris;;Simplex;;1;;vide C2

[Oratio]
Adésto, Dómine supplicatiónibus nostris: et intercessióne beáti Nicomédis Mártyris tui, cuius prævenímus festivitátem, perpétuam nobis misericórdiam benígnus impénde.
$Per Dominum

[Lectio93]
Nicomedes presbyter, persequente Christianos Domitiano imperatore, quod corpus~
Feliculae virginis, propter confessionem christianae fidei a Flacco comite~
interfectae, sepelisset, comprehendi jussus est: ductusque ad statuas deorum,~
cum eis sacrificare velle (quod facere jubebatur) constanter negavisset,~
propterea quod sacrificium uni Deo vero, qui regnat in caelis, deberetur,~
plumbatis caesus, in eo martyrio animam Deo reddidit. Cujus corpus cum idem~
comes in profluentem Tiberim projici imperasset: Justus Nicomedis clericus~
diligenter conquisitum, ad muros Urbis, via Nomentana, honorifice in sepulchro~
condidit.
&teDeum

