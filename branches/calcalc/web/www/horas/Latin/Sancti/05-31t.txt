[Rank]
S. Angelae Mericiae Virginis;;Duplex;;3;;vide C6

[Rule]
vide C6;
9 lectiones

[Oratio]
Deus, qui novum per beatam Angelam sacrarum Virginum collegium in Ecclesia tua~
florescere voluisti: da nobis, ejus intercessione angelicis moribus vivere; ut~
terrenis omnibus abdicatis, gaudiis perfrui mereamur aeternis.
$Per Dominum

[Commemoratio 1]
!Commemoratio S. Petronillae Virg.
Ant. Simile est regnum caelorum homini negotiatori quaerenti bonas margaritas:~
inventa una pretiosa, dedit omnia sua, et comparavit eam. (Alleluia.)
_
V. Diffusa est gratia in labiis tuis. (Alleluia.)
R. Propterea benedixit te Deus in aeternum. (Alleluia.)
_
$Oremus.
Exaudi nos Deus salutaris noster: ut, sicut de beatae Petronillae Virginis tuae~
festivitate gaudemus, ita piae devotionis erudiamur aifectu.
$Per Dominum.

[Hymnus Matutinum]
@Commune/C6:Hymnus Matutinum 1

[Lectio4]
Angela Mericia, Decentiani, Veronensis dioecesis oppido, ad lacum Benacum in~
ditione Veneta piis orta parentibus, a prima aetate virginitatis lilium, quod~
perpetuo servare stattierat, sedula sepsit. Ab omni muliebri ornatu abhorrens,~
egregiam vultus formam, pulchramque caesariem studiose foedavit ut coelesti~
dumtaxat animarum sponso placeret. In ipso autem adolescentiae flore parentibus~
orbata, austerioris vitae desiderio in desertum locum aufugere tentavit; sed ab~
avunculo prohibita, novit praestare domi, quod in solitudine non licuit. Cilicio~
ac flagellis frequenter usa, carnem nonnisi infirma valetudine, vinum in~
Nativitatis et "Resurrectionis Dominicae tantum celebritate, complures vero dies~
nihil omnino degustavit Orationi dedita, brevissimum humi carpebat somnum:~
daemonem vero sub lucentis angeli forma sibi illudere conantem agnovit protinus,~
et conjecit in fugam. Tandem paternis bonis abdicatis et habitum ac regulam~
Tertii ordinis sancti Francisci amplexa, evangelicam paupertatem virginitatis~
laudi conjunxit.

[Lectio5]
Nullum pietatis officium erga proximos omittens, pauperibus, quidquid sibi ex~
mendicato victu superesset, largiebatur; libenter ministrabat aegretis, pluraque~
cum magna sanctitatis fama peragravit loca, ut vel solutio esset afflictis, vel~
reis veniam impetraret, vel infensos invicem reconciliaret animos, vel e~
vitiorum coeno scelestos revocaret. Angelorum pane, quem unice esuriebat,~
frequentissime refecta, tanta caritatis vi ferebatur in Deum, ut saepius extra~
sensus raperetur. Sacra Palaestinae loca summa cum religione obivit: quo in~
itinere et visum, quem ad Cydonias appulsa oras amiserat, eodem regressa~
recuperavit, et barbarorum captivitatem ac naufragium imminens divinitus evasit.~
Romam denique firmam Ecclesiae petram veneratura, et amplissimae jubilaei veniae~
percupida, sedente Clemente septimo accessit; quam Summus Pontifex allocutus,~
eiusdem sanctimoniam suspexit, et commendavit summopere; nec ab Urbe ipsam abire~
ante permisit, quam alio caelitus vocatam agnovit.

[Lectio6]
Brixiam itaque, ubi domum ad sanctae Aphrae templum conduxit, reversa, novam ibi~
virginum societatem, sicut coelesti voce ac visione mandatum sibi fuerat, sub~
certa disciplina sanctisque vivendi regulis constituit, quam sanctae Ursulae~
invictae virginum ducis patrocinio ac nomine insignivit: eam vero perennem~
futuram morti proxima praedixit. Tandem prope septuagenaria, dives meritis~
evolavit in caelum sexto Kalendas Februarii anni millesimi quingentesimi et~
quadragesimi, cujus cadaver per ipsos triginta dies inhumatum, flexibile, ac~
vivo simillimum perseveravit. Demum in sanctae Aphrae templo inter ceteras,~
quibus illud abundat, sanctorum reliquias reI posito, plurima ad ejus sepulchrum~
agi statim coepere miracula: quorum fama late diffusa, non Brixiae modo, et~
Decentiani, sed alibi etiam vulgo coepit nuncupari beata, ejusque imago aris~
imponi; imo sanctus ipse Carolus Borromaeus non multis post annis dignam, quae~
ab Apostolica Sede in sanctarum Virginum album referretur, Brixiae palam~
asseruit. Cultum vero illi jam diu a populis exhibitum, et tum locorum ordinariis~
probatum, tum pluribus etiam Summorum Pontificum indultis munitum, Clemens Papa~
decimus tertius solemni decreto ratum habuit, ac confirmavit. Eam tandem, novis~
miraculis rite probatis insignem, Pius Papa septimus, solemni canonizatione in~
Vaticana basilica peracta, die vigesima quarta Maji anno millesimo octingentesimo~
septimo, sanctarum virginum catalogo adscripsit.

[Commemoratio 2]
!Commemoratio S. Petronillae.
Ant. Veni sponsa Christi, accipe coronam, quam tibi Dominus praeparavit in~
aeternum. (Alleluia.)
_
V. Specie tua et pulchritudine tua. (Alleluia.)
R. Intende, prospere procede, et regna. (Alleluia.)
_
$Oremus.
Exaudi nos Deus salutaris noster: ut, sicut de beatae Petronillae Virginis tua~
festivitate gaudemus, ita piae devotionis erudiamur aifectu.
$Per Dominum
