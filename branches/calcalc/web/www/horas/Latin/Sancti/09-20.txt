[Rank]
S. Eustachii et Sociorum Martyrum;;Duplex;;3;;vide C3

[Rank1960]
S. Eustachii et Sociorum Martyrum;;Simplex;;1.1;;vide C3

[Rule]
vide C3;
9 lectiones

[Oratio]
Deus, qui nos concedis sanctorum Martyrum tuorum Eustachii et Sociorum ejus~
natalitia colere: da nobis in aeterna beatitudine de eorum societate gaudere.
$Per Dominum

[Lectio4]
Eustachius, qui et Placidus, genere, opibus et militari gloria inter Romanos~
insignis, sub Trajano imperatore magistri militum titulum meruit. Cum vero sese~
aliquando in venatione exerceret, ac fugientem mirae magnitudinis cervum~
insequeretur, vidit repente inter consistentis ferae cornua excelsam atque~
fulgentem Christi Domini e cruce pendentis imaginem, cujus voce ad imortalis~
vitae praedam invitatus, una cum uxore Theopista, ac duobus parvulis filiis~
Agapito et Theopisto, christianae militiae nomen dedit.

[Lectio5]
Mox ad visionis pristinae locum, sicut ei Dominus praeceperat. regressus, illum~
praenuntiantem audivit, quanta sibi deinceps pro ejus gloria perferenda essent~
Quocirca incredibiles calamitates mira patientia perpessus, brevi in summam~
egestatem redactus est. Cumque clam se subducere cogeretur, in itinere conjugem~
primum, deinde etiam liberos sibi miserabiliter ereptos ingemuit. Tantis~
obvolutus serumnis, in regione longinqua villicum agens, longo tempore delituit,~
donec coelesti voce recreatus, ac nova occasione a Trajano conquisitus, iterum~
bello praeficitur.

[Lectio6]
Illa in expeditione, liberis simul cum uxore insperato receptis, victor Urbem~
ingenti omnium gratulatione ingreditur. Sed paulo post inanibus diis pro parta~
victoria sacrificare jussus, constantissime renuit. Cumque variis artibus ad~
Christi fidem ejurandam frustra tentaretur, una cum uxore et liberis leonibus~
objicitur. Horum mansuetudine concitatus imperator, seneum in taurum subjectis~
flammis candentem eos immitti jubet, ubi divinis in laudibus consummato martyrio,~
duodecimo Kalendas Octobris ad sempiternam felicitatem convolarunt. Quorum~
illaesa corpora religiose a fidelibus sepulta, postmodum ad ecclesiam, eorum~
nomine erectam, honorifice translata sunt.

[Lectio7]
@Commune/C3:Lectio71

[Lectio8]
@Commune/C3:Lectio81

[Lectio93]
@Commune/C1v:Lectio1
