13 Marzo
_
A Cordova, nella Spagna, i santi Martiri Ruderico Prete e Salomone.
A Nicomédia il natale dei santi Martiri Macedonio, Patrizia sua moglie e Modèsta loro figlia.
A Nicèa, in Bitinia, i santi Martiri Teuséta ed Orre suo figlio, Teodora, Ninfodora, Marco ed Arabia; i quali tutti furono dati al fuoco per Cristo.
Ad Ermópoli, nell'Egitto, san Sabino Martire, che dopo avere molto sofferto, finalmente, gettato nel fiume, compì il martirio.
Nella Pèrsia santa Cristina, Vergine e Martire.
Presso Camerino sant'Ansovino, Vescovo e Confessore.
Nella Tebàide la deposizione di sant'Eufràsia Vergine.
A Costantinopoli la Traslazione di san Nicèforo, Vescovo della stessa città e Confessore, il cui corpo da Màrmara, isola della Propóntide, dove egli esule pel culto delle sante immagini era morto il due Giugno, fu riportato a Costantinopoli, e dal santo Vescovo di quella città Metódio fu onorevolmente seppellito nella Chiesa dei santi Apostoli, lo stesso giorno in cui il medesimo Nicèforo era stato deportato in esilio.