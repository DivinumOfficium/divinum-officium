[Rank]
Feria Sexta infra Hebdomadam IV in Quadragesima;;Feria major;;2

[Rule]

[Lectio1]
Lettura del santo Vangelo secondo Giovanni
!Gio 11:1-45
In quell'occasione: Si era ammalato un certo Lazzaro di Betania, il villaggio di Maria e di Marta sua sorella. Eccetera.
_
Omelia di sant'Agostino Vescovo
!Tratt. 49 su Giovanni, dopo il principio
Voi ricordate dalla lezione precedente che il Signore fuggì dalle mani di quelli che volevano lapidarlo, e si ritirò al di là del Giordano, dove Giovanni battezzava. Mentre dunque il Signore era là, Lazzaro si ammalava in Betania, villaggio ch'era vicino a Gerusalemme. «Or Maria era quella che aveva unto di profumo il Signore e gli aveva asciugato i piedi coi suoi capelli, e Lazzaro, il malato, era suo fratello. Le sorelle di questo mandarono dunque a lui» (Joann. 11,2). Noi sappiamo già dove mandarono, là dov'era Gesù: perché era assente, cioè al di là del Giordano. Mandarono al Signore, facendogli sapere che il loro fratello era ammalato, affinché, se si fosse degnato, andasse a liberarlo dall' infermità. Ma egli differì di guarirlo, per poterlo risuscitare.

[Responsory1]
@TemporaM/Quad4-0:Responsory4

[Lectio2]
Cosa gli mandarono a dire le sue sorelle? «Signore, ecco colui che tu ami è malato» (Joann. 11,3). Non dissero: Vieni: perché colui che lo amava bastava solo d'essere avvertito. Non osarono dire: Vieni a guarirlo; non osarono dire: Comanda ivi stesso, e qui sarà fatto. E perché non gli fecero anch'esse (questa preghiera) che valse gli elogi alla fede del centurione? Infatti questi disse: «Io non son degno che tu entri sotto il mio tetto; ma di' solo una parola, e il mio servo sarà guarito» (Matth. 8,8). Esse non dissero nulla di simile, ma soltanto: Signore, ecco colui che tu ami, è malato. Basta che tu lo sappia: perché tu non abbandoni quelli che ami.

[Responsory2]
@TemporaM/Quad4-0:Responsory5

[Lectio3]
Qualcuno dirà: Come poteva Lazzaro essere una figura del peccatore, ed essere amato così dal Signore? Costui ricordi ch'egli dice: «Non son venuto a chiamare i giusti, ma i peccatori»  (Matth. 9,15). Se Dio non amasse i peccatori, non sarebbe disceso dal cielo in terra. «E Gesù udendo ciò, disse loro: Questa malattia non finirà colla morte, ma è venuta per la gloria di Dio, perché ne sia glorificato il Figlio di Dio» (Joann. 11,4). Questa glorificazione non accrebbe punto la sua gloria, ma fu utile a noi. Egli dice dunque: «Non finirà colla morte» perché la stessa morte (di Lazzaro) non era per farlo morire, ma piuttosto per avere un miracolo, che inducesse gli uomini a credere in Cristo e ad evitare la vera morte. Di vero osservate come il Signore dà qui una prova indiretta della sua Divinità contro coloro che negano che il Figlio di Dio sia Dio.

[Responsory3]
@TemporaM/Quad4-0:Responsory6

[Ant 2]
Lazzaro, l'amico nostro, * s'è addormentato: andiamo a svegliarlo.

[Oratio 2]
O Dio, che rinnovi il mondo per mezzo d'ineffabili sacramenti: fa che la tua Chiesa e profitti delle pratiche che hai istituito per condurla all'eternità, e non sia privata degli aiuti temporali.
$Per Dominum

[Ant 3]
Signore, * se tu fossi stato qui, Lazzaro non sarebbe morto: ecco, egli già puzza, perché è da quattro giorni nel sepolcro.

[Oratio 3]
Danne, di grazia, Dio onnipotente, che mentre, consci della nostra debolezza, confidiamo nella tua potenza, abbiamo sempre a gioire della tua bontà.
$Per Dominum

[LectioE]
v. Lettura del santo Vangelo secondo Giovanni
!Gio 11:1-45
11:1 Era malato un tal Lazzaro del borgo di Betania, patria di Maria e di Marta sua sorella.
11:2 (Maria era quella che unse con unguento il Signore, e gli asciugò i piedi co' suoi capelli, il fratello della quale Lazzaro era malato).
11:3 Mandarono dunque a dirgli le sorelle : Signore, ecco che colui che tu ami è malato.
11:4 Udito questo, disse Gesù : Questa malattia non è per morte, ma per gloria di Dio, affinchè quindi sia glorificato il Figlio di Dio.
11:5 Ora Gesù voleva bene a Marta e a Maria sua sorella, e a Lazzaro.
11:6 Sentito adunque che ebbe come questi era malato, si fermò ancora due dì nello stesso luogo;
11:7 dopo di che disse ai discepoli : Andiamo di nuovo nella Giudea.
11:8 Gli dissero i discepoli : Maestro, or ora cercavano i Giudei dì lapidarti, e di nuovo torni là?
11:9 Rispose Gesù : Non sono esse dodici le ore del giorno? Quand'uno cammina di giorno, non inciampa, perchè vede la luce di questo mondo :
11:10 quando poi uno cammina dì notte, inciampa, perchè non ha lume. 
11:11 Così parlò, e dopo dì questo disse loro : Il nostro amico Lazzaro dorme : ma vo a svegliarlo dal sonno.
11:12 Dissero perciò i suol discepoli : Signore, se dorme sarà salvo.
11:13 Ma Gesù aveva parlato della morte di lui : ed essi avevan creduto che parlasse del dormire di uno che ha sonno.
11:14 Allora però disse loro chiaramente Gesù : Lazzaro è morto.
11:15 E ho piacere per ragione di voi di non essere stato là affinchè crediate : ma andiamo a lui.
11:16 Disse adunque Tommaso, soprannominato Didimo, ai condiscepoli : Andiamo anche noi, e muoriamo con lui. 
11:17 Arrivato Gesù, lo trovò già da quattro giorni sepolto.
11:18 (Era Betania circa quindici stadii vicina a Gerusalemme).
11:19 E molti Giudei erano venuti da Marta e Maria per consolarle del loro fratello. 
11:20 Marta però, subito che ebbe sentito che veniva Gesù, gli andò incontro : e Maria stava sedendo in casa.
11:21 Disse adunque Marta a Gesù : Signore, se eri qui, mio fratello non moriva.
11:22 Ma anche adesso so, che qualunque cosa chiederai a Dio, Dio te la concederà.
11:23 Le disse Gesù : Tuo fratello risorgerà.
11:24 Gli rispose Marta : So che risorgerà nella risurrezione nell'ultimo giorno.
11:25 Le disse Gesù : Io sono la risurrezione e la vita : chi crede in me, sebbene sia morto, vivrà :
11:26 e chiunque vive, e crede in me, non morrà in eterno. Credi questo?
11:27 Gli rispose : Sì, o Signore, io ho creduto che tu sei il Cristo, il Figlio di Dio vivo, che sei venuto in questo mondo.
11:28 E detto questo, andò, e chiamò Maria sua sorella, dicendole piano : È qui il Maestro, e ti chiama. 
11:29 Ella appena udito questo, si alzò in fretta, e andò da lui :
11:30 poiché non era ancora Gesù entrato nel borgo : ma stava tuttavia in quel luogo, dove Marta era andata a incontrarlo.
11:31 I Giudei perciò, che erano in casa con essa, e la consolavano, al veder Maria alzarsi in fretta, e uscir fuori, la seguitarono dicendo : Ella va al sepolcro per ivi piangere.
11:32 Maria però, arrivata dove era Gesù, e vedutolo, si gittò a' suoi piedi, e gli disse : Signore, se eri qui, non moriva mio fratello.
11:33 Gesù allora vedendola piangente, e piangenti i Giudei che erano venuti con essa, fremè interiormente, e si turbò In se stesso,
11:34 e disse: Dove l'avete messo? Gli risposero : Signore, vieni, e vedi.
11:35 E a Gesù vennero le lacrime.
11:36 Dissero perciò i Giudei : Vedete com'egli lo amava.
11:37 Ma taluni di essi dissero : E non poteva costui, che aprì gli occhi al cieco nato, fare ancora che questo non morisse?
11:38 Ma Gesù di nuovo fremendo interiormente, arrivò al sepolcro: che era una caverna, alla quale era soprapposta una lapide.
11:39 Disse Gesù : Togliete via la lapide. Gli disse Marta, sorella del defunto : Signore, puzza già : perchè è di quattro giorni.
11:40 Le rispose Gesù : Non ti ho io detto che, se crederai, vedrai la gloria di Dio?
11:41 Levaron dunque la pietra : e Gesù alzò in alto gli occhi, e disse : Padre, rendo a te grazie, perchè mi hai esaudito.
11:42 Io però sapeva che sempre mi esaudisci, ma lo ho detto per causa del popolo che sta intorno : affinché credano che tu mi hai mandato. 
11:43 E detto questo, con voce sonora gridò : Lazzaro, vieni fuori.
11:44 E uscì subito fuori il morto, legati con fasce i piedi e le mani, e coperto il volto con un sudario. E Gesù disse loro : Scioglietelo, e lasciatelo andare.
11:45 Molti perciò di que' Giudei ch'erano accorsi da Maria e da Marta, e avevano veduto quello che Gesù aveva fatto, credettero in lui.
$Te decet
