[Rank]
Feria Tertia infra Hebdomadam Passionis;;Feria major;;2

[Rule]

[Lectio1]
Lettura del santo Vangelo secondo Giovanni
!Gio 7:1-13
In quell'occasione : Gesù girava per la Galilea, non volendo andare in Giudea, perché i Giudei cercavano di ucciderlo. Eccetera.
_
Omelia di sant'Agostino Vescovo
!Trattato 28 su Giovanni
In questo capitolo del Vangelo, o fratelli, nostro Signore Gesù Cristo si manifesta più particolarmente alla nostra fede riguardo alla sua umanità. Tutte le sue parole e le sue azioni lo rivelano alla nostra fede come Dio e come uomo: come Dio che ci ha fatti, come uomo che ci ha cercati: Dio sempre col Padre, uomo con noi nel tempo. Egli non avrebbe cercato l'uomo che aveva creato, se non fosse divenuto lui stesso quest'uomo che aveva creato. Però ricordatevene, non lasciatelo dipartire (questo pensiero) dai vostri cuori: Cristo fatto uomo non ha cessato d'essere Dio. Colui che ha fatto l'uomo, s'è fatto uomo lui stesso rimanendo Dio.

[Responsory1]
R. Il mio aiuto e sostegno sei tu, o Signore: e nella tua parola ho sperato:
* Scostatevi da me, o malvagi: ed io studierò i comandamenti del mio Dio.
V. Ho in odio gl'iniqui: ed ho amato la tua legge.
R. Scostatevi da me, o malvagi: ed io studierò i comandamenti del mio Dio.

[Lectio2]
Quando dunque si nascose come uomo, non dobbiamo credere che perdesse la sua potenza, ma volle dare un esempio alla (nostra) debolezza. Giacché quando volle lui, fu preso: quando volle, fu ucciso. Ma siccome più tardi i suoi membri, cioè i suoi fedeli non avrebbero avuto quel potere che aveva lui, l'Iddio nostro nascondendosi, sottraendosi quasi per evitare di essere ucciso, faceva capire che i suoi membri agirebbero così, e, in questi suoi membri, c'è lui stesso.

[Responsory2]
R. Insegnerò agl'iniqui le tue vie: e gli empi si convertiranno a te: 
* Liberami dal reato di sangue, o Dio, Dio della mia salvezza.
V. Signore, tu aprirai le mie labbra; e la mia bocca annunzierà la tua lode.
R. Liberami dal reato di sangue, o Dio, Dio della mia salvezza.

[Lectio3]
Perché Cristo non è solo nel capo, e nel corpo no: ma Cristo è tutto intero nel capo e nel corpo (della sua Chiesa). Quello dunque (che si attribuisce) ai suoi membri, (si attribuisce) a lui; ma quello che conviene a lui, non perciò conviene ai suoi membri. Se i suoi membri non fossero lui stesso, non avrebbe detto a Saulo: «Perché mi perseguiti?». Perché non era lui personalmente che Saulo perseguitava sulla terra, ma i suoi membri, cioè i suoi fedeli. Tuttavia non volle dire i miei santi, i miei servi, o, ciò ch'è più onorifico ancora, i miei fratelli: sibbene, me, cioè i miei membri, di cui io sono capo.

[Responsory3]
R. Non perdere insieme cogli empi, o Dio, l'anima mia, né cogli uomini sanguinari la mia vita: 
* Liberami, Signore.
V. Salvami, o Signore, dall'uomo malvagio, liberami dall'uomo iniquo.
R. Liberami, Signore.
&Gloria
R. Non perdere insieme cogli empi, o Dio, l'anima mia, né cogli uomini sanguinari la mia vita: * Liberami, Signore.

[Ant 2]
Il mio tempo * non è ancora venuto, per voi invece qualunque tempo è buono.

[Oratio 2]
Signore, ti siano accetti i nostri digiuni: così che essi, merce l'espiazione, e ci rendano degni della tua grazia, e ci conducano agli eterni rimedi.
$Per Dominum

[Ant 3]
Salite voi * a questa festa: ma io per adesso non salgo a questa festa, perché il mio tempo non è ancora compito.

[Oratio 3]
Signore, dacci una perseverante sottomissione alla tua volontà: affinché ai nostri giorni il popolo che ti serve cresca e nel merito e nel numero. 
$Per Dominum


[LectioE]
v. Lettura del santo Vangelo secondo Giovanni
!Gio 7:1-13
7:1 Dopo di ciò andava Gesù scorrendo per la Galilea non volendo andare nella Giudea, perché i Giudei cercavano di farlo morire. 
7:2 Ed era imminente la festa dei Giudei, dei Tabernacoli.
7:3 Dissero pertanto a lui i suoi fratelli : Partiti di qua, e va nella Giudea, affinché anche quei tuoi discepoli veggano le 
opere che tu fai.
7:4 Poiché nessuno, che cerchi di essere acclamato dal pubblico, fa le opere sue di nascosto : se tu fai tali cose, fatti conoscere dal mondo.
7:5 Infatti neppure i suoi fratelli credevano in lui. 
7:6 Quindi disse loro Gesù : Non è ancora venuto il mio tempo : ma per voi è sempre tempo.
7:7 Il mondo non può odiare voi : ma odia me ; perchè fo vedere che le opere sue sono cattive. 
7:8 Andate voi a questa festa, io non vo a questa festa : perchè ancora non è compito il mio tempo.
7:9 Detto ciò si trattenne nella Galilea. 
7:10 Ma andati che furono i suoi fratelli, allora andò anch'egli alla festa, non pubblicamente, ma quasi di nascosto.
7:11 Ora i Giudei cercavano di lui il di della festa, e dicevano: Dov'è colui? 
7:12 E un gran susurro si faceva di lui tra le turbe. Gli uni dicendo : Egli è persona dabbene. Altri : No, ma seduce il popolo. 
7:13 Nessuno però parlava di lui con libertà per paura dei Giudei.
$Te decet

