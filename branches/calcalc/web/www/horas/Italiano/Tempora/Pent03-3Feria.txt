[Rank]
Feria quarta infra Hebdomadam III post Octavam Pentecostes;;Feria;;1

[Rule]
Oratio Dominica

[Lectio1]
Dal primo libro dei Re
!1 Sam 13:1-4
1 «Era un anno che Saul avea cominciato a regnare; e correva il secondo anno del suo regno sopra Israele. 
2 Allorché Saul si scelse tremila Israeliti. Dei quali duemila stavano con Saul in Macmas e sul monte Betel, e mille erano con Gionata in Gabaa di Beniamino. E rimandò il resto del popolo ognuno alle sue tende. 
3 Gionata poi trucidò il presidio dei Filistei ch'era in Gabaa. Ouando l'udirono i Filistei, Saul fece suonare la tromba per tutto il paese dicendo: Lo sappiano gli Ebrei. 
4 E tutto Israele udì questa notizia: et Saul ha distrutto la stazione dei Filistei», allora Israele si levò contro i Filistei: ond'è che il popolo eruppe in grida dietro a Saul in Galgala.

[Responsory1]
@Tempora/Pent01-3:Responsory1

[Lectio2]
!1 Sam 13:5-8
5 Anche i Filistei si radunarono per combattere contro Israele (con) trentamila carri e seimila cavalieri e altra gente numerosa come l'arena ch'è sul lido del mare. E salendo si accamparono a Macmas, a oriente di Betaven. 
6 Allorché gli uomini d'Israele si accorsero d'essere così ridotti alle strette (perché il popolo si era disanimato) si nascosero nelle spelonche e nelle buche, e anche fra le rocce, negli antri e nelle cisterne. 
7 Gli altri Ebrei però passarono al di là del Giordano nella terra di Gad e di Galigala. Ma mentre Saul era tuttora in Galgala, tutto il popolo che lo seguiva, si impaurì. 
8 Egli poi aspettò sette giorni secondo l'ordine di Samuele: ma non arrivando Samuele a Galgala, il popolo si sbandò da lui.

[Responsory2]
@Tempora/Pent01-3:Responsory2

[Lectio3]
!1 Sam 13:9-14
9 Perciò Saul disse: Portatemi l'olocausto e l'ostia pacifica. E offrì l'olocausto. 
10 E finito appena di offrir l'olocausto, ecco venire Samuele: e Saul gli andò incontro per salutarlo. 
11 Ma Samuele gli disse: Che hai fatto? Saul rispose: Avendo visto che il popolo si sbandava da me, e tu non eri giunto entro i giorni stabiliti, e d'altra parte i Filistei erano radunati a Macmas, 
12 io dissi: Ora i Filistei discenderanno contro di me in Galgala, e io non ho ancora placato la faccia del Signore. Spinto dunque dalla necessità ho offerto l'olocausto. 
13 Allora Samuele disse a Saul: Hai agito stoltamente e non hai osservato gli ordini che il Signore Dio tuo ti aveva dato. Se tu non l'avessi fatto, il Signore avrebbe fin d'ora consolidato per sempre il tuo regno sopra Israele; 
14 ma ora il tuo regno non si sosterrà lungamente. Il Signore s'è cercato un uomo secondo il suo cuore, e il Signore gli ha ordinato d'essere capo del suo popolo, perché tu non hai osservato gli ordini del Signore.

[Responsory3]
@Tempora/Pent01-3:Responsory3
