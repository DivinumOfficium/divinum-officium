82:1 Dio, chi sarà simile a te? * O Dio, non startene muto, non rattenerti.
82:2 Perché ecco i tuoi nemici tumultuano; * e quei che ti odiano hanno alzata la testa.
82:3 Han formato malvagi disegni contro il tuo popolo: * e han macchinato contro i tuoi santi.
82:4 Han detto: Venite, sterminiamoli di tra le nazioni: * e non sia più ricordato il nome d'Israele.
82:5 Poiché hanno preso consiglio tutti d'accordo: * hanno stretto alleanza insieme contro di te, le tende degli Idumei e gli Ismaeliti,
82:6 Moab e gli Agareni, Gebal e Ammon e Amalec: gli stranieri cogli abitanti di Tiro.
82:7 Anche Assur è venuto con essi: * ha portato aiuto ai figli di Lot.
82:8 Fa loro come a Madian e a Sisara: * e come a Jabin sul torrente Cison.
82:9 Furono sterminati in Endor: * diventarono come il concime della terra.
82:10 Tratta i loro principi come Oreb e Zeb, * e come Zebee e Salmana:
82:11 tutti i loro principi. * I quali avevano detto: Occupiamo come eredità il santuario di Dio.
82:12 Dio mio. rendili come una ruota: * e come la paglia al soffiare del vento.
82:13 Come un fuoco che incendia la selva, * e come una fiamma che brucia i monti.
82:14 Cosi tu li inseguirai colla tua tempesta: * e nella tua ira li spaventerai.
82:15 Copri di ignominia i loro volti * e cercheranno il nome tuo, o Signore.
82:16 Siano svergognati e atterriti per sempre: * e siano confusi e periscano.
82:17 E conoscano che il tuo nome è il Signore: * e che tu solo sei l'Altissimo sopra tutta la terra.
