72:1 (Aszaf zsoltára.) Milyen jó az Isten az igazakhoz, az Úr mindazokhoz, akiknek tiszta a szívük!
72:2 Lábam mégis majdnem megtántorodott, lépteim csaknem ingadozók lettek.
72:3 Irigység fogott el a gonoszakkal szemben, látva, mily jól megy soruk a bûnösöknek.
72:4 Nem gyötri õket a szenvedés, testük egészséges és erõvel teli.
72:5 A halandók bajából nem éreznek semmit, másoknak kínjait nem ismerik.
72:6 A gõg úgy övezi õket, mint lánc a nyakat, s mint a ruha, fedi õket az erõszak.
72:7 A gonoszság a hájukból nõ ki, s a szívükbõl csap ki az álnokság.
72:8 Gúnyolódnak, s gonosz minden szavuk, hetykén fenyegetõznek hatalmukkal.
72:9 Káromló szavuk még az eget is célba veszi, nyelvük arcátlanul sérteget a földön.
72:10 S népem fut utánuk, mohón szürcsöli áradó vizüket.
72:11 Így szólnak: Hogyan tudná az Isten, hogy szerezne róla tudomást a Magasságbeli?
72:12 Lám, ilyenek a bûnösök: növelik hatalmukat és élnek háborítatlanul.
72:13 Hiába volt hát, hogy tisztán megõriztem a szívem, hiába, hogy bár ártatlan voltam, mostam a kezem?
72:14 Hiszen folyton rajtam van az ostor, minden reggel újra ér a csapás.
72:15 Ha azt gondolnám: Úgy beszélek, mint õk, megtagadnám fiaid nemzetségét.
72:16 Elmélkedtem hát, hogy kifürkésszem, de túlontúl fárasztónak látszott,
72:17 míg be nem hatoltam az Isten titkába, s meg nem értettem: a végüket kell néznem.
72:18 Valóban ingatag talajra állítottad, és romlásba döntöd õket.
72:19 Milyen hirtelen összeestek, végük lett, az ijedség elvitte õket.
72:20 Ahogy az ébredõ elûzi az álomképet, Uram, úgy tünteted el árnyképüket, amikor fölkelsz.
72:21 Amikor elkeseredett a lelkem, amikor a szívem vérzett:
72:22 akkor balga voltam, józanság híján, akár a barom, olyan voltam színed elõtt,
72:23 de most már mindig nálad maradok, hiszen megfogtad jobbomat.
72:24 Szándékod szerint vezetsz majd engem, s végül fölveszel a dicsõségbe.
72:25 Különben kim lenne a mennyben? De ha nálad vagyok, nem kívánok semmit sem a földön.
72:26 Testem és szívem elenyészik, de sziklám és osztályrészem örökre az Isten.
72:27 Lám, elvesznek, akik elszakadnak tõled, megsemmisíted mind, akik hûtlenül elhagynak.
72:28 Nekem jó az Istenhez tartozni: Az Úrban találok menedéket, hogy hirdessem minden tettedet.
