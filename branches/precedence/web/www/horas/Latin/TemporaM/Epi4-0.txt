[Rank]
Dominica IV Post Epiphaniam;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Versum 1]
V. Dirigatur Domine oratio mea.
R. Sicut incensum in conspectu tuo.

[Ant 1]
Suscépit Deus * Israël, púerum suum: sicut locútus est ad Abraham, et semen ejus usque in sãculum.

[Oratio]
Deus, qui nos in tantis periculis constitutos, pro humana scis fragilitate non~
posse subsistere: da nobis salutem mentis et corporis; ut ea, quae pro peccatis~
nostris patimur, te adjuvante, vincamus.
$Per Dominum

[Lectio1]
Incipit epistola ad Philippenses
!Phil 1:1-7
1 Paulus et Timotheus, servi Jesu Christi, omnibus sanctis in Christo Jesu, qui~
sunt Philippis, cum episcopis et diaconibus.
2 Gratia vobis, et pax a Deo Patre nostro, et Domino Jesu Christo.
3 Gratias ago Deo meo in omni memoria vestri,
4 semper in cunctis orationibus meis pro omnibus vobis, cum gaudio deprecationem~
faciens,
5 super communicatione vestra in Evangelio Christi a prima die usque nunc.
6 Confidens hoc ipsum, quia qui cœpit in vobis opus bonum, perficiet usque in~
diem Christi Jesu:
7 sicut est mihi justum hoc sentire pro omnibus vobis: eo quod habeam vos in~
corde, et in vinculis meis, et in defensione, et confirmatione Evangelii, socios~
gaudii mei omnes vos esse.

[Responsory1]
@TemporaM/Epi2-0:Responsory1

[Lectio2]
!Phil 1:8-14
8 Testis enim mihi est Deus, quomodo cupiam omnes vos in visceribus Jesu~
Christi.
9 Et hoc oro, ut caritas vestra magis ac magis abundet in scientia, et in omni~
sensu:
10 ut probetis potiora, ut sitis sinceri, et sine offensa in diem Christi,
11 repleti fructu justitiae per Jesum Christum, in gloriam et laudem Dei.
12 Scire autem vos volo fratres, quia quae circa me sunt, magis ad profectum~
venerunt Evangelii:
13 ita ut vincula mea manifesta fierent in Christo in omni praetorio, et in~
ceteris omnibus,
14 et plures e fratribus in Domino confidentes vinculis meis, abundantius~
auderent sine timore verbum Dei loqui.

[Responsory2]
@TemporaM/Epi2-0:Responsory2

[Lectio3]
!Phil 1:15-18
15 Quidam quidem et propter invidiam et contentionem: quidam autem et propter~
bonam voluntatem Christum praedicant:
16 quidam ex caritate, scientes quoniam in defensionem Evangelii positus sum.
17 Quidam autem ex contentione Christum annuntiant non sincere, existimantes~
pressuram se suscitare vinculis meis.
18 Quid enim? Dum omni modo sive per occasionem, sive per veritatem, Christus~
annuntietur: et in hoc gaudeo, sed et gaudebo.

[Responsory3]
@TemporaM/Epi2-0:Responsory3

[Lectio4]
Ex libro Moralium sancti Gregorii Papae.
!Lib. 4. Cap. 30.
Replemus refectionibus corpus, ne extenuatum deficiat: extenuamus abstinentia,~
ne nos repletum premat: vegetamus hoc motibus, ne situ immobilitatis intereat:~
sed citius hoc collocando sistimus, ne ipsa sua vegetatione succumbat:~
adjumentis hoc vestium tegimus, ne frigus interimat: et quaesita adjumenta~
projicimus, ne calor exurat. Tot igitur diversitatibus occurrentes, quid agimus,~
nisi corruptibilitati servimus, ut saltem multiplicitas impensi obsequii corpus~
sustineat, quod anxietas infirmae mutabilitatis gravat?

[Responsory4]
@TemporaM/Epi2-0:Responsory4

[Lectio5]
Unde bene per Paulum dicitur: Vanitati enim subjecta est creatura non volens,~
sed propter eum qui subjecit eam in spe: quia et ipsa creatura liberabitur a~
servitute corruptionis in libertatem glorise filiorum Dei. Vanitati quippe~
creatura non volens subditur: quia homo, qui ingenitse constantiae statum volens~
deseruit, pressus justae mortalitatis pondere, nolens mutabilitatis suae~
corruptioni servit Sed creatura haec tunc a servitute corruptionis eripitur, cum~
ad filiorum Dei gloriam incorrupta resurgendo sublevatur.

[Responsory5]
@TemporaM/Epi2-0:Responsory5

[Lectio6]
Hic itaque electi molestia vincti sunt, quia adhuc corruptionis suae poena~
deprimuntur: sed cum corruptibili carne exiumur, quasi ab his, quibus nunc~
astringimur, molestiae vinculis relaxamur. Praesentari namque jam Deo cupimus,~
sed adhuc mortalis corporis obligatione praepedimur. Jure ergo vincti dicimur,~
quia adhuc incessum nostri desiderii ad Deum liberum non habemus. Unde bene~
Paulus, a;terna desiderans, sed tamen adhuc corruptionis suae sarcinam portans,~
vinctus clamat: Cupio dissolvi, et esse cum Christo. Dissolvi enim non quaereret,~
nisi se proculdubio vinctum videret.

[Responsory6]
@TemporaM/Epi2-0:Responsory6

[Lectio7]
Lectio sancti Evangelii secundum Matthaeum.
!Matt 8:23-27
In illo tempore: Ascendente Jesu in naviculam, secuti sunt eum discipuli ejus:~
et ecce motus magnus factus est in mari, ita ut navicula operiretur fluctibus,~
ipse vero dormiebat. Et reliqua.
_
Homilia sancti Hieronymi Presbyteri.
!Lib. 1. Comm. in cap. 8. Matth.
Quintum signum fecit, quando ascendens navem de Capharnaum, ventis imperavit et~
mari. Sextum, quando in regione Gerasenorum dedit potestatem daemonibus in~
porcos. Septimum, quando ingrediens civitatem suam, paralyticum secundum curavit~
in lectulo. Primus enim paralyticus est puer centurionis.

[Responsory7]
@TemporaM/Epi2-0:Responsory7

[Lectio8]
Ipse vero dormiebat, et accesserunt ad eum, et suscitaverunt eum, dicentes:~
Domine, salva nos. Hujus signi typum in Jona legimus, quando, ceteris~
periclitantibus, ipse securus est, et dormit, et suscitatur; et imperio ac~
sacramento passionis suae liberat suscitantes. Tunc surgens imperavit ventis et~
mari. Ex hoc loco intelligimus quod omnes creaturae sentiant Creatorem. Quas~
enim increpavit, et quibus imperavit, sentiunt imperantem: non errore~
haereticorum, qui omnia putant animantia; sed majestate Conditoris, quae apud~
nos insensibilia, illi sensibilia sunt.

[Responsory8]
@@TemporaM/Epi2-0:Responsory8

[Lectio9]
Porro homines mirati sunt, dicentes: Qualis est hic, quia venti et mare obediunt~
ei? Non discipuli, sed nautae et ceteri, qui in navi erant, mirabantur. Sin~
autem quis contentiose voluerit, eos, qui mirabantur, fuisse discipulos,~
respondebimus, recte homines appellatos, qui necdum noverant potentiam~
Salvatoris.

[Responsory9]
@TemporaM/Pent01-0:Responsory8

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 2]
Ascendente Jesu * in naviculam, ecce motus magnus factus est in mari: et~
suscitaverunt eum discipuli ejus, dicentes: Domine, salva nos, perimus.

[Ant 3]
Domine, * salva nos, perimus: impera, et fac Deus tranquillitatem.

[LectioE]
v. Sequentia Sancti Evangelii secundum Matthaeum
!Matt 8:23-27
8:23 Et ascendente eo in naviculam, secuti sunt eum discipuli ejus:
8:24 et ecce motus magnus factus est in mari, ita ut navicula operiretur~
fluctibus: ipse vero dormiebat.
8:25 Et accesserunt ad eum discipuli ejus, et suscitaverunt eum, dicentes:~
Domine, salva nos: perimus.
8:26 Et dicit eis Jesus: Quid timidi estis, modicae fidei? Tunc surgens~
imperavit ventis, et mari, et facta est tranquillitas magna.
8:27 Porro homines mirati sunt, dicentes: Qualis est hic, quia venti et mare~
obediunt ei?
$Te decet
