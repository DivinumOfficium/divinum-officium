[Rank]
S. Petri Chrysologi Episcopi Confessoris Ecclesiae Doctoris;;Duplex;;3;;vide C4a

[RankNewcal]
S. Petri Chrysologi Episcopi Confessoris Ecclesiae Doctoris;;Duplex optional;;2;;vide C4a

[Name]
Petre Chrysologe

[Rule]
vide C4a;mtv
9 lectiones;

[Oratio]
Deus qui beatum Petrum Chrysologum Doctorem egregium, divinitus praemonstratum, ad regendam et instruendam Ecclesiam tuam eligi voluisti: praesta quaesumus; ut quem Doctorem vitae habuimus in terris, intercessorem habere mereamur in caelis.
$Per Dominum

[Commemoratio]
!Commemoratio S. Barbarae Virginis et Martyris
@Commune/C6:Oratio proper
v. Oremus.
Deus, qui inter cetera potentiae tuae miracula etiam in sexu fragili victoriam
martyrii contulisti: concede propitius; ut qui beatae Barbarae Virginis et
Martyris tuae natalitia colimus, per ejus ad te exempla gradiamur.
$Per Dominum

[Lectio4]
Petrus, qui ob auream ejus eloquentiam Chrysologi cognomen adeptus est, Foro Cornelii in Aemilia honestis parentibus natus, a prima aetate animum ad religionem adjiciens, Cornelio Romano, tunc eiusdem urbis Corneliensis episcopo, operam dedit: a quo etiam, scientia et vitae sanctitate cum brevi profecisset, diaconus creatus est. Postmodum contigit, ut Ravennates ob mortem archipraesulis sui alium (ut moris erat) ab eis electum Romam ad sanctum Xystum Papam tertium pro confirmatione miserint una cum legatis suis et cum praedicto Cornelio, qui eumdem levitam secum perduxit. Interim sanctus Petrus Apostolus, et Martyr Apollinaris Summo Pontifici in somnis apparuerunt, mediumque habentes hunc juvenem, jusserunt, ut illum, et non alium, in archiepiscopum Ravennae crearet. Hinc Pontifex, mox ut vidit Petrum, cognovit eum a Domino Deo praeelectum: propterea rejecto illo, quem ipsi offerebant, hunc solum, anno Christi quadringentesimo trigesimo tertio, illi metropolitanae praefecit ecclesiae. Quod cum legati Ravennatenses segre ferrent, audita visione, divinae voluntati libenter acquiescentes, novum archiepiscopum maxima cum reverentia susceperunt.

[Lectio5]
Petrus igitur, licet invitus, in archipraesulem consecratus, Ravenam deducitur: ubi a Valentiniano imperatore, et a Galla Placidia ejus matre, ac ab universo populo maxima laetitia exceptus est. Et ille ab eis id unum petere dixit, ut quando tantum oneris pro ipsorum salute subire non recusavit, studerent ipsi monitis suis obtemperare, divinisque praeceptis non obsistere. Duorum sanctorum tunc ibi defunctorum corpora optimis unguentis condita sepelivit, Barbatiani videlicet presbyteri, et Germani Antissiodorensis episcopi; cujus etiam cucullam et cilicium sibi vindicavit in hereditatem. Projectum, et Marcellinum in episcopos ordinavit. In Classe fontem exstruxit magnitudinis vere admirabilis, et templa quaedam magnifica aedificavit tum beato Andreae Apostolo, tum aliis Sanctis. Ludos ab hominibus personatis cum variis saltationibus Kalendis Januarii fieri solitos concione cohibuit acerrima: ubi inter alia illud praeclare dixit: Qui jocari voluerit cum diabolo, non poterit gaudere cum Christo. Jussu sancti Leonis Papae primi scripsit postea ad Chalcedonense concilium adversus heeresim Eutychetis. Respondit praeterea ad Eutychen ipsum et alia epistola, quae eidem concilio in novis editionibus praefixa, et in annales ecclesiasticos relata fuit.

[Lectio6]
Dum publice sermones haberet ad populum, adeo vehemens erat in dicendo ut prae nimio ardore vox illi interdum defecerit: sicut contigit in concione mulieris haemorrhoissae. Unde Ravennates commoti, tot lacrimis, clamoribus, et orationibus locum repleverunt, ut postea ipse gratias ageret Deo, quod in lucrum amoris verterit damnum eiusdem sermonis. Cum tandem annos circiter decem et octo eam ecclesiam sanctissime rexisset, laborum suorum finem adesse divinitus praenoscens, in patriam se contulit. Ubi sancti Cassiani templum ingressus, magnum diadema aureum, gemmis distinctum pretiosissimis offerens, super altare majus posuit, necnon aureum craterem, et patenam argenteam, quam tum rabidi canis morsus, tum febres sanare saepius expertum est, aqua inde demissa. Ex tunc Ravennates, qui eumdem secuti fuerant, dimisit, admonens, ut in eligendo optimo pastore invigilarent attente. Mox Deum humiliter precatus, et sanctum Cassianum patronum, ut benigne animam ejus exciperet, tertio Nonas Decembris placide ex hac vita migravit, anno Domini circiter quadringentesimo quinquagesimo. Sacrum illius corpus communi totius civitatis fletu ac pietate, prope corpus eiusdem sancti Cassiani honorifice conditum nostris etiam temporibus religiose colitur: cujus tamen brachium, auro et gemmis ornatum, Ravennam delatum, in Ursiana aede veneratur.

[Lectio94]
Petrus, qui ob áuream ejus eloquéntiam Chrysólogi cognómen adéptus est, Foro Cornélii in Æmília honéstis paréntibus natus, a prima ætáte ánimum ad religiónem adjíciens Cornélio Románo, tunc ejúsdem urbis Corneliénsis epíscopo, óperam dedit; a quo diáconus mérito creátus est. A sancto Xysto Papa tértio archiepíscopus Ravénnæ, licet invítus, renuntiátus, a Ravennátibus máxima cum reveréntia suscéptus est. In pastoráli múnere exímius, ludos ab homínibus personátis fíeri sólitos ut cohibéret concióne, illud præcláre dixit: Qui jocári volúerit cum diábolo, non póterit gaudére cum Christo. Vitæ suæ finem divínitus prænóscens, in pátriam se cóntulit; et sancti Cassiáni templum ingréssus, pretiósa dona cum obtulísset, Deum eumdémque patrónum humíliter rogávit, ut benígne ánimam ejus excíperent. Migrávit ex hac vita quarto Nonas Decémbris, décimo octávo episcopátus anno. Ejus sacrum corpus prope corpus sancti Cassiáni honorífice cónditum est.
&teDeum
