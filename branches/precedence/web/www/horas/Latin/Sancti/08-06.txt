[Rank]
In Transfiguratione Domini Nostri Jesu Christi;;Duplex II classis;;5.1;;

[Rank1960]
In Transfiguratione Domini Nostri Jesu Christi;;Duplex II classis;;5;;

[Rule]
proper
Festum Domini
9 lectiones
Psalmi Dominica
Antiphonas horas
Psalm5 Vespera=116
Doxology=Epi

[Ant Vespera]
Assumpsit Jesus * Petrum, et Jacobum, et Joannem fratrem ejus, et duxit eos in montem excelsum seorsum, et transfiguratus est ante eos.
Resplenduit * facies ejus sicut sol, vestimenta autem ejus facta sunt alba sicut nix, alleluia.
Et ecce * apparuerunt eis Moyses et Elias, loquentes cum Jesu.
Respondens autem Petrus, * dixit ad Jesum: Domine, bonum est nos hic esse.
Adhuc eo loquente, * ecce nubes lucida obumbravit eos.

[Capitulum Vespera]
!Phil 3:20-21
v. Salvatorem exspectamus Dominum nostrum Jesum Christum, qui reformabit corpus humilitatis nostrae, configuratum corpori claritatis suae.
$Deo gratias

[Hymnus Vespera]
v. Quicumque Christum quaeritis,
Oculos in altum tollite:
Illic licebit visere
Signum perennis gloriae.
_
Illustre quiddam cernimus,
Quod nesciat finem pati,
Sublime, celsum, interminum,
Antiquius caelo et chao.
_
Hic ille Rex est Gentium,
Populique Rex judaici,
Promissus Abrahae patri,
Ejusque in aevum semini.
_
Hunc et prophetis testibus,
Iisdemque signatoribus
Testator et Pater jubet
Audire nos et credere.
_
Jesu, tibi sit gloria,
Qui te revelas parvulis,
Cum Patre et almo Spiritu,
In sempiterna saecula.
Amen.

[Doxology]
Jesu, tibi sit gloria,
Qui te revelas parvulis,
Cum Patre et almo Spiritu,
In sempiterna saecula. Amen.

[Versum 1]
V. Gloriosus apparuisti in conspectu Domini.
R. Propterea decorem induit te Dominus.

[Ant 1]
Christus Jesus * splendor Patris, et figura substantiae ejus, portans omnia verbo virtutis suae, purgationem peccatorum faciens, in monte excelso gloriosus apparere hodie dignatus est.

[Oratio]
Deus, qui fidei sacramenta in Unigeniti tui gloriosa Transfiguratione patrum testimonio roborasti, et adoptionem filiorum perfectam, voce delapsa in nube lucida, mirabiliter praesignasti: concede propitius; ut ipsius Regis gloriae nos coheredes efficias, et eiusdem gloriae tribuas esse consortes.
$Per eumdem

[Commemoratio 2]
!Commemoratio Ss. Xysti, Felicissimi et Agapiti Martyrum.
@Commune/C3:Oratio proper
$Oremus
Deus, qui nos concédis sanctórum Mártyrum tuórum Xysti, Felicíssimi et Agapíti natalítia cólere: da nobis in ætérna beatitúdine de eórum societáte gaudére.  
$Per Dóminum.

[Invit]
Summum Regem gloriae, * Christum adoremus.

[Hymnus Matutinum]
@Sancti/08-06:Hymnus Vespera

[Ant Matutinum]
Paulo minus * ab Angelis minoratus, gloria et honore coronatus est, et constitutus super opera manuum Dei;;8
Revelavit Dominus * condensa, et in templo ejus omnes dicent gloriam;;28
Speciosus forma * prae filiis hominum: diffusa est gratia in labiis tuis;;44
V. Gloriosus apparuisti in conspectu Domini.
R. Propterea decorem induit te Dominus.
Illuminans * tu mirabiliter a montibus aeternis: turbati sunt omnes insipientes corde;;75
Melior est * dies una in atriis tuis super millia;;83
Gloriosa * dicta sunt de te civitas Dei;;86
V. Gloria et honore coronasti eum Domine.
R. Et constituisti eum super opera manuum tuarum.
Thabor et Hermon * in nomine tuo exsultabunt: tuum brachium cum potentia;;88
Lux orta est * justo, et rectis corde laetitia;;96
Confessionem * et decorem induit, amictus lumine sicut vestimento;;103
V. Magna est gloria ejus in salutari tuo.
R. Gloriam et magnum decorem impones super eum.

[Lectio1]
De Epistola secunda beati Petri Apostoli
!2 Pet 1:10-14
10 Fratres: Magis satagite ut per bona opera certam vestram vocationem, et electionem faciatis: haec enim facientes, non peccabitis aliquando.
11 Sic enim abundanter ministrabitur vobis introitus in aeternum regnum Domini nostri et Salvatoris Jesu Christi.
12 Propter quod incipiam vos semper commonere de his: et quidem scientes et confirmatos vos in praesenti veritate.
13 Justum autem arbitror quamdiu sum in hoc tabernaculo, suscitare vos in commonitione:
14 certus quod velox est depositio tabernaculi mei secundum quod et Dominus noster Jesus Christus significavit mihi.

[Responsory1]
R. Surge, illuminare Jerusalem, quia venit lumen tuum:
* Et gloria Domini super te orta est.
V. Et ambulabunt Gentes in lumine tuo, et reges in splendore ortus tui.
R. Et gloria Domini super te orta est.

[Lectio2]
!2 Pet 1:15-17
15 Dabo autem operam et frequenter habere vos post obitum meum, ut horum memoriam faciatis.
16 Non enim doctas fabulas secuti notam fecimus vobis Domini nostri Jesu Christi virtutem et praesentiam: sed speculatores facti illius magnitudinis.
17 Accipiens enim a Deo Patre honorem et gloriam, voce delapsa ad eum hujuscemodi a magnifica gloria: Hic est Filius meus dilectus, in quo mihi complacui, ipsum audite.

[Responsory2]
R. In splendenti nube Spiritus Sanctus visus est, Paterna vox audita est:
* Hic est Filius meus dilectus, in quo mihi bene complacui, ipsum audite.
V. Apparuit nubes obumbrans, et vox Patris intonuit.
R. Hic est Filius meus dilectus, in quo mihi bene complacui, ipsum audite.

[Lectio3]
!2 Pet 1:18-21
18 Et hanc vocem nos audivimus de caelo allatam, cum essemus cum ipso in monte sancto.
19 Et habemus firmiorem propheticum sermonem: cui bene facitis attendentes quasi lucernae lucenti in caliginoso loco donec dies elucescat, et lucifer oriatur in cordibus vestris:
20 hoc primum intelligentes quod omnis prophetia Scripturae propria interpretatione non fit.
21 Non enim voluntate humana allata est aliquando prophetia: sed Spiritu Sancto inspirati, locuti sunt sancti Dei homines.

[Responsory3]
R. Videte qualem caritatem dedit nobis Deus Pater,
* Ut filii Dei nominemur et simus.
V. Scimus quoniam cum apparuerit, similes ei erimus, quoniam videbimus eum sicuti est.
R. Ut filii Dei nominemur et simus.
&Gloria
R. Ut filii Dei nominemur et simus.

[Lectio4]
Sermo sancti Leonis Papae.
!Sermo de Transfiguratione, ante medium.
Aperit Dominus coram electis testibus gloriam suam, et communem illam cum ceteris corporis formam tanto splendore clarificat, ut et facies ejus solis fulgori similis, et vestitus candori nivium esset aequalis. In qua transfiguratione illud quidem principaliter agebatur, ut de cordibus discipulorum crucis scandalum tolleretur: nec conturbaret eorum fidem voluntariae humilitas passionis, quibus revelata esset absconditae excellentia dignitatis. Sed non minore providentia spes sanctae Ecclesiae fundabatur, ut totum Christi corpus agnosceret, quali esset commutatione donandum: ut ejus sibi honoris consortium membra promitterent, qui in capite praefulsisset.

[Responsory4]
R. Inebriati sunt ab ubertate domus tuae:
* Et torrente voluptatis tuae potasti eos.
V. Quoniam apud te est fons vitae et in lumine tuo videbimus lumen.
R. Et torrente voluptatis tuae potasti eos.

[Lectio5]
Confirmandis vero Apostolis, et ad omnem scientiam provehendis, alia quoque in illo miraculo accessit instructio. Moyses enim et Elias, lex scilicet et prophetae, apparuerunt cum Domino loquentes: ut verissime in illa quinque virorum praesentia compleretur quod dictum est: In duobus, vel tribus testibus stat omne verbum. Quid hoc stabilius, quid firmius verbo, in cujus praedicatione veteris et novi Testamenti concinit tuba, et cum evangelica doctrina antiquarum protestationum instrumenta concurrunt? Astipulantur enim sibi invicem utriusque Foederis paginae: et quem sub velamine mysteriorum praecedentia signa promiserant, manifestum atque perspicuum praesentis gloriae splendor ostendit.

[Responsory5]
R. Praeceptor, bonum est nos hic esse:
* Faciamus hic tria tabernacula; tibi unum, Moysi unum, et Eliae unum.
V. Non enim sciebat quid diceret.
R. Faciamus hic tria tabernacula; tibi unum, Moysi unum, et Eliae unum.

[Lectio6]
His ergo sacramentorum revelationibus Petrus Apostolus incitatus, mundana spernens, et terrena fastidiens, in aeternorum desiderium quodam mentis rapiebatur excessu: et gaudio totius visionis impletus, ibi cum Jesu optabat habitare, ubi manifesta ejus gloria laetabatur. Unde et ait: Domine, bonum est nos hic esse: si vis, faciamus hic tria tabernacula, tibi unum, Moysi unum, et Eliae unum. Sed huic suggestioni Dominus non respondit: significans, non quidem improbum, sed inordinatum esse quod cuperet, cum salvari mundus, nisi Christi morte, non posset: et exemplo Domini in hoc vocaretur credentium fides, ut licet non oporteret de beatitudinis promissionibus dubitari, intelligeremus tamen inter tentationes hujus vitae prius nobis tolerantiam postulandam esse, quam gloriam.

[Responsory6]
R. Si ministratio mortis, litteris deformata in lapidibus, fuit in gloria, ita ut non possent intendere filii Israël in faciem Moysi, propter gloriam vultus ejus, quae evacuatur;
* Multo magis ministratio spiritus, quae manet, erit in gloria.
V. Amplioris enim gloriae Christus prae Moyse dignus est habitus, quanto ampliorem honorem habet domo, qui fabricavit eam.
R. Multo magis ministratio spiritus, quae manet, erit in gloria.
&Gloria
R. Multo magis ministratio spiritus, quae manet, erit in gloria.

[Lectio7]
Lectio sancti Evangelii secundum Matthaeum.
!Matt 17:1-9
In illo tempore: Assumpsit Jesus Petrum, et Jacobum, et Joannem, fratrem ejus, et duxit illos in montem excelsum seorsum: et transfiguratus est ante eos. Et reliqua.
_
Homilia sancti Joannis Chrysostomi.
!Homil. 57. in Matth., in init.
Quoniam multa de periculis, multa de passione sua, multa de morte et de caede discipulorum locutus est Dominus: et aspera complura atque ardua eis injunxit, et illa quidem in praesenti vita, et jam imminebant; bona vero in spe et exspectatione erant: ut puta, quia servarent animam suam, si perderent eam; quia in gloria Patris sui venturus sit, et praemia redditurus: ut visu etiam certiores faceret, et ostenderet quidnam sit illa gloria, cum qua venturus est, quantum capere poterant in hac praesenti vita, illis ostendit, eamque detegit, ne aut sua, aut Domini morte doleant, et maxime Petrus,

[Responsory7]
R. Vocavit nos Deus vocatione sua sancta, secundum gratiam suam, quae manifestata est nunc,
* Per illuminationem Salvatoris nostri Jesu Christi,
V. Qui destruxit mortem, illuminavit autem vitam in incorruptionem.
R. Per illuminationem Salvatoris nostri Jesu Christi,

[Lectio8]
Et vide quid agit, cum de regno et de gehenna disseruerit. Nam in eo quod dixit: Qui invenit animam suam, perdet eam; et quicumque perdet eam gratia mei, inveniet ipsam; et in eo quod ait: Reddet unicuique secundum opera sua; et regnum et gehennam designavit, Cum igitur de utrisque disseruerit, regnum quidem ut oculis cernatur, concedit; gehennam autem minime, quoniam rudioribus atque ineptioribus illud necessarium fuisset: sed cum illi probi essent ac perspicaces, satis fuit eos a melioribus confirmari. Hoc etiam multo magis ipsum decebat; Non tamen omnino illud praetermisit, sed et aliquando atrocitatem gehennae quasi ante oculos proponit, veluti cum Lazari imaginem descripsit, et ejus meminit, qui denarios centum repetiit.

[Responsory8]
R. Deus, qui fecit de tenebris lumen splendescere, illuxit in cordibus nostris,
* Ad illuminationem scientiae claritatis Dei, in facie Jesu Christi.
V. Exortum est in tenebris lumen rectis corde, misericors, et miserator, et justus.
R. Ad illuminationem scientiae claritatis Dei, in facie Jesu Christi.
&Gloria
R. Ad illuminationem scientiae claritatis Dei, in facie Jesu Christi.

[Lectio93]
!Pro Ss. Xysto II Papa, Felicissimo et Agapito Martyribus
Xystus secundus, Atheniensis, ex philosopho Christi discipulus, in persecutione Valeriani accusatus quod publice Christum praedicaret, comprehensus trahitur in templum Martis, proposita ei capitali poena, nisi illi simulacro sacrificaret. Qua impietate constantissime recusata, cum ad martyrium duceretur, occurrenti sancto Laurentio, et dolenter in hunc modum interroganti: Quo progrederis sine filio pater? quo sacerdos sancte sine ministro properas? respondit: Non ego te desero fili: majora te manent pro Christi fide certamina: post triduum me sequeris, sacerdotem levita: interea, si quid in thesauris habes, pauperibus distribue. Eodem igitur die interfectus est una cum Felicissimo et Agapito diaconis, Januario, Magno, Vincentio et Stephano subdiaconis, et in coemeterio Callisti sepultus octavo Idus Augusti: ceteri vero in coemeterio Praetextati. Sedit menses undecim, dies duodecim. Quo tempore habuit ordinationem mense Decembri, creatis presbyteris quatuor, diaconis septem, episcopis duobus.
&teDeum

[Lectio9]
Tu vero Matthaei philosophiam considera, qui non celavit nomina eorum qui praepositi fuerant. Quod et Joannes saepius facit, cum eximias Petri laudes verissime ac diligentissime describat. Nullum enim in hoc Apostolorum consortio livor, aut inanis gloria locum habebat. Primos igitur Apostolorum seorsum assumpsit Quam ob rem eos solos accepit? Quia excellentiores ceteris videlicet erant. Cur autem non illico, sed post sex dies hoc fecit? Ne ceteri scilicet discipuli seu homines moverentur: qua de re nec eos nominavit, quos accepturus erat.
&teDeum

[Ant Laudes]
Assumpsit Jesus * Petrum, et Jacobum, et Joannem fratrem ejus, et duxit eos in montem excelsum seorsum, et transfiguratus est ante eos.
Resplenduit * facies ejus sicut sol, vestimenta autem ejus facta sunt alba sicut nix, alleluia.
Et ecce * apparuerunt eis Moyses et Elias, loquentes cum Jesu.
Respondens autem Petrus, * dixit ad Jesum: Domine, bonum est nos hic esse.
Adhuc eo loquente, * ecce nubes lucida obumbravit eos.

[Capitulum Laudes]
!Phil 3:20-21
v. Salvatorem exspectamus Dominum nostrum Jesum Christum, qui reformabit corpus humilitatis nostrae, configuratum corpori claritatis suae.
$Deo gratias

[Hymnus Laudes]
v. Lux alma Jesu mentium,
Dum corda nostra recreas,
Culpae fugas caliginem,
Et nos reples dulcedine.
_
Quam laetus est, quem visitas!
Consors Paternae dexterae,
Tu dulce lumen patriae,
Carnis negatum sensibus.
_
Splendor Paternae gloriae,
Incomprehensa caritas,
Nobis amoris copiam
Largire per praesentiam.
_
Jesu, tibi sit gloria,
Qui te revelas parvulis,
Cum Patre et almo Spiritu,
In sempiterna saecula.
Amen.

[Versum 2]
V. Corona aurea super caput ejus.
R. Expressa signo sanctitatis, gloriae, et honoris.

[Ant 2]
Et ecce * vox de nube dicens: Hic est Filius meus dilectus, in quo mihi complacui: ipsum audite, alleluia.

[Lectio Prima]
!Rev 21:10-11; 21:23.
v. Sustulit me in spiritu in montem magnum et altum, et ostendit mihi civitatem sanctam Jerusalem, descendentem de caelo a Deo, habentem claritatem Dei: et lucerna ejus est Agnus.

[Capitulum Tertia]
!Phil 3:20-21
v. Salvatorem exspectamus Dominum nostrum Jesum Christum, qui reformabit corpus humilitatis nostrae, configuratum corpori claritatis suae.
$Deo gratias

[Responsory Tertia]
R.br. Gloriosus apparuisti in conspectu Domini, * Alleluia, alleluia.
R. Gloriosus apparuisti in conspectu Domini, * Alleluia, alleluia.
V. Propterea decorem induit te Dominus.
R. Alleluia, alleluia.
&Gloria
R. Gloriosus apparuisti in conspectu Domini, * Alleluia, alleluia.
_
V. Gloria et honore coronasti eum Domine, alleluia.
R. Et constituisti eum super opera manuum tuarum, alleluia.

[Capitulum Sexta]
!2 Cor 3:18
v. Nos omnes, revelata facie gloriam Domini speculantes, in eamdem imaginem transformamur a claritate in claritatem, tamquam a Domini Spiritu.
$Deo gratias

[Responsory Sexta]
R.br. Gloria et honore coronasti eum Domine, * Alleluia, alleluia.
R. Gloria et honore coronasti eum Domine, * Alleluia, alleluia.
V. Et constituisti eum super opera manuum tuarum.
R. Alleluia, alleluia.
&Gloria
R. Gloria et honore coronasti eum Domine, * Alleluia, alleluia.
_
V. Magna est gloria ejus in salutari tuo, alleluia.
R. Gloriam et magnum decorem impones super eum, alleluia.

[Capitulum Nona]
!Rev 21:10-11; 21:23.
v. Sustulit me in spiritu in montem magnum et altum, et ostendit mihi civitatem sanctam Jerusalem, descendentem de caelo a Deo, habentem claritatem Dei: et lucerna ejus est Agnus.
$Deo gratias

[Responsory Nona]
R.br. Magna est gloria ejus in salutari tuo, * Alleluia, alleluia.
R. Magna est gloria ejus in salutari tuo, * Alleluia, alleluia.
V. Gloriam et magnum decorem impones super eum.
R. Alleluia, alleluia.
&Gloria
R. Magna est gloria ejus in salutari tuo, * Alleluia, alleluia.
_
V. Corona aurea super caput ejus, alleluia.
R. Expressa signo sanctitatis, gloriae, et honoris, alleluia

[Ant 3]
Et audientes * discipuli ceciderunt in faciem suam, et timuerunt valde: et accessit Jesus, et tetigit eos, dixitque eis: Surgite, et nolite timere, alleluia.
