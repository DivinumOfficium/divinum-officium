[Rank]
Dominica V Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiae,Papa;;

[Introitus]
!Ps 26:7; 62:9
v. Exáudi, Dómine, vocem meam, qua clamávi ad te: adjútor meus esto, ne~
derelínquas me neque despícias me, Deus, salutáris meus.
!Ps 26:1
Dóminus illuminátio mea et salus mea, quem timébo?
&Gloria
v. Exáudi, Dómine, vocem meam, qua clamávi ad te: adjútor meus esto, ne~
derelínquas me neque despícias me, Deus, salutáris meus.

[Oratio]
Deus, qui diligéntibus te bona invisibília præparásti: infúnde córdibus nostris~
tui amóris afféctum; ut te in ómnibus et super ómnia diligéntes, promissiónes~
tuas, quæ omne desidérium súperant, consequámur.
$Per Dominum

[Lectio]
Léctio Epístolæ beáti Petri Apóstoli.
!1 Pet 3:8-15
Caríssimi: Omnes unánimes in oratióne estóte, compatiéntes, fraternitátis amatóres, misericórdes, modésti, húmiles: non reddéntes malum pro malo, nec maledíctum pro maledícto, sed e contrário benedicéntes: quia in hoc vocáti estis, ut benedictiónem hereditáte possideátis. Qui enim vult vitam dilígere et dies vidére bonos, coérceat linguam suam a malo, et lábia ejus ne loquántur dolum. Declínet a malo, et fáciat bonum: inquírat pacem, et sequátur eam. Quia óculi Dómini super justos, et aures ejus in preces eórum: vultus autem Dómini super faciéntes mala. Et quis est, qui vobis nóceat, si boni æmulatóres fuéritis? Sed et si quid patímini propter justítiam, beáti. Timórem autem eórum ne timuéritis: et non conturbémini. Dóminum autem Christum sanctificáte in córdibus vestris.

[Graduale]
!Ps 83:10; 83:9
Protéctor noster, áspice, Deus, et réspice super servos tuos, 
V. Dómine,~
Deus virtútum, exáudi preces servórum tuórum. Allelúja, allelúja
!Ps 20:1
Dómine, in virtúte tua lætábitur rex: et super salutáre tuum exsultábit~
veheménter. Allelúja.

[Evangelium]
Sequéntia ++ sancti Evangélii secúndum Matthaeum.
!Matth 5:20-24
In illo témpore: Dixit Jesus discípulis suis: Nisi abundáverit justítia vestra~
plus quam scribárum et pharisæórum, non intrábitis in regnum coelórum. Audístis,~
quia dic tum est antíquis: Non occídes: qui autem occídent, re us erit judício.~
Ego autem dico vobis: quia omnis, qu iráscitur fratri suo, reus erit judício.~
Qui autem díxerit fratri suo, raca: reus erit concílio. Qui autem díxerit,~
fatue: reus erit gehénnæ ignis Si ergo offers munus tuum ad altáre, et ibi~
recordátus fúeris, quia frater tuus habet áliquid advérsum te: relínque ibi~
munus tuum ante altáre et vade prius reconciliári fratri tuo: et tunc véniens~
ófferes munus tuum.

[Offertorium]
!Ps 15:7 et 8. Benedícam
Dóminum, qui tríbuit mihi intelléctum: providébam Deum in conspéctu meo semper:~
quóniam a dextris est mihi, ne commóvear.

[Secreta]
Propitiáre, Dómine, supplicatiónibus nostris: et has oblatiónes famulórum~
famularúmque tuárum benígnus assúme; ut, quod sínguli obtulérunt ad honórem~
nóminis tui, cunctis profíciat ad salútem.
$Per Dominum

[Communio]
!Ps 26:4
Unam pétii a Dómino, hanc requíram: ut inhábitem in domo Dómini ómnibus diébus~
vitæ meæ.

[Postcommunio]
Quos coelésti, Dómine, dono satiásti: præsta, quaesumus; ut a nostris mundémur~
occúltis et ab hóstium liberémur insídiis.
$Per Dominum
