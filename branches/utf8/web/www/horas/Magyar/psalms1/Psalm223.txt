(Anna eneke * 1 Sam 2:1-16)
1 Szívem ujjong az Úrban, erõvel tölt el Istenem. 
2 Szám nagyra nyílt ellenségeim ellen, mert örülhetek segítségednek.
3 Nincs más szent, csak az Úr, mert rajtad kívül senki sincs. Nincs olyan szikla, mint Istenünk.
4 Ne szaporítsátok, gõgösök a szót, hivalkodás ne hagyja el szátok. 
5 Mert mindentudó Isten az Úr, latra vet minden tettet.
6 A hatalmasok íját széttöri, a botladozókat erõvel övezi.
7 Elszegõdnek kenyérért a jóllakottak, az éhezõk meg nem dolgoznak tovább. 
8 Hét gyermeket szül a meddõ, a sokgyermekes anya meg elhervad.
9 Az Úr adja a halált és az életet, letaszít az alvilágba és felhoz onnan.
10 Az Úr tesz szegénnyé és gazdaggá, megaláz és fölemel.
11 Fölsegíti a porból a gyöngét és kivezeti a szennybõl a szegényt. 
12 A fejedelmek mellett ad nekik helyet, díszhelyet jelöl ki nekik. 
13 Az Úr tulajdona a föld minden pillére, õ helyezte rájuk a világot.
14 A hûségeseknek oltalmazza lépteiket, a gonoszok meg elpusztulnak a sötétségben, [mert az ember nem gyõzhet a maga erejébõl].
15 Aki ellene lázad, azt az Úr eltiporja, a Mindenható megremegteti az eget. 
16 Az Úr ítéletet tart a föld határai fölött, hatalmat ad királyának, s fölemeli fölkentje fejét.
