[Rank]
Dominica XXI Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Familiam tuam, quaesumus Domine, continua pietate custodi: ut a cunctis~
adversitatibus te protegente sit libera; et in bonis actibus tuo nomini sit~
devota.
$Per Dominum

[Lectio7]
Lectio sancti Evangelii secundum Matthaeum.
!Matt 18:23-35
In illo tempore: Dixit Jesus discipulis suis parabolam hanc: Assimilatum est~
regnum caelorum homini regi, qui voluit rationem ponere cum servis suis. Et~
reliqua.
_
Homilia sancti Hieronymi Presbyteri.
!Lib. 3. Comm. in cap. 18. Matth.
Familiare est Syris, et maxime Palaestinis, ad omnem sermonem suum parabolas~
jungere: ut quod per simplex praeceptum teneri ab auditoribus non potest, per~
similitudinem exemplaque teneatur. Praecepit itaque Dominus Petro sub~
comparatione regis et domini, et servi, qui debitor decem millium talentorum a~
domino rogans veniam impetraverat, ut ipse quoque dimittat conservis suis minora~
peccantibus. Si enim ille rex et dominus servo debitori decem millia talentorum~
tam facile dimisit: quanto magis servi conservis suis debent minora dimittere?

[Lectio8]
Quod ut manifestius fiat, dicamus sub exemplo. Si quis nostrum commiserit~
adulterium, homicidium, sacrilegium; majora crimina decem millium talentorum~
rogantibus dimittuntur, si et ipsi dimittant minora peccantibus. Sin autem ob~
factam contumeliam simus implacabiles, et propter amarum verbum perpetes~
habeamus discordias; nonne nobis videmur recte redigendi in carcerem, et sub~
exemplo operis nostri hoc agere, ut majorum nobis delictorum venia non~
relaxetur?

[Lectio9]
Sic et Pater meus caelestis faciet vobis, si non remiseritis unusquisque fratri~
suo de cordibus vestris. Formidolosa sententia, si juxta nostram mentem~
sententia Dei flectitur, atque mutatur: si parva fratribus non dimittimus, magna~
nobis a Deo non dimittentur. Et quia potest unusquisque dicere: Nihil habeo~
contra eum, ipse novit, habet Deum judicem; non mihi curae est quid velit agere,~
ego ignovi ei: confirmat sententiam suam, et omnem simulationem fictae pacis~
evertit, dicens: Si non remiseritis unusquisque fratri suo de cordibus vestris.

[Ant 2]
Dixit autem * dominus servo: Redde quod debes. Procidens autem servus ille~
rogabat eum, dicens: Patientiam habe in me, et omnia reddam tibi.

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 3]
Serve nequam, * omne debitum dimisi tibi, quoniam rogasti me: nonne ergo~
oportuit et te misereri conservi tui, sicut et ego tui misertus sum, alleluia.

[Versum 3]
V. Dirigatur Domine oratio mea.
R. Sicut incensum in conspectu tuo.

[LectioE]
v. Sequentia Sancti Evangelii secundum Matthaeum
!Matt 18:23-35
18:23 Ideo assimilatum est regnum caelorum homini regi, qui voluit rationem ponere cum servis suis.
18:24 Et cum cœpisset rationem ponere, oblatus est ei unus, qui debebat ei decem millia talenta.
18:25 Cum autem non haberet unde redderet, jussit eum dominus ejus venundari, et uxorem ejus, et filios, et omnia quae habebat, et reddi.
18:26 Procidens autem servus ille, orabat eum, dicens: Patientiam habe in me, et omnia reddam tibi.
18:27 Misertus autem dominus servi illius, dimisit eum, et debitum dimisit ei.
18:28 Egressus autem servus ille invenit unum de conservis suis, qui debebat ei centum denarios: et tenens suffocavit eum, dicens: Redde quod debes.
18:29 Et procidens conservus ejus, rogabat eum, dicens: Patientiam habe in me, et omnia reddam tibi.
18:30 Ille autem noluit: sed abiit, et misit eum in carcerem donec redderet debitum.
18:31 Videntes autem conservi ejus quae fiebant, contristati sunt valde: et venerunt, et narraverunt domino suo omnia quae facta fuerant.
18:32 Tunc vocavit illum dominus suus: et ait illi: Serve nequam, omne debitum dimisi tibi quoniam rogasti me:
18:33 nonne ergo oportuit et te misereri conservi tui, sicut et ego tui misertus sum?
18:34 Et iratus dominus ejus tradidit eum tortoribus, quoadusque redderet universum debitum.
18:35 Sic et Pater meus caelestis faciet vobis, si non remiseritis unusquisque fratri suo de cordibus vestris.
$Te decet
