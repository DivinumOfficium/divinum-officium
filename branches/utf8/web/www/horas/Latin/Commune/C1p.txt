[Name]
Commune apostolorum tempore Paschali

[Rule]
Psalmi Dominica
Antiphonas horas
Una Antiphona

[Ant Vespera]
Sancti tui * Domine florebunt sicut lilium, alleluia: et sicut odor balsami erunt ante te, alleluia;;109
In caelestibus regnis * Sanctorum habitatio est, alleluia: et in aeternum requies eorum, alleluia;;110
In velamento * clamabant Sancti tui Domine, alleluia, alleluia, alleluia;;111
Spiritus et animae * justorum hymnum dicite Deo nostro, alleluia, alleluia;;112
Fulgebunt justi * sicut sol in conspectu Dei, alleluia;;116

[Capitulum Vespera]
!Sap 5:1
v. Stabunt justi in magna constantia adversus eos qui se angustiaverunt et qui abstulerunt labores eorum.
$Deo gratias

[Hymnus Vespera]
{:H-Tristeserantapostoli:}v. Tristes erant Apostoli
De Christi acerbo funere,
Quem morte crudelissima
Servi necarant impii.
_
Sermone verax Angelus
Mulieribus praedixerat:
Mox ore Christus gaudium
Gregi feret fidelium.
_
Ad anxios Apostolos
Currunt statim dum nuntiae,
Illae micantis obvia
Christi tenent vestigia.
_
Galilaeae ad alta montium
Se conferunt Apostoli,
Jesuque, voti compotes,
Almo beantur lumine.
_
Ut sis perenne mentibus
Paschale Jesu gaudium;
A morte dira criminum
Vitae renatos libera.
_
* Deo Patri sit gloria
Et Filio, qui a mortuis
Surrexit, ac Paraclito
In sempiterna saecula.
Amen.

[Versum 1]
V. Sancti et justi in Domino gaudete, alleluia.
R. Vos elegit Deus in hereditatem sibi, alleluia.

[Ant 1]
Lux perpetua * lucebit Sanctis tuis Domine, et aeternitas temporum, alleluia.

[Invit]
Regem Apostolorum Dominum, * Venite, adoremus, alleluia.

[Hymnus Matutinum]
@Commune/C1p:Hymnus Vespera

[Ant Matutinum]
Stabunt justi * in magna constantia adversus eos, qui se angustiaverunt, alleluia;;18
;;33
;;44
V. Sancti et justi in Domino gaudete, alleluia.
R. Vos elegit Deus in hereditatem sibi, alleluia.
Ecce * quomodo computati sunt inter filios Dei, et inter sanctos sors illorum est, alleluia;;46
;;60
;;63
V. Lux perpetua lucebit Sanctis tuis Domine, alleluia
R. Et aeternitas temporum, alleluia.
Lux perpetua * lucebit Sanctis tuis Domine, et aeternitas temporum, alleluia;;74
;;96
;;98
V. Laetitia sempiterna super capita eorum, alleluia.
R. Gaudium et exsultationem obtinebunt, alleluia

[Lectio1]
De Epistola prima beati Pauli Apostoli ad Corinthios 
!1 Cor 4:1-5
1 Sic nos existimet homo ut ministros Christi, et dispensatores mysteriorum Dei.
2 Hic jam quaeritur inter dispensatores ut fidelis quis inveniatur.
3 Mihi autem pro minimo est ut a vobis judicer, aut ab humano die: sed neque meipsum judico.
4 Nihil enim mihi conscius sum, sed non in hoc justificatus sum: qui autem judicat me, Dominus est.
5 Itaque nolite ante tempus judicare, quoadusque veniat Dominus: qui et illuminabit abscondita tenebrarum, et manifestabit consilia cordium: et tunc laus erit unicuique a Deo.

[Responsory1]
R. Beatus vir qui metuit Dominum, alleluia:
* In mandatis ejus cupit nimis, alleluia, alleluia, alleluia.
V. Gloria et divitiae in domo ejus, et justitia ejus manet in saeculum saeculi
R. In mandatis ejus cupit nimis, alleluia, alleluia, alleluia.

[Lectio2]
!1 Cor 4:6-9
6 Haec autem, fratres, transfiguravi in me et Apollo, propter vos: ut in nobis discatis, ne supra quam scriptum est, unus adversus alterum infletur pro alio.
7 Quis enim te discernit? Quid autem habes quod non accepisti? Si autem accepisti, quid gloriaris quasi non acceperis?
8 Jam saturati estis, jam divites facti estis: sine nobis regnatis: et utinam regnetis, ut et nos vobiscum regnemus.
9 Puto enim quod Deus nos Apostolos novissimos ostendit, tamquam morti destinatos: quia spectaculum facti sumus mundo, et Angelis, et hominibus.

[Responsory2]
R. Tristitia vestra, alleluia,
* Convertetur in gaudium, alleluia, alleluia.
V. Mundus autem gaudebit, vos vero contristabimini, sed tristitia vestra.
R. Convertetur in gaudium, alleluia, alleluia.

[Lectio3]
!1 Cor 4:10-15
10 Nos stulti propter Christum, vos autem prudentes in Christo: nos infirmi, vos autem fortes: vos nobiles, nos autem ignobiles.
11 Usque in hanc horam et esurimus, et sitimus, et nudi sumus, et colaphis caedimur, et instabiles sumus,
12 et laboramus operantes manibus nostris: maledicimur, et benedicimus: persecutionem patimur, et sustinemus:
13 blasphemamur, et obsecramus: tamquam purgamenta hujus mundi facti sumus, omnium peripsema usque adhuc.
14 Non ut confundam vos, haec scribo, sed ut filios meos carissimos moneo.
15 Nam si decem millia paedagogorum habeatis in Christo, sed non multos patres; nam in Christo Jesu per Evangelium ego vos genui.

[Responsory3]
R. Pretiosa in conspectu Domini, alleluia,
* Mors Sanctorum ejus, alleluia
V. Custodit Dominus omnia ossa eorum, unum ex his non conteretur.
R. Mors Sanctorum ejus, alleluia
&Gloria
R. Mors Sanctorum ejus, alleluia

[Lectio4]
Sermo sancti Gregorii Papae.
!Homilia 30. in Evangelia, post medium.
Scriptum est: Spiritus Domini ornavit caelos. Ornamenta enim caelorum sunt virtutes praedicantium. Quae videlicet ornamenta Paulus enumerat, dicens: Alii datur per Spiritum sermo sapientiae, alii sermo scientiae secundum eumdem Spiritum, alteri fides in eodem Spiritu, alii gratia sanitatum in uno Spiritu, alii operatio virtutum, alii prophetia, alii discretio spirituum, alii genera linguarum, alii interpretatio sermonum. Haec autem omnia operatur unus atque idem Spiritus, dividens singulis prout vult.

[Responsory4]
R. Lux perpetua lucebit Sanctis tuis Domine
* Et aeternitas temporum, alleluia, alleluia
V. Laetitia sempiterna erit super capita eorum: gaudium et exsultationem obtinebunt.
R. Et aeternitas temporum, alleluia, alleluia

[Lectio5]
Quot ergo sunt bona praedicantium, tot sunt ornamenta caelorum. Hinc rursus scriptum est: Verbo Domini caeli firmati sunt. Verbum enim Domini Filius est Patris. Sed eosdem caelos, videlicet sanctos Apostolos, ut tota simul sancta Trinitas ostendatur operata, repente de Sancti Spiritus divinitate adjungitur: Et Spiritu oris ejus omnis virtus eorum. Caelorum ergo virtus de Spiritu sumpta est: quia mundi hujus potestatibus contraire non praesumerent, nisi eos Sancti Spiritus fortitudo solidasset. Quales namque doctores sanctae Ecclesiae ante adventum hujus Spiritus fuerint, scimus: et post adventum illius, cujus fortitudinis facti sint, conspicimus.

[Responsory5]
R. Virtute magna reddebant Apostoli
* Testimonium resurrectionis Jesu Christi Domini nostri, alleluia, alleluia
V. Repleti quidem Spiritu Sancto, loquebantur cum fiducia verbum Dei.
R. Testimonium resurrectionis Jesu Christi Domini nostri, alleluia, alleluia

[Lectio6]
Certe iste ipse pastor Ecclesiae, ad cujus sacratissimum corpus sedemus, quantae debilitatis, quantaeque formidinis ante adventum Spiritus fuerit, ancilla ostiaria requisita dicat. Una enim mulieris voce perculsus, dum mori timuit. Vitam negavit. Et pensandum, quia eum comprehensum Petrus negavit in terra, quem suspensum latro confessus est in cruce. Sed vir iste tantae formidinis, qualis post adventum Spiritus exsistat, audiamus. Fit conventus magistratus atque seniorum, caesis denuntiatur Apostolis, ne in nomine Jesu loqui debeant: Petrus magna auctoritate respondet: Obedire oportet Deo magis quam hominibus.

[Responsory6]
R. Isti sunt agni novelli, qui annuntiaverunt alleluia modo venerunt ad fontes,
* Repleti sunt claritate, alleluia, alleluia
V. In conspectu Agni amicti sunt stolis albis, et palmae in manibus eorum
R. Repleti sunt claritate, alleluia, alleluia
&Gloria
R. Repleti sunt claritate, alleluia, alleluia

[Lectio7]
Lectio sancti Evangelii secundum Matthaeum.
!Matt 19-27-29
In illo tempore: Dixit Petrus ad Jesum: Ecce nos reliquimus omnia, et secuti sumus te: quid ergo erit nobis? Et reliqua.
_
Homilia sancti Hieronymi Presbyteri.
!Lib. 3. in Matth. cap. 19.
Grandis fiducia! Petrus piscator erat, dives non fuerat, cibos manu et arte quaerebat: et tamen loquitur confidenter: Reliquimus omnia. Et quia non sufficit tantum relinquere, jungit quod perfectum est: Et secuti sumus te. Fecimus quod jussisti: quid igitur nobis dabis praemii? Jesus autem dixit illis: Amen dico vobis, quod vos qui secuti estis me, in regeneratione, cum sederit Filius hominis in sede majestatis suae, sedebitis et vos super sedes duodecim, judicantes duodecim tribus Israël. Non dixit: Qui reliquistis omnia; hoc enim et Crates fecit philosophus, et multi alii divitias contempserunt: sed, Qui secuti estis me: quod proprie Apostolorum est, atque credentium.

[Responsory7]
R. Ego sum vitis vera, et vos palmites:
* Qui manet in me, et ego in eo, hic fert fructum multum, alleluia, alleluia.
V. Sicut dilexit me Pater, et ego dilexi vos.
R. Qui manet in me, et ego in eo, hic fert fructum multum, alleluia, alleluia.

[Lectio8]
In regeneratione, cum sederit Filius hominis in sede majestatis suae (quando et mortui de corruptione resurgent incorrupti) sedebitis et vos in soliis judicantium, condemnantes duodecim tribus Israël: quia vobis credentibus, illi credere noluerunt Et omnis qui reliquerit domum, vel fratres, aut sorores, aut patrem, aut matrem, aut uxorem, aut filios, aut agros propter nomen meum, centuplum accipiet, et vitam aeternam possidebit. Locus iste cum illa sententia congruit, in qua Salvator loquitur: Non veni pacem mittere, sed gladium. Veni enim separare hominem a patre suo, et matrem a filia, et nurum a socru: et inimici hominis domestici ejus. Qui ergo propter fidem Christi, et praedicationem Evangelii, omnes affectus contempserint, atque divitias et saeculi voluptates: isti centuplum recipient, et vitam aeternam possidebunt._

[Responsory8]
R. Candidi facti sunt Nazaraei ejus, alleluia: splendorem Deo dederunt, alleluia:
* Et sicut lac coagulati sunt, alleluia, alleluia.
V. Candidiores nive, nitidiores lacte, rubicundiores ebore antiquo, sapphiro pulchriores.
R. Et sicut lac coagulati sunt, alleluia, alleluia.
&Gloria
R. Et sicut lac coagulati sunt, alleluia, alleluia.

[Lectio9]
Ex occasione hujus sententiae quidam introducunt mille annos post resurrectionem, dicentes, tunc nobis centuplum omnium rerum quas dimisimus, et vitam aeternam esse reddendam: non intelligentes, quod, si in ceteris digna sit repromissio, in uxoribus appareat turpitudo: ut qui unam pro Domino dimiserit centum recipiat in futuro. Sensus ergo iste est: Qui carnalia pro Salvatore dimiserit, spiritualia recipiet: quae comparatione et merito sui ita erunt, quasi si parvo numero centenarius numerus comparetur.
&teDeum

[Ant Laudes]
Sancti tui * Domine florebunt sicut lilium, alleluia: et sicut odor balsami erunt ante te, alleluia
In caelestibus regnis * Sanctorum habitatio est, alleluia: et in aeternum requies eorum, alleluia
In velamento * clamabant Sancti tui Domine, alleluia, alleluia, alleluia.
Spiritus et animae * justorum hymnum dicite Deo nostro, alleluia, alleluia.
Fulgebunt justi * sicut sol in conspectu Dei, alleluia.

[Capitulum Laudes]
!Sap 5:1
v. Stabunt justi in magna constantia adversus eos qui se angustiaverunt, et qui abstulerunt labores eorum.
$Deo gratias

[Hymnus Laudes]
{:H-Paschalemundogaudium:}v. Paschale mundo gaudium
Sol nuntiat formosior,
Cum luce fulgentem nova
Jesum vident Apostoli.
_
In carne Christi vulnera
Micare tamquam sidera
Mirantur, et quidquid vident
Testes fideles praedicant.
_
Rex Christe clementissime,
Tu corda nostra posside:
Ut lingua grates debitas
Tuo rependat nomini.
_
Ut sis perenne mentibus
Paschale Jesu gaudium;
A morte dira criminum
Vitae renatos libera.
_
* Deo, Patri sit gloria,
Et Filio, qui a mortuis
Surrexit, ac Paraclito,
In sempiterna saecula.
Amen.

[HymnusM Laudes]
{:H-Paschalemundogaudium:}v. Claro Paschali gaudio
Sol mundo mitet radio,
Cum Christum iam Apostoli
Visu cernunt corporeo.
_
Ostensa sibi vulnerna,
In Christi carne fulgida,
Ressurexisse Dominum,
Voce fatentur publica.
_
Rex Christe clementissime,
Tu corda nostra posside,
Ut tibi laudes debitas
Reddamus omni tempore.
_
Quaesumus Auctor omnium,
In hoc Paschali gaudio,
Ab omnis morti impetu
Tuum defende populum.
_
Gloria tibi, Domine,
Qui surrexisti a morutis,
Cum Patre, et Sancto Spiritu,
In sempiterna saecula.
Amen.

[Versum 2]
V. Pretiosa in conspectu Domini, alleluia.
R. Mors Sanctorum ejus, alleluia.

[Ant 2]
Filiae Jerusalem, * venite, et videte Martyres cum coronis, quibus coronavit eos Dominus in die solemnitatis et laetitiae, alleluia, alleluia.

[Lectio Prima]
!Rom 8:28
v. Scimus quoniam diligentibus Deum omnia cooperantur in bonum, iis qui secundum propositum vocati sunt sancti.

[Capitulum Tertia]
!Sap 5:1
v. Stabunt justi in magna constantia adversus eos qui se angustiaverunt, et qui abstulerunt labores eorum.
$Deo gratias

[Responsory Tertia]
R.br. Sancti et justi in Domino gaudete, * Alleluia, alleluia.
R. Sancti et justi in Domino gaudete, * Alleluia, alleluia.
V. Vos elegit Deus in hereditatem sibi.
R. Alleluia, alleluia.
&Gloria
R. Sancti et justi in Domino gaudete, * Alleluia, alleluia.
_
V. Lux perpetua lucebit Sanctis tuis Domine, alleluia.
R. Et aeternitas temporum, alleluia.

[Capitulum Sexta]
!Sap. 5:5
v. Ecce quomodo computati sunt inter filios Dei et inter sanctos sors illorum est
$Deo gratias

[Responsory Sexta]
R.br. Lux perpetua lucebit Sanctis tuis Domine, * Alleluia, alleluia.
R. Lux perpetua lucebit Sanctis tuis Domine, * Alleluia, alleluia.
V. Et aeternitas temporum.
R. Alleluia, alleluia.
&Gloria
R. Lux perpetua lucebit Sanctis tuis Domine, * Alleluia, alleluia.
_
V. Laetitia sempiterna super capita eorum, alleluia.
R. Gaudium et exsultationem obtinebunt, alleluia

[Capitulum Nona]
!Rom 8:28
v. Scimus quoniam diligentibus Deum omnia cooperantur in bonum, iis qui secundum propositum vocati sunt sancti.
$Deo gratias

[Responsory Nona]
R.br. Laetitia sempiterna super capita eorum, * Alleluia, alleluia.
R. Laetitia sempiterna super capita eorum, * Alleluia, alleluia.
V. Gaudium et exsultationem obtinebunt.
R. Alleluia, alleluia.
&Gloria
R. Laetitia sempiterna super capita eorum, * Alleluia, alleluia.
_
V. Pretiosa in conspectu Domini, alleluia
R. Mors Sanctorum ejus, alleluia

[Ant Vespera 3]
Sancti tui * Domine florebunt sicut lilium, alleluia: et sicut odor balsami erunt ante te, alleluia;;109
In caelestibus regnis * Sanctorum habitatio est, alleluia: et in aeternum requies eorum, alleluia;;112
In velamento * clamabant Sancti tui Domine, alleluia, alleluia, alleluia;;115
Spiritus et animae * justorum hymnum dicite Deo nostro, alleluia, alleluia;;125
Fulgebunt justi * sicut sol in conspectu Dei, alleluia;;138

[Ant 3]
Sancti et justi * in Domino gaudete, alleluia: vos elegit Deus in hereditatem sibi, alleluia.
