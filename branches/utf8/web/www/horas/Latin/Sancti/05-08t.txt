[Rank]
Apparitione S. Michaelis Archangeli;;Duplex majus;;4;;

[Rule]
proprium
9 lectiones
Psalmi Dominica
Antiphonas horas
Psalm5 Vespera=116
Psalm5 Vespera3=137
Contract8
Quorum Festum

[Ant Vespera]
Stetit Angelus * juxta aram templi, habens thuribulum aureum in manu sua. (Alleluia.)
Dum praeliaretur * Michaël Archangelus cum dracone, audita est vox dicentium: Salus Deo nostro. (Alleluia.)
Archangele Michaël, * constitui te principem super omnes animas suscipiendas. (Alleluia.)
Angeli Domini * Dominum benedicite in aeternum. (Alleluia.)
Angeli, Archangeli, * Throni, et Dominationes, Principatus, et Potestates, Virtutes caelorum, laudate Dominum de caelis. (Alleluia.)

[Capitulum Vespera]
!Rev 1:1-2
v. Significavit Deus quae oportet fieri cito, loquens per Angelum suum servo suo Joanni, qui testimonium perhibuit verbo Dei, et testimonium Jesu Christi, quaecumque vidit.
$Deo gratias

[Hymnus Vespera]
v. Te, splendor et virtus Patris,
Te vita, Jesu, cordium,
Ab ore qui pendent tuo,
Laudamus inter Angelos.
_
Tibi mille densa millium
Ducum corona militat:
Sed explicat victor crucem
Michaël salutis signifer.
_
Draconis hic dirum caput
In ima pellit tartara,
Ducemque cum rebellibus
Caelesti ab arce fulminat.
_
Contra ducem superbiae
Sequamur hunc nos principem,
Ut detur ex Agni throno
Nobis corona gloriae.
_
Deo Patri sit gloria,
Qui quos redemit Filius
Et Sanctus unxit Spiritus
Per Angelos custodiat
Amen.

[Versum 1]
V. Stetit Angelus juxta aram templi. (Alleluia.)
R. Habens thuribulum aureum in manu sua. (Alleluia.)

[Ant 1]
Dum sacrum mysterium * cerneret Joannes, Archangelus Michaël tuba cecinit: Ignosce Domine Deus noster, qui aperis librum, et solvis signacula ejus. (Alleluia.)

[Oratio]
Deus, qui miro ordine Angelorum ministeria hominumque dispensas: concede propitius; ut a quibus tibi ministrantibus in caelo semper assistitur, ab his in terra vita nostra muniatur.
$Per Dominum

[Invit]
Regem Archangelorum Dominum, * Venite adoremus. (Alleluia.)

[Hymnus Matutinum]
@Sancti/05-08:Hymnus Vespera

[Ant Matutinum]
Concussum est mare, * et contremuit terra, ubi Archangelus Michaël descendebat de caelo. (Alleluia);;8
;;10
;;14
V. Stetit Angelus juxta aram templi, alleluia.
R. Habens thuribulum aureum in manu sua, alleluia.
Michaël Archangele, * veni in adjutorium populo Dei, alleluia;;18
;;23
;;33
V. Ascendit fumus aromatum in conspectu Domini, alleluia.
R. De manu Angeli, alleluia.
Angelus Archangelus Michaël, * Dei nuntius pro animabus justis, alleluia, alleluia;;95
;;96
;;102
V. In conspectu Angelorum psallam tibi Deus meus, alleluia.
R. Adorabo ad templum sanctum tuum, et confitebor nomini tuo, alleluia.

[Lectio1]
De Daniele Propheta.
!Dan 7:9-11
9 Aspiciebam donec throni positi sunt, et antiquus dierum sedit. Vestimentum ejus candidum quasi nix, et capilli capitis ejus quasi lana munda: thronus ejus flammae ignis: rotae ejus ignis accensus.
10 Fluvius igneus rapidusque egrediebatur a facie ejus; millia millium ministrabant ei, et decies millies centena millia assistebant ei. Judicium sedit, et libri aperti sunt.
11 Aspiciebam propter vocem sermonum grandium, quos cornu illud loquebatur: et vidi quoniam interfecta esset bestia, et periisset corpus ejus, et traditum esset ad comburendum igni:

[Responsory1]
R. Factum est silentium in caelo, dum committeret bellum draco cum Michaële Archangelo:
* Audita est vox millia millium dicentium: Salus, honor et virtus omnipotenti Deo. (Alleluia.)
V. Millia millium ministrabant ei, et decies centena millia assistebant ei.
R. Audita est vox millia millium dicentium: Salus, honor et virtus omnipotenti Deo. (Alleluia.)

[Lectio2]
!Dan 10:4-8
4 Die autem vigesima et quarta mensis primi, eram juxta fluvium magnum, qui est Tigris.
5 Et levavi oculos meos, et vidi: et ecce vir unus vestitus lineis, et renes ejus accincti auro obrizo:
6 et corpus ejus quasi chrysolithus, et facies ejus velut species fulguris, et oculi ejus ut lampas ardens: et brachia ejus, et quae deorsum sunt usque ad pedes, quasi species aeris candentis: et vox sermonum ejus ut vox multitudinis.
7 Vidi autem ego Daniel solus visionem: porro viri qui erant mecum non viderunt, sed terror nimius irruit super eos, et fugerunt in absconditum.
8 Ego autem relictus solus vidi visionem grandem hanc: et non remansit in me fortitudo, sed et species mea immutata est in me, et emarcui, nec habui quidquam virium.

[Responsory2]
R. Stetit Angelus juxta aram templi, habens thuribulum aureum in manu sua, et data sunt ei incensa multa:
* Et ascendit fumus aromatum de manu Angeli in conspectu Domini. (Alleluia.)
V. In conspectu Angelorum psallam tibi: adorabo ad templum sanctum tuum, et confitebor nomini tuo Domine.
R. Et ascendit fumus aromatum de manu Angeli in conspectu Domini. (Alleluia.)

[Lectio3]
!Dan 10:9-14
9 Et audivi vocem sermonum ejus: et audiens jacebam consternatus super faciem meam, et vultus meus haerebat terrae.
10 Et ecce manus tetigit me, et erexit me super genua mea, et super articulos manuum mearum.
11 Et dixit ad me: Daniel vir desideriorum, intellige verba quae ego loquor ad te, et sta in gradu tuo: nunc enim sum missus ad te. Cumque dixisset mihi sermonem istum, steti tremens.
12 Et ait ad me: Noli metuere, Daniel: quia ex die primo, quo posuisti cor tuum ad intelligendum ut te affligeres in conspectu Dei tui, exaudita sunt verba tua: et ego veni propter sermones tuos.
13 Princeps autem regni Persarum restitit mihi viginti et uno diebus: et ecce Michaël, unus de principibus primis, venit in adjutorium meum, et ego remansi ibi juxta regem Persarum.
14 Veni autem ut docerem te quae ventura sunt populo tuo in novissimis diebus, quoniam adhuc visio in dies.

[Responsory3]
R. In conspectu Angelorum psallam tibi, et adorabo ad templum sanctum tuum:
* Et confitebor nomini tuo Domine. (Alleluia.)
V. Super misericordia tua et veritate tua: quoniam magnificasti super nos nomen sanctum tuum.
R. Et confitebor nomini tuo Domine. (Alleluia.)
&Gloria
R. Et confitebor nomini tuo Domine. (Alleluia.)

[Lectio4]
Beatum Michaëlem Archangelum saepius hominibus apparuisse, et sacrorum librorum auctoritate, et veteri Sanctorum traditione comprobatur. Quam ob rem multis in locis facti memoria celebratur. Eum ut olim synagoga Judaeorum, sic nunc custodem et patronum, Dei veneratur Ecclesia. Gelasio autem primo Pontifice maximo, in Apulia in vertice Gargani montis, ad cujus radices incolunt Sipontini, Archangeli Michaëlis fuit illustris apparitio.

[Responsory4]
R. Hic est Michaël Archangelus, princeps militiae Angelorum,
* Cujus honor praestat beneficia populorum, et oratio perducit ad regna caelorum. (Alleluia.)
V. Archangelus Michaël praepositus paradisi, quem honorificant Angelorum cives.
R. Cujus honor praestat beneficia populorum, et oratio perducit ad regna caelorum. (Alleluia.)

[Lectio94]
Beátum Michaélem Archángelum sæpius homínibus apparuísse, et sacrórum librórum auctoritáte et véteri Sanctórum traditióne comprobátur. Quam ob rem multis in locis facti memória celebrátur. Eum, ut olim synagóga Judæórum, sic nunc custódem et patrónum Dei venerátur Ecclésia. Gelásio autem primo, Pontífice máximo, in Apúlia in vértice Gargáni montis, ad cujus radíces íncolunt Sipontíni, Archángeli Michaélis fuit illústris apparítio. Nec ita multo post Bonifátius Papa, Romæ in summo circo, sancti Michaélis ecclésiam dedicávit tértio Kaléndas Octóbris; quo die étiam ómnium Angelórum memóriam Ecclésia célebrat. Hodiérnus autem dies Archángeli Michaélis apparitióne consecrátus est.
&teDeum

[Lectio5]
Factum est enim, ut ex gregibus armentorum Gargani cujusdam taurus longe discederet: quem diu conquisitum, in aditu speluncae haerentem invenerunt. Cum vero quidam ex illis, ut taurum configeret, sagittam emisisset, retorta sagitta in ipsum recidit sagittarium. Quae res cum praesentes, ac deinceps ceteros tanto timore affecisset, ut ad eam speluncam propius accedere nemo auderet, Sipontini episcopum consulunt: qui, indicto trium dierum jejunio et oratione, rem a Deo respondit quaeri oportere.

[Responsory5]
R. Venit Michaël Archangelus cum multitudine Angelorum, cui tradidit Deus animas Sanctorum,
* Ut perducat eas in paradisum exsultationis. (Alleluia.)
V. Emitte Domine Spiritum sanctum tuum de caelis, spiritum sapientiae et intellectus.
R. Ut perducat eas in paradisum exsultationis. (Alleluia.)

[Lectio6]
Post triduum Michaël Archangelus episcopum monet, in sua tutela esse eum locum, eoque indicio demonstrasse, velle ibi cultum Deo in sui et Angelorum memoriam adhiberi. Quare episcopus una cum civibus ad eam speluncam ire pergit. Quam cum in templi cujusdam similitudinem conformatam vidissent, locum illum divinis officiis celebrare coeperunt: qui multis postea miraculis illustratus est. Nec ita multo post Bonifatius Papa Romae in summo circo sancti Michaëlis ecclesiam dedicavit tertio Kalendas Octobris: quo die etiam omnium Angelorum memoriam Ecclesia celebrat. Hodiernus autem dies Archangeli Michaëlis apparitione consecratus est.

[Responsory6]
R. In tempore illo consurget Michaël, qui stat pro filiis vestris:
* Et veniet tempus, quale non fuit, ex quo gentes esse coeperunt, usque ad illud. (Alleluia.)
V. In tempore illo salvabitur populus tuus omnis, qui inventus fuerit scriptus in libro vitae.
R. Et veniet tempus, quale non fuit, ex quo gentes esse coeperunt, usque ad illud. (Alleluia.)
&Gloria
R. Et veniet tempus, quale non fuit, ex quo gentes esse coeperunt, usque ad illud. (Alleluia.)

[Lectio7]
Lectio sancti Evangelii secundum Matthaeum.
!Matt 18:1-10
In illo tempore: Accesserunt discipuli ad Jesum, dicentes: Quis, putas, major est in regno caelorum? Et reliqua.
_
Homilia sancti Hieronymi Presbyteri
!Lib. 3. Comm. in cap. 18. Matth.
Post inventum staterem, post tributa reddita, quid sibi vult Apostolorum repentina interrogatio, Quis, putas, major est in regno caelorum? Quia viderant pro Petro et Domino idem tributum redditum, ex aequalitate pretii arbitrati sunt Petrum omnibus Apostolis esse praelatum, qui in redditione tributi Domino fuerat comparatus: ideo interrogant quis major sit in regno caelorum. Vidensque Jesus cogitationes eorum, et causas erroris intelligens, vult desiderium gloriae humilitatis contentione sanare.

[Responsory7]
R. In conspectu Gentium nolite timere: vos enim in cordibus vestris adorate et timete Dominum:
* Angelus enim ejus vobiscum est. (Alleluia.)
V. Stetit Angelus juxta aram templi, habens thuribulum aureum in manu sua.
R. Angelus enim ejus vobiscum est. (Alleluia.)

[Lectio8]
Si autem manus tua, vel pes tuus scandalizat te, abscinde eum, et projice abs te. Necesse est quidem venire scandala; vae tamen ei est homini, qui, quod necesse est ut fiat in mundo, vitio suo facit ut per se fiat. Igitur omnis truncatur affectus, et universa propinquitas amputatur, ne per occasionem pietatis unusquisque credentium scandalis pateat. Si, inquit, ita est quis tibi conjunctus, ut manus, pes, oculus, et est utilis atque sollicitus, et acutus ad perspiciendum: scandalum autem tibi facit, et propter dissonantiam morum te pertrahit in gehennam: melius est ut et propinquitate ejus, et emolumentis carnalibus careas: ne dum vis lucrifacere cognatos et necessarios, causam habeas ruinarum.

[Responsory8]
R. Michaël Archangelus venit in adjutorium populo Dei,
* Stetit in auxilium pro animabus justis. (Alleluia.)
V. Stetit Angelus juxta aram templi, habens thuribulum aureum in manu sua.
R. Stetit in auxilium pro animabus justis. (Alleluia.)
&Gloria
R. Stetit in auxilium pro animabus justis. (Alleluia.)

[Lectio9]
Dico vobis, quia Angeli eorum in caelis semper vident faciem Patris mei. Supra dixerat, per manum, et pedem, et oculum omnes propinquitates et necessitudines, quae scandalum facere poterant, amputandas: austeritatem itaque sententiae subjecto praecepto temperat, dicens: Videte ne contemnatis unum ex pusillis istis. Sic, inquit, praecipio severitatem, ut commisceri clementiam doceam: quia Angeli eorum in caelis vident semper faciem Patris. Magna dignitas animarum, ut unaquaeque habeat ab ortu nativitatis in custodiam sui Angelum delegatum. Unde eligimus in Apocalypsi Joannis: Angelo Ephesi, et reliquarum ecclesiarum, scribe haec. Apostolus quoque praecipit velari capita in ecclesiis feminarum propter Angelos.
&teDeum

[Ant Laudes]
Stetit Angelus * juxta aram templi, habens thuribulum aureum in manu sua. (Alleluia.)
Dum praeliaretur * Michaël Archangelus cum dracone, audita est vox dicentium: Salus Deo nostro. (Alleluia.)
Archangele Michaël, * constitui te principem super omnes animas suscipiendas. (Alleluia.)
Angeli Domini * Dominum benedicite in aeternum. (Alleluia.)
Angeli, Archangeli, * Throni, et Dominationes, Principatus, et Potestates, Virtutes caelorum, laudate Dominum de caelis. (Alleluia.)

[Capitulum Laudes]
!Rev 1:1-2
v. Significavit Deus quae oportet fieri cito, loquens per Angelum suum servo suo Joanni, qui testimonium perhibuit verbo Dei, et testimonium Jesu Christi, quaecumque vidit.
$Deo gratias

[Hymnus Laudes]
v. Christe, sanctorum decus Angelorum,
Gentis humanae Sator et Redemptor,
Caelitum nobis tribuas beatas
Scandere sedes.
_
Angelus pacis Michaël in aedes
Caelitus nostras veniat serenae
Auctor ut pacis lacrimosa in orcum
Bella releget.
_
Angelus fortis Gabriel, ut hostes
Pellat antiquos, et amica caelo,
Quae triumphator statuit per orbem,
Templa revisat.
_
Angelus nostrae medicus salutis,
Adsit e caelo Raphaël, ut omnes
Sanet aegrotos, dubiosque vitae
Dirigat actus.
_
Virgo dux pacis, Genitrixque lucis,
Et sacer nobis chorus Angelorum
Semper assistat, simul et micantis
Regia caeli.
_
Praestet hoc nobis Deitas beata
Patris ac Nati pariterque Sancti
Spiritus, cujus resonat per omnem
Gloria mundum.
Amen.

[Versum 2]
V. Stetit Angelus juxta aram templi. (Alleluia.)
R. Habens thuribulum aureum in manu sua. (Alleluia.)

[Ant 2]
Factum est * silentium in caelo, dum draco committeret bellum: et Michaël pugnavit cum eo, et fecit victoriam. (Alleluia.)

[Lectio Prima]
!Rev 12:7-8
v. Factum est praelium magnum in caelo: Michaël, et Angeli ejus praeliabantur cum dracone, et draco pugnabat, et angeli ejus et non praevaluerunt, neque locus inventus est eorum amplius in caelo.

[Capitulum Tertia]
!Rev 1:1-2
v. Significavit Deus quae oportet fieri cito, loquens per Angelum suum servo suo Joanni, qui testimonium perhibuit verbo Dei, et testimonium Jesu Christi, quaecumque vidit.
$Deo gratias

[Responsory Tertia]
R.br. Stetit Angelus juxta aram templi, * Alleluia, alleluia.
R. Stetit Angelus juxta aram templi, * Alleluia, alleluia.
V. Habens thuribulum aureum in manu sua.
R. Alleluia, alleluia.
&Gloria
R. Stetit Angelus juxta aram templi, * Alleluia, alleluia.
_
V. Ascendit fumus aromatum in conspectu Domini, alleluia.
R. De manu Angeli, alleluia.

[Capitulum Sexta]
!Rev 5:11-12
v. Audivi vocem Angelorum multorum in circuitu throni, et animalium, et seniorum: et erat numerus eorum millia millium, voce magna dicentium: Salus Deo nostro.
$Deo gratias

[Responsory Sexta]
R.br. Ascendit fumus aromatum in conspectu Domini, * Alleluia, alleluia.
R. Ascendit fumus aromatum in conspectu Domini, * Alleluia, alleluia.
V. De manu Angeli.
R. Alleluia, alleluia.
&Gloria
R. Ascendit fumus aromatum in conspectu Domini, * Alleluia, alleluia.
_
V. In conspectu Angelorum psallam tibi Deus meus, allelluja.
R. Adorabo ad templum sanctum tuum, et confitebor nomini tuo, alleluia.

[Capitulum Nona]
!Rev 12:7-8
v. Factum est praelium magnum in caelo: Michaël, et Angeli ejus praeliabantur cum dracone, et draco pugnabat, et angeli ejus et non praevaluerunt, neque locus inventus est eorum amplius in caelo.
$Deo gratias

[Responsory Nona]
R.br. In conspectu Angelorum psallam tibi Deus meus * Alleluja, alleluia.
R. In conspectu Angelorum psallam tibi Deus meus * Alleluja, alleluia.
V. Adorabo ad templum sanctum tuum, et confitebor nomini tuo.
R. Alleluia, alleluia.
&Gloria
R. In conspectu Angelorum psallam tibi Deus meus * Alleluja, alleluia.
_
V. Adorate Deum. Alleluia.
R. Omnes Angeli ejus. Alleluia.

[Versum 3]
V. In conspectu Angelorum psallam tibi Deus meus. Alleluia.
R. Adorabo ad templum sanctum tuum, et confitebor nomini tuo. Alleluia.

[Ant 3]
Princeps gloriosissime * Michaël Archangele, esto memor nostri: hic, et ubique semper precare pro nobis Filium Dei, alleluia. Alleluia.
