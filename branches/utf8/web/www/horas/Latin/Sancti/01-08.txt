[Rank]
Tertia die infra Octavam Epiphaniae;;Semiduplex;;2;;ex Sancti/01-06

[Rank1960]
Die Octava Januarii;;Feria;;1.2;;vide Sancti/01-06

[Rule]
ex Sancti/01-06
Lectio1 tempora
Doxology=Epi
9 lectiones
Feria Te Deum
Infra octavam Epiphaniae Domini

[Lectio1]
!Rom 12:1-3
1 Obsecro itaque vos fratres per misericordiam Dei, ut exhibeatis corpora vestra hostiam viventem, sanctam, Deo placentem, rationabile obsequium vestrum.
2 Et nolite conformari huic saeculo, sed reformamini in novitate sensus vestri: ut probetis quae sit voluntas Dei bona, et beneplacens, et perfecta.
3 Dico enim per gratiam quae data est mihi, omnibus qui sunt inter vos, non plus sapere quam oportet sapere, sed sapere ad sobrietatem: et unicuique sicut Deus divisit mensuram fidei.

[Responsory1]
@Sancti/01-06:Responsory1

[Responsory2]
@Sancti/01-06:Responsory2

[Responsory3]
@Sancti/01-06:Responsory3 

[Lectio2]
!Rom 12:4-8
4 Sicut enim in uno corpore multa membra habemus, omnia autem membra non eumdem actum habent:
5 ita multi unum corpus sumus in Christo, singuli autem alter alterius membra.
6 Habentes autem donationes secundum gratiam, quae data est nobis, differentes: sive prophetiam secundum rationem fidei,
7 sive ministerium in ministrando, sive qui docet in doctrina,
8 qui exhortatur in exhortando, qui tribuit in simplicitate, qui praeest in sollicitudine, qui miseretur in hilaritate.


[Lectio3]
!Rom 12:9-16
9 Dilectio sine simulatione: odientes malum, adhaerentes bono:
10 caritate fraternitatis invicem diligentes: honore invicem praevenientes:
11 sollicitudine non pigri: spiritu ferventes: Domino servientes:
12 spe gaudentes: in tribulatione patientes: orationi instantes:
13 necessitatibus sanctorum communicantes: hospitalitatem sectantes.
14 Benedicite persequentibus vos: benedicite, et nolite maledicere.
15 Gaudere cum gaudentibus, flere cum flentibus:
16 idipsum invicem sentientes: non alta sapientes, sed humilibus consentientes. Nolite esse prudentes apud vosmetipsos:


[Lectio4]
De Sermone sancti Augustini Episcopi.
!Sermo 2. de Epiphania.
Cum tam multi jam nati, atque defuncti essent reges Judaeorum, numquid quemquam~
eorum adorandum Magi quaesierunt? Non, quia nec quemquam eorum coelo loquente~
didicerunt. Verumtamen, quod praetereundum non est, haec Magorum illuminatio~
magnum testimonium caecitatis exstitit Judaeorum. In terra eorum isti~
requirebant, quem illi in sua non agnoscebant

[Lectio5]
Apud eos isti infantem invenerunt, quem illi apud se negaverunt. In his terris~
de longinquo isti et peregrini puerum Christum nondum verba promentem~
adoraverunt, ubi cives illi juvenem miracula facientem crucifixerunt. Isti in~
membris parvis Deum adoraverunt, illi in magnis factis nec tamquam homini~
pepercerunt: quasi plus fuerit videre novam stellam in ejus nativitate fulgentem,~
quam solem ejus in morte lugentem.

[Lectio6]
Jam vero quod eadem stella, quae Magos perduxit ad locum, ubi erat cum matre~
Virgine Deus infans, quae utique poterat eos ad ipsam perducere civitatem, se~
tamen subtraxit, nec eis prorsus apparuit, donec de civitate, in qua Christus~
nasceretur, iidem ipsi interrogarentur Judaei, et ipsi eam secundum divinae~
Scripturae testimonium nominarent, ipsi dicerent: In Bethlehem Judae. Sic enim~
scriptum est: Et tu Bethlehem terra Juda, non es minima in principibus Juda: ex~
te enim exiet Dux, qui regat populum meum Israel. Quid aliud hic significavit~
divina providentia, nisi apud Judaeos solas divinas litteras remansuras, quibus~
Gentes instruerentur, illi excaecarentur?

[Lectio7]
Lectio sancti Evangelii secundum Matthaeum.
!Matt 2:1-12
Cum natus esset Jesus in Bethlehem Juda in diebus Herodis regis, ecce Magi ab~
Oriente venerunt Jerosolymam, dicentes: Ubi est qui natus est Rex Judaeorum? Et~
reliqua,
_
De Homilia sancti Gregorii Papae.
!Ex Homilia 10. in Evangelia.
Magi vero aurum, thus, et myrrham deferunt. Aurum quippe Regi congruit, thus~
vero in Dei sacrificium ponitur, myrrha autem mortuorum corpora condilintur. Eum~
ergo Magi, quem adorant, etiam mysticis muneribus praedicant: auro Regem, thure~
Deum, myrrha mortalem. Sunt vero nonnulli haeretici, qui hunc Deum credunt, sed~
ubique regnare nequaquam credunt. Hi profecto ei thus offerunt, sed offerre~
etiam aurum nolunt. Et sunt nonnulli, qui hunc Regem existimant, sed Deum~
negant. Hi videlicet ei aurum offerunt, sed offerre thus nolunt.

[Lectio8]
Et sunt nonnulli, qui hunc et Deum et Regem fatentur, sed assumpsisse carnem~
mortalem negant. Hi nimirum ei aurum et thus offerunt, sed offerre myrrham~
assumptae mortalitatis nolunt. Nos itaque nato Domino offeramus aurum, ut hunc~
ubique regnare fateamur: offeramus thus, ut credamus, quod is qui in tempore~
apparuit, Deus ante tempora exstitit: offeramus myrrham, ut eum, quem credimus~
in sua divinitate impassibilem, credamus etiam in nostra fuisse carne mortalem.

[Lectio9]
Quamvis in auro, thure, et myrrha intelligi et aliud potest. Auro namque~
sapientia designatur, Salomone attestante, qui ait: Thesaurus desiderabilis~
requiescit in ore sapientis. Thure autem, quod Deo incenditur, virtus orationis~
exprimitur, Psalmista testante, qui dicit: Dirigatur oratio mea sicut incensum~
in conspectu tuo. Per myrrham vero carnis nostrae mortificatio figuratur. Unde~
sancta Ecclesia de suis operariis usque ad mortem pro Deo certantibus dicit:~
Manus meae distillaverunt myrrham.
&teDeum

[Ant 2]
Tria sunt munera, * quae obtulerunt Magi Domino, aurum, thus, et myrrham, Filio~
Dei, Regi magno, alleluia.

[Ant 3]
Lux de luce * apparuisti Christe, cui Magi munera offerunt, alleluia, alleluia,~
alleluia.
