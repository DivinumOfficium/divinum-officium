[Rank]
Quarta die infra Octavam Epiphaniae;;Semiduplex;;2;;ex Sancti/01-06

[Rank1960]
Die Nona Januarii;;Feria;;1.2;;vide Sancti/01-06

[Rule]
ex Sancti/01-06
Lectio1 tempora
Doxology=Epi
9 lectiones
Feria Te Deum
Infra octavam Epiphaniae Domini

[Lectio1]
De Epistola ad Romanos.
!Rom 13:1-4
1 Omnis anima potestatibus sublimioribus subdita sit: non est enim potestas nisi a Deo: quae autem sunt, a Deo ordinatae sunt.
2 Itaque qui resistit potestati, Dei ordinationi resistit. Qui autem resistunt, ipsi sibi damnationem acquirunt:
3 nam principes non sunt timori boni operis, sed mali. Vis autem non timere potestatem? Bonum fac: et habebis laudem ex illa:
4 Dei enim minister est tibi in bonum. Si autem malum feceris, time: non enim sine causa gladium portat. 

[Responsory1]
@Sancti/01-06:Responsory1

[Responsory2]
@Sancti/01-06:Responsory2

[Responsory3]
@Sancti/01-06:Responsory3 

[Lectio2]
!Rom 13:4-7
4 Dei enim minister est: vindex in iram ei qui malum agit.
5 Ideo necessitate subditi estote non solum propter iram, sed etiam propter conscientiam.
6 Ideo enim et tributa praestatis: ministri enim Dei sunt, in hoc ipsum servientes.
7 Reddite ergo omnibus debita: cui tributum, tributum: cui vectigal, vectigal: cui timorem, timorem: cui honorem, honorem.


[Lectio3]
!Rom 12:8-10
8 qui exhortatur in exhortando, qui tribuit in simplicitate, qui praeest in sollicitudine, qui miseretur in hilaritate.
9 Dilectio sine simulatione: odientes malum, adhaerentes bono:
10 caritate fraternitatis invicem diligentes: honore invicem praevenientes:


[Lectio4]
Sermo sancti Leonis Papae.
!Sermo 1. de Epiphania.
Celebrato proximo die, quo intemerata virginitas humani generis edidit~
Salvatorem Epiphaniae nobis, dilectissimi, veneranda festivitas dat~
perseverantiam gaudiorum: ut inter cognatarum solemnitatum vicina sacramenta,~
exsultationis Vigor, et fervor fidei non tepescat. Ad omnium enim hominum~
spectat salutem, * quod infantia mediatoris Dei et hominum, jam universo~
declarabatur mundo, cum adhuc exiguo detineretur oppidulo.

[Lectio5]
Quamvis enim Israeliticam gentem, et ipsius gentis unam familiam delegisset, de~
qua naturam universae humanitatis assumeret: noluit tamen intra maternae~
habitationis angustias ortus sui latere primordia: sed mox ab omnibus voluit~
agnosci, qui dignatus est pro omnibus nasci. Tribus igitur Magis in regione~
Orientis stella novae claritatis apparuit, quae illustrior ceteris pulchriorque~
sideribus, facile in se intuentium oculos animosque converteret: ut confestim~
adverteretur, non esse otiosum, quod tam insolitum videbatur.

[Lectio6]
Dedit ergo aspicientibus intellectum, qui praestitit signum: et quod fecit~
intelligi, fecit inquiri, et se inveniendum obtulit requisitus. Sequuntur tres~
viri superni luminis ductum, et praevii fulgoris indicium intenta contemplatione~
comitantes, ad agnitionem veritatis, gratiae splendore ducuntur: qui humano~
sensu significatum sibi Regis ortum aestimaverunt in civitate regia esse~
quaerendum. Sed qui servi susceperat formam, et non judicare venerat, sed~
judicari, Bethlehem praeelegit nativitati, Jerosolymam passioni.

[Lectio7]
Lectio sancti Evangelii secundum Matthaeum.
!Matt 2:1-12
Cum natus esset Jesus in Bethlehem Juda in diobus Herodis regis, ecce Magi ab~
Oriente venerunt Jerosolymam, dicentes: Ubi est qui natus est Rex Judaeorum? Et~
reliqua.
_
De Homilia sancti Gregorii Papae.
!Ex Homilia 10. in Evangelia.
Magnum vero nobis aliquid Magi innuunt, quod in regionem suam per aliam viam~
revertuntur. In eo namque quod admoniti faciunt, nobis profecto insinuant, quid~
faciamus. Regio quippe nostra paradisus est: ad quam, Jesu cognito, redire per~
viam, qua venimus, prohibemur. A regione etenim nostra superbiendo, inobediendo,~
visibilia sequendo, cibum vetitum gustando discessimus: sed ad eam necesse est,~
ut flendo, obediendo, visibilia contemnendo, atque appetitum carnis refrenando~
redeamus.

[Lectio8]
Per aliam ergo viam ad regionem nostram regredimur: quoniam qui a paradisi~
gaudiis per delectamenta discessimus, ad haec per lamenta revocamur. Unde~
necesse est, fratres carissimi, ut semper pavidi, semperque suspecti, ponamus~
ante oculos cordis, hinc culpas operis, illinc judicium extremae districtionis.~
Pensemus, quam districtus judex veniat, qui judicium minatur, et latet: terrores~
peccatoribus intentat, et tamen adhuc sustinet: et idcirco venire citius differt,~
ut minus inveniat quod condemnet.

[Lectio9]
Puniamus fletibus culpas, et cum Psalmistae voce, praeveniamus faciem ejus in~
confessione. Voluptatum nos ergo fallacia nulla decipiat, nulla vana laetitia~
seducat. In proximo namque est judex, qui dixit: Vae vobis, qui ridetis nunc;~
quia lugebitis et flebitis. Hinc enim Salomon ait: Risus dolori miscebitur: et,~
Extrema gaudii luctus occupat. Hinc iterum dicit: Risum deputavi errorem, et~
gaudio dixi, Quid frustra deciperis? Hinc rursus ait: Cor sapientium ubi~
tristitia est: et cor stultorum ubi laetitia.
&teDeum

[Ant 2]
Vidimus stellam ejus * in Oriente, et venimus cum muneribus adorare Dominum.

[Ant 3]
Interrogabat * Magis Herodes: Quod signum vidistis super natum Regem? Stellam~
vidimus fulgentem, cujus splendor illuminat mundum.
