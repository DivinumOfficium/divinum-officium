33:1 (Dávidtól, amikor Abimelech elõtt õrültséget színlelt, s ez szabadon engedte, õ pedig eltávozott.)
33:2 Dicsõítem az Urat minden idõben, dicsérete ajkamon marad mindig.
33:3 Lelkem dicsekedjék az Úrban, hadd hallják meg a szegények és örüljenek!
33:4 Velem együtt magasztaljátok az Urat, áldjuk a nevét mindannyian!
33:5 Kerestem az Urat és õ meghallgatott, kimentett engem minden bajból.
33:6 Nézzetek rá és öröm tölti el lelketek, s arcotok nem fog elpirulni.
33:7 Lám, egy szegény kiáltott s az Úr meghallgatta, minden szorongatásból kiszabadította.
33:8 Az Úr angyala védõfalat emel, s körülveszi az igazat, hogy oltalmazza.
33:9 Ízleljétek és lássátok, mily jóságos az Úr! Boldog az ember, ki hozzá menekül.
33:10 Féljétek az Urat, ti szentjei, akik õt félik, nem szenvednek hiányt.
33:11 A fiatal oroszlán nyomorog és koplal, de akik az Urat keresik, nem szûkölködnek.
33:12 Gyertek, fiaim, és hallgassatok rám, az Úr félelmére tanítalak titeket.
33:13 Ki az, aki élni akar? Ki kíván sok évet, hogy élvezze a boldogságot?
33:14 Orizd nyelvedet a gonoszságtól, s ajkadat az álnok beszédtõl!
33:15 Hagyd el a rosszat és válaszd a jót, keresd a békét és járj a nyomában!
33:16 Az Úr szeme az igazakra tekint, füle meghallja kiáltásukat.
33:17 De a gonoszoktól elfordítja arcát, s eltörli emléküket a földön.
33:18 Az igazak kiáltottak, s az Úr meghallotta, megmentette õket minden bajtól.
33:19 A megtört szívûekhez közel van az Úr, a bánatos lelkût meggyógyítja.
33:20 Sokféle szenvedést ismer meg az igaz, de az Úr mindbõl kiszabadítja.
33:21 Az Úr megõrzi minden tagját, hogy egy se zúzódjék szét.
33:22 A gonoszság halálba sodorja a bûnösöket s akik gyûlölik az igazat, megbûnhõdnek érte.
33:23 A hûségeseknek az Úr megmenti lelkét, aki hozzá menekül, azt nem érheti kár.
