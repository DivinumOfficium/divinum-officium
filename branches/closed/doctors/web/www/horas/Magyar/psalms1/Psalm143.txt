143:1 Áldott legyen az én Uram Istenem, ki kezeimet harczra tanítja, és ujjamat hadakozásra. 
143:2 Irgalmasságom és menedékem õ, gyámolom és szabadítóm; oltalmazóm õ, és benne bízom, ki alám veti népemet. 
143:3 Uram! mi az ember, hogy magadat tõle megismerteted? vagy az ember fia, hogy gondolsz vele? 
143:4 Az ember hasonló a hiúsághoz, napjai, mint az árnyék, elmúlnak. 
143:5 Uram! hajtsd meg a te egeidet, és szállj alá; illesd meg a hegyeket, hogy füstölögjenek. 
143:6 Tündököltesd a villámlást, és szórd széllyel õket; bocsásd ki nyilaidat, és zavard meg õket. 
143:7 Nyújtsd ki kezedet a magasságból, ments meg engem és szabadíts ki a sok vizekbõl, az idegen fiak kezébõl. 
143:8 Kiknek szája hiúságot beszél, és jobbkezök gonoszság jobbja. 
143:9 Isten! új éneket éneklek neked, a tízhúros hárfán zengek neked; 
143:10 ki megszabadítod a királyokat, ki megmentetted Dávid szolgádat a gonoszok kardjától; 
143:11 ments meg engem, és ragadj ki az idegen fiak kezébõl, kiknek szája hiúságot beszél, és jobbkezök gonoszság jobbja. 
143:12 Kiknek fiai mint az új ültetvények ifjúságukban; 
143:13 leányaik fölékesítvék, felcsinosítvák köröskörûl a templom hasonlatosságára; 
143:14 tárházaik rakvák, egyre másra halmozottan; 
143:15 juhaik tenyészõk, s nagy számmal kijárók; 
143:15 teheneik kövérek; nincs a keritésen romlás, sem átjárás, sem kiáltás utczáikon. 
143:15 Boldognak mondják a népet, melynél ezek vannak; de boldog a nép, melynek az Úr az õ Istene. 
