145:1 Dicsérd én lelkem az Urat, dicsérem az Urat életemben, dicséretet mondok az én Istenemnek, valamig leszek. 
145:2 Ne bízzatok a fejedelmekben, az emberek fiaiban, kik nem segíthetnek. 
145:3 Kimegyen lelkök, és visszatérnek földükbe; azon nap elvesz minden gondolatjok. 
145:4 Boldog, a kinek segítõje Jákob Istene, és reménysége az õ Urában Istenében, 
145:5 ki az eget és földet teremtette, a tengert és mindazt, mi azokban vagyon; 
145:6 ki az igazmondást örökké megtartja, itéletet tesz a méltatlanúl szenvedõknek, eledelt ad az éhezõknek. Az Úr föloldja a foglyokat, 
145:7 az Úr megvilágosítja a vakokat, az Úr fölemeli a leverteket, az Úr szereti az igazakat. 
145:8 Az Úr megõrzi a jövevényeket, az árvát, az özvegyet fölfogja, és a bûnösök útait elveszíti. 
145:9 Az Úr országol mindörökké, a te Istened, Sion, nemzedékrõl nemzedékre. 
