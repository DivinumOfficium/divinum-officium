[Rank]
S. Hermenegildi Martyris;;Semiduplex;;2.1;;vide C2

[Rule]
vide C2;
9 lectiones
Lectio1 Quad

[Hymnus Vespera]
v. Regali solio fortis Iberiae,
Hermenegilde jubar, gloria Martyrum,
Christi quos amor almis
Caeli coetibus inserit.
_
Ut perstas patiens, pollicitum Deo
Servans obsequium! quo potius tibi
Nil proponis, et arces
Cautus noxia, quae placent.
_
Ut motus cohibes, pabula qui parant
Surgentis vitii, non dubios agens
Per vestigia gressus,
Quo veri via dirigit!
_
Sit rerum Domino jugis honor Patri,
Et natum celebrent ora precantium,
Divinumque supremis
Flamen laudibus efferant.
Amen.

[Oratio]
Deus, qui beatum Hermenegildum Martyrem tuum caelesti regno terrenum postponere docuisti: da quaesumus nobis; ejus exemplo caduca despicere, atque aeterna sectari.
$Per Dominum

[Hymnus Matutinum]
@Sancti/04-13:Hymnus Vespera

[Hymnus Laudes]
v. Nullis te genitor blanditiis trahit,
Non vitae caperis divitis otio,
Gemmarumve nitore,
Regnandive cupidine.
_
Diris non acies te gladii minis,
Nec terret perimens carnificis furor:
Nam mansura caducis
Praefers gaudia caelitum.
_
Nunc nos e Superum protege sedibus
Clemens, atque preces, dum canimus tua
Quaesitam nece palmam,
Pronis auribus excipe.
_
Sit rerum Domino jugis honor Patri,
Et Natum celebrent ora precantium,
Divinumque supremis
Flamen laudibus efferant.
Amen.

[Lectio1]
@Commune/C3:Lectio1

[Lectio2]
@Commune/C3:Lectio2

[Lectio3]
@Commune/C3:Lectio3

[Lectio4]
Ex libro Dialogorum sancti Gregorii Papae.
!Lib. 3. Cap. 31.
Hermenegildus rex, Leovigildi regis Visigothorum filius, ab Ariana haeresi ad fidem catholicam viro reverendissimo Leandro Hispalensi episcopo, dudum mihi in amicitiis familiariter juncto, praedicante, conversus est. Quem pater Arianus, ut ad eamdem haeresim rediret, et praemiis suadere, et minis terrere conatus est. Cumque ille constantissime responderet, numquam se veram fidem posse relinquere, quam semel agnovisset: iratus pater eum privavit regno, rebusque exspoliavit omnibus. Cumque nec sic virtutem mentis illius emollire valuisset, in arcta illum custodia concludens, collum manusque illius ferro ligavit. Coepit itaque Hermenegildus rex juvenis terrenum regnum despicere, et forti desiderio caeleste quaerens, in ciliciis vinculatus jacens, omnipotenti Deo ad confortandum se, preces effundere; tantoque sublimius gloriam transeuntis mundi despicere, quanto et religatus agnoverat nihil fuisse, quod potuerit auferri.

[Lectio5]
Superveniente autem Paschalis festivitatis die, intempestae noctis silentio, ad eum perfidus pater Arianum episcopum misit, ut ex ejus manu sacrilegae consecrationis communionem perciperet, atque per hoc ad patris gratiam redire mereretur. Sed vir Deo deditus, Ariano episcopo venienti exprobravit, ut debuit, ejusque a se perfidiam dignis increpationibus repulit: quia etsi exterius jacebat ligatus, apud se tamen in magno mentis culmine stabat securus. Ad se itaque reverso episcopo, Arianus pater infremuit, statimque suos apparitores misit, qui constantissimum Confessorem Dei illic ubi jacebat, occiderent; quod et factum est. Nam mox ut ingressi sunt, securim cerebro ejus infigentes, vitam corporis abstulerunt: hocque in eo valuerunt perimere, quod ipsum quoque, qui peremptus est, in se constiterat despexisse. Sed pro ostendenda vera ejus gloria, superna quoque non defuere miracula. Nam coepit in nocturno silentio psalmodiae cantus ad corpus eiusdem Regis et Martyris audiri: atque ideo veraciter Regis, quia et Martyris.

[Lectio6]
Quidam etiam ferunt, quod illic nocturno tempore accensae lampades apparebant; unde et factum est, quatenus corpus illius, ut videlicet Martyris, jure a cunctis fidelibus venerari debuisset. Pater vero perfidus et parricida, commotus poenitentia, hoc fecisse se doluit, nec tamen usque ad obtinendam salutem poenituit. Nam quia vera esset catholica fides agnovit, sed gentis suae timore perterritus, ad hanc pervenire non meruit. Qui, oborta aegritudine, ad extrema perductus est, et Leandro episcopo, quem prius vehementer afflixerat, Reccaredum regem filium suum, quem in sua haeresi relinquebat, commendare curavit, ut in ipso quoque talia faceret, qualia et in fratre suis exhortationibus fecisset. Qua commendatione expleta, defunctus est. Post cujus mortem Reccaredus rex non patrem perfidum, sed fratrem Martyrem sequens, ab Arianae haereseos pravitate conversus est, totamque Visigothorum gentem ita ad veram perduxit fidem, ut nullum in suo regno militare permitteret, qui regni Dei hostis exsistere per haereticam pravitatem non timeret Nec mirum quod verae fidei praedicator factus est, qui frater est Martyris: cujus hunc quoque merita adjuvant, ut ad omnipotentis Dei gremium tam multos reducat.

[Lectio7]
@Commune/C2:Lectio7

[Lectio8]
@Commune/C2:Lectio8

[Lectio9]
@Commune/C2:Lectio9

[Lectio94]
!Ex libro Dialogorum Sancti Gregorii Papae
Hermenegíldus rex, Leovigíldi regis Visigothórum fílius, ab Ariána hæresi ad fidem cathólicam viro reverendíssimo Leándro Hispalénsi epíscopo, dudum mihi in amicítiis familiáriter juncto, prædicánte, convérsus est. Quem pater Ariánus, ut ad eámdem hæresim redíret, et præmiis suadére, et minis terrére conátus est. Cumque ille constantíssime respondéret, numquam se veram fidem posse relínquere, quam semel agnovísset: irátus pater eum privávit regno, rebúsque exspoliávit ómnibus; et in arcta illum custódia conclúdens, collum manúsque illíus ferro ligávit. Cœpit ítaque Hermenegíldus rex júvenis terrénum regnum despícere, et forti desidério cæléste quærens, in cilíciis vinculátus jacens, omnipoténti Deo ad confortándum se preces effúndere. Superveniénte autem Paschális festivitátis die, intempéstæ noctis siléntio ad eum pérfidus pater Ariánum epíscopum misit, ut ex ejus manu sacrílegæ consecratiónis communiónem percíperet, atque per hoc ad patris grátiam redíre mererétur. Sed vir Deo déditus, Ariáno epíscopo veniénti exprobrávit, ut débuit, ejúsque a se perfídiam dignis increpatiónibus répulit. Ad se ítaque revérso epíscopo, Ariánus pater infrémuit, statímque suos apparitóres misit, qui constantíssimum Confessórem Dei illic, ubi jacébat, occidérunt.
&teDeum
