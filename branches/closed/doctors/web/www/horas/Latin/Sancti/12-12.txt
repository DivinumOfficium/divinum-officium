[Rank]
De V die Infra Octavam Concept. Immac. Beatae Mariae Virginis;;Semiduplex;;2.5;;vide Sancti/12-08

[Rule]
vide Sancti/12-08;
9 lectiones;
Doxology=Nat

[Lectio4]
!Ex Bulla dogmatica Pii Papae noni. 
Quoniam quae ad cultum pertinent, intimo~
plane vinculo cum eiusdem objecto conserta sunt, neque rata et fixa manere~
possunt, si illud anceps sit et in ambiguo versetur, idcirco decessores nostri~
Romani Pontifices omni cura Conceptionis cultum amplificantes illius etiam~
objectum ac doctrinam declarare, et inculcare impensissime studuerunt. Etenim~
clare aperteque docuere, festum agi de Virginis Conceptione, atque uti falsam et~
ab Ecclesiae mente alienissimam proscripserunt illorum opinionem qui non~
Conceptionem ipsam, sed sanctificationem ab Ecclesia coli arbitrarentur et~
affirmarent.

[Lectio5]
Neque mitius cum iis agendum esse existimarunt, qui ad labefactandam de~
Immaculata Virginis Conceptione doctrinam excogiteto inter primum atque~
alterum Conceptionis instans et momentum discrimine, asserebant, celebrari~
quidem Conceptionem sjed non pro primo instanti atque momento. Ipsi namque~
praedecessores nostri suarum partium esse duxerunt, et beatissimae Virginis~
Conceptionis festum, et Conceptionem pro primo instanti tamquam verum cultus~
objectum omni studio tueri ac propugnare. Hinc decretoria plane verba, quibus~
Alexander septimus decessor noster sinceram Ecclesiae mentem declaravit,~
inquiens: Sane vetus est Christifidelium erga ejus beatissimam Matrem Virginem~
Mariam pietas sentientium, ejus animam in primo instanti creationis atque~
infusionis in corpus fuisse speciali Dei gratia et privilegio, intiutu meritorum~
Jesu Christi ejus Filii humani generis Redemptoris, a macula peccati originalis~
praeservatam immunem, atque in hoc sensu ejus Conceptionis festivitatem solemni~
ritu colentium et celebrantium.

[Lectio6]
Atque illud in primis solemne quoque fuit iisdem decessoribus nostris,~
doctrinam de Immaculata Dei Matris Conceptione sartam tectamque omni cura,~
studio et contentione tueri. Etenim non solum nullatenus passi sunt, ipsam~
doctrinam quovis modo a quopiam notari atque traduci, verum etiam longe ulterius~
progressi, perspicuis declarationibus iteratisque vicibus edixerunt: Doctrinam~
qua Immaculatam Virginis Conceptionem profitemur, esse, suoque merito haberi cum~
ecclesiastico cultu plane consonam, eamque veterem, ac prope universalem et~
ejusmodi, quam Romana Ecclesia sibi fovendam tuendamque susceperit, atque omnino~
dignam, quae in sacra ipsa liturgia, solemnioribusque precibus usurparetur.~
Neque his contenti, ut ipsa de Immaculato Virginis Conceptu doctrina inviolata~
persisteret, opinionem huic doctrinae adversam, sive publice, sive privatim,~
defendi posse severissime prohibuere, eamque multiplici veluti vulnere confectam~
esse voluerunt.

[Lectio94]
Mexici, in colle Tepeyacensi, anno millesimo quingentesimo  trigesimo  primo  Deipaia  Virgo Maria loanni Didaco neophyto, uti pie traditur, sese re videndam   praebuit,   eique   ad antistitem loannem de Zumarraga mandatum dedit, quod et instanter iteravit, de aede sibimet inibi construenda. Episcopus vero signum expetiit. Mox  neophytum   patruo  morituro  sacramenta longinquius ab apparitionis loco quaerentem, tertio visu dignatur alma Mater, a de patrui sanitate serenat, rosasque extra tempus obortas, in  eius pallio compositas, ad episcopum deferri iubet. Cuius in  conspectu rosis effusis, Mariae imago, ipsi pallio impiessa, uti traditui, mirum in modum praesentibus apparuit. Quae in sacello episcopali primum asservata, dein ad exstructam aedem in colle Tepeyacensi translata, denique in magnifico templo excepta est, quo turmatim plebes Mexicanae magis magisque convenire coeperunt, venerationis gratia et frequentiae miraculorum. Ideoque tamquam praesentissimum praesidium Mexicani antistites, universo populo plaudente, beatam Virginem Mariam de Guadalupe in primariam Patronam gentis Mexicanae elegerunt, quod Benedicus decimus quartus apostolica auctoritate rite confirmavit. Leo tertius decimus sacram effigiem aurea corona, Columbi recurrente die, anno millesino  octingentesimo nonagesimo quinto per Mexicanum archiepiscopum  decoravit. Sanctus vero Pius decimus beatam Virginem Guadalupensem universae Americae Latinae Patronam declaravit.	
&teDeum

[Lectio7]
Lectio sancti Evangelii secundum Lucam.
!Luke 1:26-28
In illo tempore: Missus est Angelus Gabriel a Deo in civitatem Galilaeae, cui~
nomen Nazareth, ad Virginem desponsatam viro, cui nomen erat Joseph, de domo~
David, et nomen Virginis Maria. Et reliqua.
_
Homilia sancti Tharasii Episcopi.
!De Praesentatione Deiparae.
Quibus te laudibus cumulabimus, Maria? O puella immaculata; o virgo impolluta;~
mulierum ornamentum filiarum nitor! O mater Virgo sancta, tu benedicta inter~
mulieres; tu celebrata propter innocentiam; tu obsignata virginitate. Tu Adami~
maledicti expiatio; tu debiti Hevae solutio. Tu Abelis purissima oblatio;~
primogenitorum delectus; immaculatum sacrificium. Tu Enos in Deum spes non~
pudore suffusa; tu Enoch inita gratia, et in securam vitam migratio. Tu Noe arca,~
et secundae regenerationis apud Deum conciliatio. Tu regni et sacerdotii~
Melchisedech perillustris splendor; tu Abrahami firma fiducia et promissionis~
futurae posteritatis obsequens fides. Tu Isaac novum sacrificium et rationale~
holocaustum; tu Jacob in scalam ascensus causa, et foecunditatis in duodecim~
tribus permanentis expressio nobilissima. Tu Judae apparuisti secundum stirpem~
fiha; tu Josephi pudicitia et veteris Mgypti, nimirum synagogae Judaeorum~
eversio, o Immaculata! Tu Moysis eiusdemque legislatoris liber divinitus~
concinnatus, in quo scriptum est sacramentum regenerationis, et divinis digitis~
insculpta in tabulis lex est tamquam in monte Sina, ubi novus Israel ab~
intelligibilium Aegyptiorum servitute vindicabitur, quemadmodum antiquus populus~
in solitudine manna et aqua de petra satiatus est, petra autem erat Christus e~
tuo gremio proditurus tamquam sponsus de thalamo. Tu Aaronis virga florescens;~
tu es Davidis filia fimbriis aureis circumvestita vario ornatu nitescens.

[Lectio8]
Tu es prophetarum speculum, et rerum ab illis praenuntiatarum exitus. Te enixe~
Ezechiel vaticinans appellavit portam clausam, per quam nemo hominum umquam~
transibit nisi Dominus Deus solus, et portam clausam conservabit. Te Isaias ille~
in primis grandiloquus praemintiat virgam Jesse, ex qua flos Christus orietur,~
et fruticibus vitiorum exstirpatis radicitus, plantas divinae cognitionis in~
agro inseret. Te Jeremias praemonstravit inquiens: Ecce dies venient, dicit~
Dominus, et feriam domui Israel et domui Judae foedus novum, quod constitui cum~
patribus eorum, ita significans adventum ortumque filii tui, et populum Gentium~
vocans ad Deum adorandum inde usque a finibus terrae. Te etiam Daniel vir~
desideriorum proclamavit montem ingentem, e quo Christus lapis angularis~
abscindetur, et simulacrum multiformis serpentis ruina atque exitio dissipabit.~
Te honoro agnam immaculatam, te praedico gratia plenam, te cano Dei habitationem~
puram et immaculatam. Et sane ubi abundavit delictum, superabundavit gratia. Per~
mulierem mortem lucrati sumus, per mulierem universa ipse rursus instaurabit.~
Per serpentem cibum accepimus amari saporis, per ipsum vero rursum vescemur cibo~
immortalitatis. Prima parens Heva Cainum in lucem edidit invidise et nequitiae~
principem; unigenitus Filius tuus erit primogonitus vitae et resurrectionis, O~
inauditum prodigium! O admirandam novitatem! O sapientiam nullis verbis~
coaequandam!

[Lectio9]
Nos autem populus Dei, gens sancta, congregatio acceptabilis, filii columbae,~
soboles gratiae in hac Virginis celebritate puris animis, impollutis labiis,~
multisonis linguis hymnos suavidicos extollamus. Illustre hoc festum, principem~
solemnitatem Angelis laetam et hominum praedicatione dignissimam, prouti par est,~
venerantes illud Ave Gabrielis cum reverentia et gaudio sancto conclamemus. Ave~
delicium Patris, per quam ad ultimos terrae fines Dei cognitio manavit. Ave~
Filii domicilium, de qua ille carne indutus prodivit. Ave sancti Spiritus~
habitaculum ineffabile. Ave sanctior Cherubim; ave gloriosior Seraphim; ave~
coelo altior; ave sole splendidior; ave luna micantior; ave multiplex astrorum~
nitor; ave levis nubes, quae coelestem pluviam inspergis. Ave aura sancta, quae~
spiritum malitiae a terra dissipasti. Ave nobile praeconium Prophetarum; ave~
Apostolorum auditus per totum orbem sonus; ave Martyrum excellens confessio; ave~
Patriarcharum laudatissima praedicatio; ave Sanctorum summum ornamentum. Ave~
causa salutis omnium mortalium; ave regina pacis conciliatrix; ave matrum~
splendor immaculatus. Ave mediatrix omnium, qui sub coelo sunt; ave totius orbis~
reparatio; ave gratia plena, Dominus tecum, qui ante te, et ex te, et nobiscum.~
Ipsi laus cum Patre et sanctissimo et vivifico Spiritu, nunc et semper, et in~
infinita saecula saeculorum. Amen.
&teDeum
