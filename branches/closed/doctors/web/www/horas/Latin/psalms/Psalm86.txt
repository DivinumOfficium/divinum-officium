86:1 (filiis Core psalmus cantici fundamenta eius in montibus sanctis)
86:2 diligit Dominus portas Sion super omnia tabernacula Iacob
86:3 gloriosa dicta sunt de te civitas Dei (diapsalma)
86:4 memor ero Raab et Babylonis scientibus me ecce alienigenae et Tyrus et populus Aethiopum hii fuerunt illic
86:5 numquid Sion dicet homo et homo natus est in ea et ipse fundavit eam Altissimus
86:6 Dominus narrabit in scriptura populorum et principum horum qui fuerunt in ea (diapsalma)
86:7 sicut laetantium omnium habitatio in te
