[Ant 1]
Lugebat autem Judam * Israël planctu magno, et dicebat: Quomodo cecidisti potens in praelio, qui salvum faciebas populum Domini?

[Versum 1]
V. Vespertina oratio ascendat ad te Domine.
R. Et descendat super nos misericordia tua.

[Lectio1]
De libro primo Machabaeorum
!1 Mac 9:1-6
1 Interea, ut audivit Demetrius quia cecidit Nicanor et exercitus ejus in praelio, apposuit Bacchidem et Alcimum rursum mittere in Judaeam, et dextrum cornu cum illis.
2 Et abierunt viam quae ducit in Galgala, et castra posuerunt in Masaloth, quae est in Arbellis: et occupaverunt eam, et peremerunt animas hominum multas.
3 In mense primo anni centesimi et quinquagesimi secundi, applicuerunt exercitum ad Jerusalem:
4 et surrexerunt, et abierunt in Beream viginti millia virorum, et duo millia equitum.
5 Et Judas posuerat castra in Laisa, et tria millia viri electi cum eo:
6 Et viderunt multitudinem exercitus, quia multi sunt, et timuerunt valde: et multi subtraxerunt se de castris, et non remanserunt ex eis nisi octingenti viri.

[Responsory1]
@Tempora/101-0:Responsory1

[Lectio2]
!1 Mac 9:7-11
7 Et vidit Judas quod defluxit exercitus suus, et bellum perurgebat eum, et confractus est corde, quia non habebat tempus congregandi eos, et dissolutus est.
8 Et dixit his qui residui erant: Surgamus, et eamus ad adversarios nostros, si poterimus pugnare adversus eos.
9 Et avertebant eum, dicentes: Non poterimus, sed liberemus animas nostras modo, et revertamur ad fratres nostros, et tunc pugnabimus adversus eos: nos autem pauci sumus.
10 Et ait Judas: Absit istam rem facere ut fugiamus ab eis: et si appropiavit tempus nostrum, moriamur in virtute propter fratres nostros, et non inferamus crimen gloriae nostrae.
11 Et movit exercitus de castris, et steterunt illis obviam: et divisi sunt equites in duas partes, et fundibularii et sagittarii praeibant exercitum, et primi certaminis omnes potentes.

[Responsory2]
@Tempora/101-0:Responsory2

[Lectio3]
!1 Mac 9:12-20
12 Bacchides autem erat in dextro cornu, et proximavit legio ex duabus partibus, et clamabant tubis:
13 Exclamaverunt autem et hi qui erant ex parte Judae etiam ipsi, et commota est terra a voce exercituum: et commissum est praelium a mane usque ad vesperam.
14 Et vidit Judas quod firmior est pars exercitus Bacchidis in dextris, et convenerunt cum ipso omnes constantes corde:
15 et contrita est dextera pars ab eis, et persecutus est eos usque ad montem Azoti.
16 et qui in sinistro cornu erant, viderunt quod contritum est dextrum cornu, et secuti sunt post Judam, et eos qui cum ipso erant, a tergo:
17 et ingravatum est praelium, et ceciderunt vulnerati multi ex his et ex illis.
18 et Judas cecidit, et ceteri fugerunt.
19 Et Jonathas et Simon tulerunt Judam fratrem suum, et sepelierunt eum in sepulcro patrum suorum in civitate Modin,
20 et fleverunt eum omnis populus Israël planctu magno.

[Responsory3]
@Tempora/101-0:Responsory3

[Lectio4]
Ex libro Officiorum sancti Ambrosii Episcopi.
!Lib. 1. cap. 41.
Quia fortitudo non solum secundis rebus, sed etiam adversis probatur, spectemus Judae Machabaei exitum. Is enim post victum Nicanorem, regis Demetrii ducem, securior adversus viginti millia exercitus regis cum octingentis viris bellum adorsus, volentibus his cedere, ne multitudine opprimerentur, gloriosam magis mortem, quam turpem fugam suasit. Ne crimen, inquit, nostrae relinquamus gloriae. Ita commisso praelio, cum a primo ortu diei in vesperam dimicaretur, dextrum cornu, in quo validissimam manum advertit hostium, aggressus, facile avertit. Sed dum fugientes sequitur, a tergo vulneri locum praebuit: itaque gloriosiorem triumphis mortem invenit.

[Responsory4]
@Tempora/101-0:Responsory4

[Lectio5]
Quid Jonatham fratrem ejus attexam, qui cum parva manu adversus exercitus regios pugnans, desertus a suis, et cum duobus tantum relictus, reparavit bellum, avertit hostem, fugitantes suos ad societatem revocavit triumphi? Habes fortitudinem bellicam, in qua non mediocris honesti ac decori forma est, quod mortem servituti praeferat, ac turpitudini. Quid autem de Martyrum dicam passionibus? Et ne longius evagemur, non minorem de superbo rege Antiocho Machabaei pueri revexerunt triumphum, quam parentes proprii: siquidem illi armati, isti sine armis vicerunt.

[Responsory5]
@Tempora/101-0:Responsory5

[Lectio6]
Stetit invicta septem puerorum cohors, regiis cincta legionibus: defecerunt supplicia, cesserunt tortores, non defecerunt Martyres. Alius corium capitis exutus, speciem mutaverat, virtutem auxerat. Alius linguam jussus amputandam promere, respondit: Non solos Dominus audit loquentes, qui audiebat Moysen tacentem, plus audit tacitas cogitationes suorum, quam voces omnium. Linguae flagellum times, flagellum sanguinis non times? Habet et sanguis vocem suam, qua clamat ad Deum, sicut clamavit in Abel.

[Responsory6]
@Tempora/101-0:Responsory6

[Responsory7]
@Tempora/101-0:Responsory7

[Responsory8]
@Tempora/Pent01-0:Responsory8
