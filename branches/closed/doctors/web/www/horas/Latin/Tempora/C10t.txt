[Name]
Officium Beatae Mariae Virginis in Sabbato

[Rank]
Sanctae Mariae Sabbato;;Feria;;2;;ex C10t

[Rule]
ex C10t
Special Benedictio
Special Lectio 3
Doxology=Nat

[Capitulum Vespera]
!Sir 24:14
v. Ab initio et ante saecula creata sum, et usque ad futurum saeculum non desinam, et in habitatione sancta coram ipso ministravi.
$Deo gratias.

[Hymnus Vespera]
{:H:Avemaris:}v. Ave maris stella,
Dei Mater alma,
Atque semper Virgo,
Felix caeli porta.
_
Sumens illud Ave
Gabrielis ore,
Funda nos in pace,
Mutans Hevae nomen.
_
Solve vincla reis,
Profer lumen caecis,
Mala nostra pelle,
Bona cuncta posce.
_
Monstra te esse matrem,
Sumat per te preces,
Qui pro nobis natus,
Tulit esse tuus.
_
Virgo singularis,
Inter omnes mitis,
Nos culpis solutos
Mites fac et castos.
_
Vitam praesta puram,
Iter para tutum,
Ut videntes Jesum,
Semper collaetemur.
_
Sit laus Deo Patri,
Summo Christo decus,
Spiritui sancto,
Tribus honor unus.
Amen.

[Versum 1]
V. Diffusa est gratia in labiis tuis.
R. Propterea benedixit te Deus in aeternum.

[Ant 1]
Beata Mater, * et intacta Virgo, gloriosa Regina mundi, intercede pro nobis ad Dominum.

[Oratio]
Concede nos famulos tuos, quaesumus Domine Deus, perpetua mentis et corporis sanitate gaudere: et gloriosa Beatae Mariae semper Virginis intercessione, a praesenti liberari tristitia, et aeterna perfrui laetitia.
$Per Dominum

[Ant 11]
Magnum * hereditatis mysterium templum Dei factus est uterus nescientis virum: non est pollutus ex ea carnem assumens: omnes gentes venient dicentes: Gloria tibi Domine.

[Ant 13]
Regína cæli,* lætáre, allelúja; quia quem meruísti portáre, allelúja; resurréxit, sicut dixit, allelúja: ora pro nobis Deum, allelúja.

[Invit]
Ave Maria, gratia plena, * Dominus tecum.

[Hymnus Matutinum]
@Commune/C11:Hymnus Matutinum

[Ant Matutinum]
Memor fuit in saeculum * testamenti sui Dominus Deus noster;;8
Auxit Dominus * populum suum: et firmavit eum super inimicos eius;;18
Eduxit Deus * populum suum in exsultatione, et electos suos in laetitia;;23
v. Memor fuit Dominus verbi sancti sui
R. Quod locutus est ad Abraham, puerum suum
Salvavit eos Dominus * propter nomen suum;;44
Obliti sunt Deum * qui salvabit eos;;45
Cum tribularentur * vidit Dominus: et audivit orationem eorum;;86
V. Salvos nos fac Domine Deus noster
R. Ut confiteamur nomini sancto tuo
Clamaverunt ad Dominum * et de necessitatibus eorum liberavit eos;;95
Ipsi viderunt * opera Dei et mirabilia eius;;96
Videbunt recti * et laetabuntur, et intelligent misericordia Domini;;97
V. Diffusa est gratia in labiis tuis.
R. Propterea benedixit te Deus in aeternum.

[Benedictio]
Precibus et meritis beatae Mariae semper Virginis, et omnium Sanctorum, perducat nos Dominus ad regna caelorum. R. Amen.
Jube domne benedicere.
Nos cum prole pia benedicat Virgo Maria.Amen.
Ipsa Virgo Virginum, intercedat pro nobis ad Dominum.Amen.
Per Virginem Matrem, concedat nobis Dominus salutem et pacem.Amen.

[Lectio11]
!from tempora

[Responsory1]
R. Sancta et immaculata virginitas; quibus te laudibus offeram, nescio:
* Quia quem caeli capere non poterant, tuo gremio contulisti.
V. Benedicta tu in mulieribus, et benedictus fructus ventris tui.
R. Quia quem caeli capere non poterant, tuo gremio contulisti.

[Lectio21]
!from tempora

[Responsory2]
R. Felix namque es, sacra Virgo Maria, et omni laude dignissima:
* Quia ex te ortus est sol justitie, * Christus Deus noster.
V. Ora pro populo, interveni pro clero, intercede pro devoto femineo sexu: sentiant omnes tuum juvamen, quicumque celebrant tuam sanctam commemorationem.
R. Quia ex te ortus est sol justitie,
&Gloria
R. Christus Deus noster.

[Capitulum Laudes]
!Sir 24:14
v. Ab initio, et ante saecula creata sum, et usque ad futurum saeculum non desinam, et in habitatione sancta coram ipso ministravi.
$Deo gratias.

[Hymnus Laudes]
{:Ogloriosaverginum:}v. O gloriosa virginum,
Sublimis inter sidera,
Qui te creavit, parvulum
Lactente nutris ubere.
_
Quod Heva tristis abstulit,
Tu reddis almo germine:
Intrent ut astra flebiles,
Caeli recludis cardines.
_
Tu regis alti janua,
Et aula lucis fulgida:
Vitam datam per Virginem
Gentes redemptae plaudite.
_
Jesu, tibi sit gloria,
Qui natus es de Virgine,
Cum Patre, et almo Spiritu
In sempiterna saecula.
Amen.

[Versum 2]
V. Benedicta tu in mulieribus
R. Et benedictus fructus ventris tui.

[Lectio M01]
Ex Epistola S. Ambrosii Episcopi ad Siricium Papam.
!Epist. 81, al. 7, post initium.
De via perversitatis produntur dicere: Virgo concepit, sed non virgo generavit. Potuit ergo virgo concipere, non potuit virgo generare, cum semper conceptus praecedat, partus sequatur? Sed si doctrinis non creditur sacerdotum,credatur oraculis Christi, credatur monitis Angelorum dicentium: Quia non est impossibile Deo omne verbum. Credatur symbolo Apostolorum, quod Ecclesia Romana intemeratum semper custodit et servat. Audivit Maria vocem Angeli, et quae ante dixerat: Quomodo fiet istud? non de fide generationis interrogans, respondit postea: Ecce ancilla Domini, contingat mihi secundum verbum tuum.
&teDeum

[Lectio M02]
Ex libro S. Hieronymi Presbyteri adversus Jovinianum.
!Ex Apol. ad Pammach. pro lib. advers. Joviani, in fine.
Christus virgo, mater virginis nostri virgo perpetua, mater et virgo. Jesus enim clausis ingressus est ostiis: et in sepulcro ejus, quod novum et in petra durissima fuerat excisum, nec antea quis, nec postea positus est. Hortus conclusus, fons signatus: de quo fonte ille fluvius manat, juxta Joel, qui irrigat torrentem vel funium, vel spinarum: funium, peccatorum, quibus ante alligabamur: spinarum, quae sufficiant sementem patrisfamilias. Haec est porta Orientalis, ut ait Ezechiel, semper clausa et lucida, operiens in se, vel ex se proferens Sancta sanctorum: per quam sol justitiae, et Pontifex noster secundum ordinem Melchisedech ingreditur, et egreditur.
&teDeum

[Lectio M03]
Ex libro sancti Irenaei Episcopi et Martyris adversus haereses.
!Lib. 5. c. 19.
In sua propria veniente Domino et sua propria eum bajulante conditione, quae bajulatur ab ipso, et recapitulationem ejus quae in ligno fuit inobedientiae, per eam quae in ligno est, obedientiam faciente, et seductione illa soluta, qua seducta est male illa, quae jam viro destinata erat virgo Heva; per veritatem evangelizata est bene ab Angelo jam sub viro Virgo Maria. Quemadmodum enim illa per angelicum sermonem seducta est, ut effugeret Deum, praevaricata verbum ejus: ita et haec per angelicum sermonem evangelizata est, ut portaret Deum, obediens ejus verbo. Et sicut illa seducta est, ut effulgeret Deum; sic haec suae est obedire Deo, ut virginis Hevae Virgo Maria fieret advocata. Et quemadmodum adstrictum est morte genus humanum per virginem, solvatur per virginem: aequa lance disposita virginalis inobedientia, per virginalem obedientiam.
&teDeum

[Lectio M04]
De Expositione S. Hieronymi Presbyteri in Ezechielem Prophetam.
!Lib. 13. in cap. 44.
Porta haec clausa erit, et non aperietur. Pulchre quidam portam clausam, per quam solus Dominus Deus Israël ingreditur, et dux cui porta clausa est, Mariam Virginem intelligunt: quae et ante partum, et post partum virgo permansit. Etenim tempore, quo Angelus loquebatur: Spiritus Sanctus veniet super te, et virtus Altissimi obumbrabit te: quod autem nascetur ex te Sanctum, vocabitur Filius Dei: et quando natus est, virgo permansit aeterna: ad confundendos eos, qui arbitrantur eam post nativitatem Salvatoris habuisse de Joseph filios, ex occasione fratrum ejus, qui vocantur in Evangelio.
&teDeum

[Lectio M05]
Ex Tractatu S. Augustini Episcopi de Symbolo ad Catechumenos.
!Lib. 3. cap. 4. in fine tomi 9.
Per feminam mors, per feminam vita: per Hevam interitus, per Mariam salus. Illa corrupta secuta est seductorem: haec elegit integra peperit Salvatorem. Illa poculum a serpente propinatum libenter accepit, et viro tradidit, ex quo simul mererentur occidi: haec elegit, gratia celesti desuper infusa, vitam protulit, per quam caro mortua possit resuscitari. Quis est, qui haec elegit operatus est, nisi Virginis Filius, et virginum sponsus, qui attulit matri fecunditatem, sed non abstulit virginitatem. Quod contulit matri suæ, hoc donauit et sposæ suæ. Denique sancta ecclesia, quæ illi integro integra conjuncta est, quotidie parit membra, et uirgo est
&teDeum

[Lectio M06]
Sermo sancti Bernardi Abbatis.
!De Verbis Apocalypsis cap. 12. Signum magnum.
Vehementer quidem nobis, dilectissimi, vir unus et mulier una nocuere: sed gratias Deo, per unum nihilominus virum et mulierem unam omnia restaurantur, nec sine magno fenore gratiarum. Neque enim sicut delictum, ita et donum: sed excedit damni estimationem beneficii magnitudo. Sic nimirum prudentissimus et clementissimus artifex, quod quassatum fuerat, non confregit, sed utilius omnino refecit, ut videlicet nobis novum formaret Adam ex veteri, Hevam transfunderet in Mariam.
&teDeum

[Lectio M07]
Ex Epistola sancti Ambrosii Episcopi ad Siricium Papam.
!Epist. 81. alias 7. circa medium.
Quid incredibile, si contra usum originis naturalis peperit Maria, et uirgo permanet, quando contra usum naturæ mare uidit et fugit, atque in fontem suum Jordanis fluenta remearunt? Non ergo excedit finem, quod homo exivit de virgine, quando petra fontem profluum saturavit, ferrum super aquas natavit, ambulavit homo super aquas. Ergo si hominem unda portavit, non potuit hominem virgo generare, atque hominem, de quo legimus: Et mittet illis Dominus hominem, qui salvos faciet eos, et notus erit Dominus Ægyptiis? In veteri itaque testamento virgo Hebraeorum per mare duxit exercitum: in novo testamento virgo generis aula celestis, electa est ad salutem.
&teDeum

[Lectio M08]
De Expositione sancti Gregorii Papae in libros Regum.
!In 1. Rcg. 1.
Fuit vir unus de Ramathaim Sophim, de monte Ephraim. Potest hujus montis nomine, beatissima semper Virgo Maria, Dei Genitrix, designari. Mons quippe fuit, que omnem electe creature altitudinem, electionis sue dignitate transcendit. An non mons sublimis Maria, quae ut ad conceptionem aeterni Verbi pertingeret, meritorum verticem supra omnes Angelorum choros, usque ad solium Deitatis erexit? Hujus enim montis praecellentissimam dignitatem Isaias vaticinans, ait: Erit in novissimis diebus praeparatus mons domus Domini in vertice montium. Mons quippe in vertice montium fuit, quia altitudo Mariae supra omnes Sanctos refulsit.
&teDeum

[Lectio M09]
Ex Epistola sancti Leonis Papae ad Pulcheriam Augustam.
!Epistola 1. ante medium.
Sacramentum reconciliationis nostre ante tempora aeterna dispositum,nulla implebant figura: quia nondum supervenerat Spiritus Sanctus in Virginem, nec virtus Altissimi obumbraverat ei, ut et intra intemerata viscera, deificante sibi Sapientia domum, Verbum caro fieret, et forma Dei ac forma servi in unam conveniente personam, Creator temporum nasceretur in tempore, et per quem facta sint omnia, ipse inter omnia gigneretur. Nisi enim novus homo factus in similitudinem carnis peccati nostram susciperet vetustatem, et consubstantialis Patri, consubstantialis esse dignaretur et matri, naturam quae sibi nostram solus a peccato liber uniret, sub jugo diaboli generaliter teneretur humana captivitas.
&teDeum

[Lectio M10]
Sermo sancti Bernardi Abbatis.
!Ex Serm. in cap. 12. Apoc. ante med.
Amplectamur Mariae vestigia, fratres mei, et devotissima supplicatione beatis illius pedibus provolvamur. Teneamus eam, nec dimittamus, donec benedixerit nobis: potens est enim. Nempe vellus est medium inter rorem et aream: mulier inter solem et lunam: Maria inter Christum et Ecclesiam constituta. Sed forte miraris, non tam vellus opertum rore, quam amictam sole mulierem. Magna siquidem familiaritas, sed mira omnino vicinitas solis, et mulieris. Quomodo enim in tam vehementi fervore tam fragilis natura subsistit? Merito quidem admiraris Moses sancte, et curiosius desideras intueri. Venio tamen solve calceamenta de pedibus tuis, et involucra pone carnalium cogitationum, si accedere concupiscis.
&teDeum

[Lectio M101]
Sermo sancti Bernárdi Abbátis
!In Dom. infra Oct. Assumpt. B. Mariae Virg.
Quid ergo sidéreum micat in generatióne Maríae? Plane quod ex régibus orta, quod ex sémine Abrahae, quod generósa ex stripe Davi. Si id parum vidétur, adde quod generatióni illi ob singuláre privilégium sanctitátis divínitus nóscitur esse concéssa, quod longe ante eísdem pátribus cáelitus repromíssa, quod mýsticis praefiguráta miráculis, quod oráculis praenuntiáta prophéticis. Hanc enim sacerdotális virga, dum sine radíce flóruit; hanc Gedeónis vellus, dum in médio siccae áreae máduit; hanc in Ezechiélis visióne orientális porta, quae nulli umquam pátuit, praesignábat. Hanc dénique prae céteris Isaías nunc virgam de radíce Jesse oritúram promittébat, nunc evidéntius vírginem paritúram. Mérito signum hoc magnum in caelo apparuísse scríbitur, quod tanto ante de caelo nóscitur fuísse promíssum.
&teDeum

[Lectio M11]
De Expositione S. Basilii Episcopi in Isaiam Prophetam.
!In cap. 8. post initium.
Accessi, inquit, ad Prophetissam, et in utero accepit, et peperit filium. Quod Maria Prophetissa fuerit, ad quam proxime accessit Isaias per praenotionem spiritus, nemo contradixerit qui sit memor verborum Mariae, quas prophetico afflata spiritu elocuta est. Quid enim ait? Magnificat anima mea Dominum: et exsultavit spiritus meus in Deo salutari meo: quia respexit humilitatem ancillae suae: ecce enim ex hoc beatam me dicent omnes generationes. Quod si animum accommodaveris universis ejus verbis; non utique per dissidium negaveris eam fuisse Prophetissam quod Domini Spiritus in eam supervenerit et virtus Altissimi obumbraverit ei.
&teDeum

[Lectio M12]
Ex libro Officiorum S. Ambrosii Episcopi.
!Lib. 1. cap. 18.
Bonus regendae castitatis pudor est comes, qui primus in ipso cognitionis ingressu Domini matrem comendat legentibus, et tamquam testis locuples dignam quae ad tale munus eligeretur astruit: quod in cubiculo, quod sola, quod salutata ab Angelo tacet, et mota est in introitu ejus: quod ad virilis sexus speciem peregrinam turbatur aspectus Virginis. Itaque quamvis esset humilis, prae verecundia tamen non resalutavit, nec ullum responsum retulit, nisi ubi de suscipienda Domini generatione cognovit: ut qualitatem effectus disceret, non ut sermonem refelleret.
&teDeum

[Ant 2]
Beata Dei Genitrix Maria, * Virgo perpetua, templum Domini, sacrarium Spiritus sancti: sola sine exemplo placuisti Domino nostro Jesu Christo: ora pro populo, interveni pro clero, intercede pro devoto femineo sexu.

[Ant 21]
Mirábile mystérium * declarátur hódie: innovántur natúræ, Deus homo factus est: id quod fuit permánsit, et quod non erat assúmpsit non commixtiónem passus, neque divisiónem.

[Oratio 21]
Deus, qui salútis ætérnæ, beátæ Maríæ * virginitáte foecúnda, humáno géneri præmia præstitísti: tríbue, quæsumus; ut ipsam pro nobis intercédere sentiámus, per quam merúimus auctórem vitæ suscípere, Dóminum nostrum Jesum Christum Fílium tuum:
$Qui tecum

[Ant 23]
Regína cæli,* lætáre, allelúja; quia quem meruísti portáre, allelúja; resurréxit, sicut dixit, allelúja: ora pro nobis Deum, allelúja.

[Lectio Prima]
!Sir 24:19-20
v. In plateis sicut cinnamomum, et balsamum aromatizans odorem dedi: quasi myrrha electa dedi suavitatem odoris.

[Capitulum Tertia]
!Sir 24:14
v. Ab initio, et ante saecula creata sum, et usque ad futurum saeculum non desinam, et in habitatione sancta coram ipso ministravi.
$Deo gratias.

[Responsory Tertia]
R.br. Specie tua * Et pulchritudine tua.
R. Specie tua * Et pulchritudine tua.
V. Intende, prospere procede, et regna.
R. Et pulchritudine tua.
&Gloria
R. Specie tua * Et pulchritudine tua.
_
V. Adjuvabit eam Deus vultu suo.
R. Deus in medio ejus, non commovebitur.

[Capitulum Sexta]
!Sir 24:15-16
v. Et sic in Sion firmata sum, et in civitate sanctificata similiter requievi, et in Jerusalem potestas mea. Et radicavi in populo honorificato, et in parte Dei mei hereditas illius, et in plenitudine sanctorum detentio mea.
$Deo gratias.

[Responsory Sexta]
R.br. Adjuvabit eam * Deus vultu suo.
R. Adjuvabit eam * Deus vultu suo.
V. Deus in medio ejus, non commovebitur.
R. Deus vultu suo
&Gloria
R. Adjuvabit eam * Deus vultu suo.
_
V. Elegit eam Deus, et praeelegit eam.
R. In tabernaculo suo habitare facit eam.

[Capitulum Nona]
!Sir 24:19-20
v. In plateis sicut cinnamomum, et balsamum aromatizans odorem dedi: quasi myrrha electa dedi suavitatem odoris.
$Deo gratias.

[Responsory Nona]
R.br. Elegit eam Deus, * Et praeelegit eam.
R. Elegit eam Deus, * Et praeelegit eam.
V. In tabernaculo suo habitare facit eam.
R. Et praeelegit eam
&Gloria
R. Elegit eam Deus, * Et praeelegit eam.
_
V. Diffusa est gratia in labiis tuis.
R. Propterea benedixit te Deus in aeternum.
