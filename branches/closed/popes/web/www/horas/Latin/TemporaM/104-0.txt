[Ant 1]
Exaudiat Dominus * orationes vestras, et reconcilietur vobis: nec vos deserat in~
tempore malo Dominus Deus noster.

[Versum 1]
V. Vespertina oratio ascendat ad te Domine.
R. Et descendat super nos misericordia tua.

[Lectio1]
Incipit libro secundo Maccabeorum
!2 Mac 1:1-6
1 Fratribus qui sunt per Ægyptum Judaeis, salutem dicunt fratres qui sunt in Jerosolymis Judaei, et qui in regione Judaeae, et pacem bonam.
2 Benefaciat vobis Deus, et meminerit testamenti sui, quod locutus est ad Abraham, et Isaac, et Jacob servorum suorum fidelium:
3 et det vobis cor omnibus ut colatis eum, et faciatis ejus voluntatem, corde magno et animo volenti.
4 Adaperiat cor vestrum in lege sua, et in praeceptis suis, et faciat pacem.
5 Exaudiat orationes vestras, et reconcilietur vobis, nec vos deserat in tempore malo.
6 Et nunc hic sumus orantes pro vobis.


[Responsory1]
@TemporaM/101-0:Responsory1

[Lectio2]
!2 Mac 1:18-19
18 Facturi igitur quinta et vigesima die mensis Casleu purificationem templi, necessarium duximus significare vobis: ut et vos quoque agatis diem scenopegiae, et diem ignis, qui datus est quando Nehemias aedificato templo et altari obtulit sacrificia.
19 Nam cum in Persidem ducerentur patres nostri, sacerdotes qui tunc cultores Dei erant, acceptum ignem de altari occulte absconderunt in valle, ubi erat puteus altus et siccus, et in eo contutati sunt eum, ita ut omnibus ignotus esset locus.


[Responsory2]
@TemporaM/101-0:Responsory2

[Lectio3]
!2 Mac 1:20-22
20 Cum autem praeterissent anni multi, et placuit Deo ut mitteretur Nehemias a rege Persidis, nepotes sacerdotum illorum qui absconderant, misit ad requirendum ignem: et sicut narraverunt nobis, non invenerunt ignem, sed aquam crassam.
21 Et jussit eos haurire, et afferre sibi: et sacrificia quae imposita erant, jussit sacerdos Nehemias aspergi ipsa aqua: et ligna, et quae erant superposita.
22 Utque hoc factum est, et tempus affuit quo sol refulsit, qui prius erat in nubilo, accensus est ignis magnus, ita ut omnes mirarentur.


[Responsory3]
@TemporaM/101-0:Responsory3

[Lectio4]
Ex Tractatu Sancti Joannis Chrysostomi 
!Super Psalmum Quadragesimum Tertium
Deus, auribus nostris audivimus, patres nostri annuntiaverunt nobis opus, quod~
operatus es in diebus eorum. Hunc Psalmum dicit quidem Propheta, dicit autem non~
ex persona propria, sed ex persona Machabaeorum, narrans et praedicens quae~
futura erant illo tempore. Tales enim sunt Prophetae: omnia tempora percurrunt,~
praesentia, praeterita, futura. Quinam sint autem hi Machabaei, quidque passi~
sint, et quid fecerint, necessarium est primum dicere, ut sint apertiora quae in~
argumento dicuntur. Ii enim, cum invasisset Judaeam Antiochus, qui dictus est~
Epiphanes, et omnia devastasset, et multos qui tunc erant, a patriis institutis~
resilire coegisset, permanserunt illaesi ab illis tentationibus.

[Responsory4]
@TemporaM/101-0:Responsory4

[Lectio5]
Et quando grave quidem bellum ingruebat, nec quidquam possent facere quod~
prodesset, se abscondebant: nam hoc quoque fecerunt Apostoli. Non enim semper~
apparentes in media irruebant pericula, sed nonnumquam et fugientes, et latentes~
secedebant. Postquam autem parum respirarunt, tamquam generosi quidam catuli ex~
antris exsilientes, et e latebris emergentes, statuerunt non se amplius solos~
servare, sed etiam alios quoscumque possent: et civitatem et omnem regionem~
obeuntes, collegerunt quotquot invenerunt adhuc sanos et integros: et multos~
etiam qui laborabant et corrupti erant, in statum pristinum redegerunt, eis~
persuadentes redire ad legem patriam.

[Responsory5]
@TemporaM/101-0:Responsory5

[Lectio6]
Deum enim dicebant esse benignum et clementem, nec umquam adimere salutem, quae~
proficiscitur ex poenitentia. Haec autem dicentes, habuerunt delectum~
fortissimorum virorum. Non enim pro uxoribus, liberis, et ancillis, patriaeque~
eversione et captivitate, sed pro lege et patria republica pugnabant. Eorum~
autem dux erat Deus. Cum ergo aciem dirigerent, et suas animas prodigerent,~
fundebant adversarios, non armis fidentes, sed loco omnis armaturae, pugnae~
causam sufficere ducentes. Ad bellum autem euntes non tragaedias excitabant, non~
poeana canebant, sicut nonnulli faciunt: non asciverunt tibicines, ut fit in~
aliis castris: sed Dei superne auxilium invocabant, ut adesset, opem ferret, et~
manum praeberet, propter quem bellum gerebant, pro cujus gloria decertabant.

[Responsory6]
@TemporaM/101-0:Responsory6

[Responsory7]
@TemporaM/101-0:Responsory7

[Responsory8]
@TemporaM/Pent03-0:Responsory8

[Responsory9]
@TemporaM/Pent03-0:Responsory9
