$ant
Venite, exsultemus Domino: * jubilemus Deo salutari nostro: Praeoccupemus faciem ejus in confessione: * et in psalmis jubilemus ei.
$ant
Quoniam Deus magnus Dominus: * et Rex magnus super omnes deos. Quia in manu ejus sunt omnes fines terrae: * et altitudines montium ipsius sunt.
$ant
Quoniam ipsius est mare, et ipse fecit illud: * et siccam manus ejus formaverunt.
$ant
Et nos populus pascuae ejus, et oves manus ejus. * Hodie si vocem ejus audieritis, nolite obdurare corda vestra: Sicut in irritatione secundum diem tentationis in deserto: * ubi tentaverunt me patres vestri, probaverunt me, et viderunt opera mea.
$ant
Quadraginta annis offensus fui generationi illi, * et dixi: Semper hi errant corde. Et isti non cognoverunt vias meas, ut juravi in ira mea: * Si introibunt in requiem meam.
$ant
$Gloria
$ant
