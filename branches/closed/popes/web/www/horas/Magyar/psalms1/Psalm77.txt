77:1 Figyelmezzetek, én népem, az én törvényemre; hajtsátok fületeket az én szám igéire. 
77:2 Megnyitom számat példabeszédekben, titkos dolgokat szólok kezdettõl. 
77:3 A miket hallottunk és értettünk, és atyáink beszélettek nekünk, 
77:4 nincsenek eltitkolva azok fiaitól a következõ nemzedékben. Elbeszélték az 
77:5 Úr dicséretét, és az õ hatalmát és csodatetteit, melyeket cselekedett; 
77:6 hogy bizonyságot támasztott Jákobban, és törvényt adott Izraelben. 
77:7 Mennyit parancsolt atyáinknak tudtúl adatni fiaik elõtt, 
77:8 hogy tudja a következõ nemzedék, a fiak, kik születnek, és felnõnek, és elbeszélik fiaiknak: 
77:8 hogy az Istenben helyezzék reménységöket, és el ne feledjék az Isten jótéteményeit, és keressék az õ parancsait, 
77:8 és ne legyenek, mint atyáik, gonosz és boszantó nemzedék; 
77:8 oly nemzedék, melynek szive nem volt igaz, és melynek lelke nem volt hiv az Istenhez, 
77:9 mint Efrem fiai, kik a kézíjat megvonták, megeresztették, de visszafordúltak a harcz napján.
77:10 Nem tartották meg az Isten szövetségét, és nem akartak az õ törvényében járni, 
77:11 és elfeledkeztek az õ jótéteményeirõl és csodatetteirõl, melyeket mutatott nekik. 
77:12 Atyáik elõtt csodákat tett Egyiptom földén Tanis mezején. 
77:13 Áthasította a tengert, és átvitte õket, és mintegy tömlõben, megállítá a vizeket. 
77:14 És nappal felhõ által vezette õket, és egész éjjel tûz világítása által. 
77:15 A kõsziklát megrepesztette a pusztában, és megitatta õket, mint nagy mélységbõl. 
77:16 És vizet fakasztott a kõsziklából, és mint a folyót, úgy árasztotta a vizet. 
77:17 És mégis folyvást vétkeztek ellene, haragra indították a Fölségest a vizetlen pusztában. 
77:18 És kisértették az Istent szivökben, midõn lelköknek ételt kértenek; 
77:19 és gonoszúl szólottak az Istenrõl, mondván: Készíthet-e az Isten asztalt a pusztában? 
77:20 Mivelhogy megütötte a kõsziklát, és vizek folytak, és patakok áradtak:
77:21 vajjon adhat-e kenyeret is, vagy készíthet-e asztalt is az õ népének? 
77:22 Ezt meghallá az Úr, és elhalasztá; és tûz gerjedett Jákobra, és harag szállt Izraelre; 
77:23 mert nem hittek az Istenben, és nem bíztak az õ szabadításában. 
77:24 És parancsolt onnan felõl a felhõknek, és megnyitá az ég ajtait, 
77:25 és mannát hullatott nekik eledelûl, és mennyei kenyeret adott nekik. 
77:26 Az angyalok kenyerét ette az ember; eledelt küldött nekik bõséggel. 
77:26 Elvivé a napkeleti szelet az égrõl, és elhozá erejével a délit. 
77:27 És mint a port, úgy hullatta nekik a húst, és a tollas madarakat, mint a tenger fövenyét. 
77:28 És táboruk közepére estek az õ sátoraik körûl. 
77:29 És evének, és igen jóllakának, és kivánságukat teljesíté, 
77:30 és nem csalatkoztak meg kivánságukban. De még szájokban volt étkök, 
77:31 és már az Isten haragja rájok szállott, és megölé azok kövéreit, Izrael választottait megakadályozá. 
77:32 Mindezek mellett mégis vétkeztek, és nem hittek az õ csodáinak. 
77:33 És elfogytak napjaik hiúságban, és esztendeik sietséggel. 
77:34 Midõn ölte õket, keresték õt, és megtértek, és korán reggel hozzája jöttek, 
77:35 és megemlékeztek, hogy Isten az õ segítõjök, és a fölséges Isten az õ megváltójok. 
77:36 De csak szájokkal szerették õt, és nyelvökkel hazudtak neki. 
77:37 Mert szivök hozzája nem volt igaz, és nem találtattak hiveknek az õ szövetségében. 
77:38 Ô pedig irgalmas, és megkegyelmez bûneiknek, és nem veszti el õket. 
77:39 És gyakran volt azon, hogy elfordítsa haragját, és nem gerjeszté föl egészen haragját, 
77:40 és megemlékezett, hogy nem egyebek, mint test, elenyészõ és vissza nem térõ lehelet. 
77:41 Hányszor búsították õt a pusztában, s indították õt haragra a vizetlen helyen? 
77:41 És újra meg újra kisértették az Istent, és Izrael Szentét boszantották. 
77:42 Nem emlékeztek meg az õ kezérõl, ama napról, melyen megszabadította õket a nyomorgató kezébõl, 
77:43 mint vitte véghez Egyiptomban jeleit, és csodáit Tanis mezején, 
77:44 midõn vérré változtatta azok folyóvizeit és árjait, hogy nem ihattak; 
77:45 mindenféle legyet bocsátott rájok, mely megemészté õket; és békát, mely elpusztitá õket; 
77:46 és a ragyának adá gyümölcsüket, és termesztményeiket a sáskának; 
77:47 és elverte jégesõvel szõlõiket, és szederfáikat dérrel; 
77:48 és a jégesõnek adá barmaikat, és jószágukat a tûznek; 
77:49 midõn rájok bocsátotta boszankodása haragját, a boszankodást és haragot és szorongatást, csapásokat a gonosz angyalok által; 
77:50 midõn utat csinált haragja ösvényének, s nem kimélte a haláltól lelköket, és barmaikat a halálnak szánta; 
77:51 és megölt minden elsõszülöttet Egyiptom földén, minden munkájok zsengéit Kám hajlékaiban;
77:52 és elvitte népét, mint a juhokat, és hordozta õket, mint nyájat a pusztában, 
77:53 és kivezette õket reménységben, és nem féltek; és ellenségeiket a tenger elborította; 
77:54 és bevitte õket megszenteltetése hegyére, a hegyre, melyet az õ jobbja szerzett; és kiûzte szinök elöl a nemzeteket, és elosztá nekik a földet sors által az osztás kötelével; 
77:55 és megtelepité azok hajlékiban Izrael nemzetségeit, 
77:56 és õk kisértették és boszantották a fölséges Istent, és nem õrzötték meg bizonyságait, 
77:57 és elfordúltak, és nem tarták meg a kötést, mint atyáik, csalárd kézívként hátrafordúltak. 
77:58 Haragra indíták õt halmaikon, és faragott képeikkel boszuállásra ingerlék õt. 
77:59 Meghallotta ezt Isten, és megvetette és igen megútálta Izraelt, 
77:60 és elhagyta Silóban hajlékát, az õ hajlékát, hol az emberek között lakott, 
77:61 és fogságra adá azok erejét, és azok szépségét az ellenség kezeibe, 
77:62 és fegyver alá juttatta népét, és örökségét megvetette. 
77:63 Ifjait tûz emésztette meg; és szûzeit senki sem siratta. 
77:64 Papjai fegyver által hullottak el; és özvegyeiken senki sem siránkozott. 
77:65 Akkor mintegy álomból fölserkent az Úr, mint a bortól megrészegûlt hatalmas. 
77:66 És megveré ellenségeit hátúl; örök gyalázatot tett rajtok. 
77:67 És megvetette József hajlékát, és nem választá Efraim nemzetségét; 
77:68 hanem Júda nemzetségét választotta, Sion hegyét, melyet szeretett. 
77:69 És fölépíté szent helyét, mint az egyszarvú szarvát, a földön, melyet örökre alapított. 
77:70 És Dávidot, az õ szolgáját választotta, és elvevé õt a juhok nyájaitól, a tejelõk mögûl hozta el õt, 
77:71 hogy legeltesse szolgáját, Jákobot, és örökségét, Izraelt. 
77:72 És legeltette õket szivének ártatlanságában, és kezeinek okossága szerint vezérlette õket. 
