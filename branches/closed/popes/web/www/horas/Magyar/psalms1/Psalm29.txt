29:1 Magasztallak téged, Uram! mert fölemeltél engem, és nem hagytad örülni ellenségimet fölöttem. 
29:2 Uram, Istenem! hozzád kiáltottam, és meggyógyítottál engem. 
29:3 Uram! kihoztad a pokolból lelkemet; kiszabadítottál engem a sírgödörbe menõk közõl. 
29:4 Zengjetek az Úrnak ti õ szentei! és áldjátok az õ szentsége emlékezetét. 
29:5 Mert büntetés van boszankodásában, és élet az õ jóakaratjában. 
29:6 Este betér a sirás, és reggel az öröm. 
29:7 Én pedig mondtam bõvelkedésemben: Nem fogok ingani mindörökké! 
29:8 Mert, Uram! te jóvoltod szerint erõt adtál dicsõségemnek. 
29:9 De elfordítottad tõlem orczádat, és megháborodtam. 
29:10 Hozzád kiáltottam, Uram! és Istenemnek könyörögtem. 
29:11 Mi haszna az én véremnek, ha rothadásba leszállok? 
29:12 Vajjon a por fog-e áldani téged, vagy hirdetendi-e igazságodat? 
29:13 Hallotta az Úr, és könyörült rajtam; az Úr segítõm lett. 
29:14 Sírásomat örömre fordítottad nekem; elszaggattad szõrzsákomat, és körûlvettél engem vígasággal, 
29:15 hogy énekeljen neked az én dicsõségem, és ne szomoríttassam meg; Uram, Istenem! hálát adok neked mindörökké. 
