50:1 (A karvezetõnek - Dávid zsoltára)
50:2 (amikor Nátán próféta fölkereste, mivel együtt volt Batsebával.)
50:3 Könyörülj rajtam, Istenem, hiszen irgalmas és jóságos vagy, mérhetetlen irgalmadban töröld el gonoszságomat!
50:4 Mosd le bûnömet teljesen, tisztíts meg vétkemtõl!
50:5 Gonoszságomat beismerem, bûnöm elõttem lebeg szüntelen.
50:6 Egyedül teellened vétettem, ami színed elõtt gonosz, azt tettem. Te igazságosan ítélkezel, s méltányos vagy végzésedben.
50:7 Lásd, én vétekben születtem, már akkor bûnös voltam, mikor anyám fogant.
50:8 De nézd, te az igaz szívben leled örömöd - taníts meg hát a bölcsesség titkára!
50:9 Hints meg izsóppal és megtisztulok, moss meg és a hónál fehérebb leszek!
50:10 Hadd halljam örömnek és boldogságnak hírét s ujjongani fognak megtört csontjaim.
50:11 Fordítsd el arcod bûneimtõl, s töröld el minden gonoszságomat!
50:12 Teremts új szívet belém, s éleszd fel bennem újra az erõs lelkületet!
50:13 Ne taszíts el színed elõl, és szent lelkedet ne vond meg tõlem!
50:14 Add meg újra üdvösséged örömét, erõsíts meg a készséges lelkületben!
50:15 Akkor utat mutatok majd a tévelygõknek, és megtérnek hozzád a bûnösök.
50:16 Ments meg a vértõl, üdvösségem Istene, s nyelvem áldani fogja igazságosságodat.
50:17 Nyisd meg, Uram, ajkamat, és szám hirdetni fogja dicsõségedet.
50:18 Az áldozatok nem szereznek neked örömet, ha égõáldozatot hozok, nem fogadod el.
50:19 Áldozatom a bûnbánó lélek, az alázatos és töredelmes szívet nem veted meg.
50:20 Jóságodban, Uram, légy kegyes Sionhoz, építsd fel újra Jeruzsálem falait!
50:21 Akkor majd tetszenek neked az igaz áldozatok, az égõ- és a teljes áldozat, akkor majd fiatal tulkokat visznek oltárodra.
