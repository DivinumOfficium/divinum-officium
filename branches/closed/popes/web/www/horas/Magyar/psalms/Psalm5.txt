5:1 (A karvezetõnek, fuvolára - Dávid zsoltára.)
5:2 Hallgasd meg szavamat, Uram, figyelj esdeklésemre!
5:3 Hangos imádságom jusson eléd, Királyom és Istenem! Hiszen hozzád könyörgök,
5:4 Uram, virradatkor már hallod kiáltozásomat, már reggel eléd tárom kérésemet és várok.
5:5 Te nem olyan Isten vagy, akinek az álnokság tetszik. A rossznak nincs maradása elõtted,
5:6 az elvakultak nem állhatnak meg színed elõtt. A gonosztevõket gyûlölöd mind,
5:7 és megsemmisíted a képmutatókat. A véres kezû, az álnok ember irtózatos az Úr szemében.
5:8 De én kegyelmed bõségébõl házadba léphetek, és szent templomod elõtt leborulhatok félelmeddel telve.
5:9 Uram, te igaz vagy, vezess hát, ellenségeim ellenére is, s tedd járhatóvá elõttem ösvényedet!
5:10 Szájukban nincs igazság, szívükben gonoszat forralnak. Torkuk nyitott sír, nyelvük hízelgésre hajlik.
5:11 Büntesd meg õket érte, Istenem, hadd essenek saját csapdájukba! Számtalan gonoszságuk miatt taszítsd el õket, mivel ellened szegültek.
5:12 De örüljenek azok, akik hozzád menekülnek, ujjongjanak mindörökké! Oltalmazd õket s add, hogy benned leljék örömüket, akik tisztelik nevedet!
5:13 Hiszen te megáldod, Uram, az igazat, kegyelmed pajzsként borul föléje.
