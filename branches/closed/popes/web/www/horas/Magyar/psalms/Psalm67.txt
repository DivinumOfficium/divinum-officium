67:1 (A karvezetõnek - Dávid zsoltára.)
67:2 Fölkel az Isten, ellenségei szétszóródnak, futnak színe elõl, akik gyûlölik.
67:3 Eloszlanak, mint a füst eloszlik. Ahogy a viasz elolvad a tûznél, úgy semmisülnek meg a bûnösök Isten színe elõtt.
67:4 Az igazak ellenben örülnek, ujjonganak Isten színe elõtt, ujjonganak örömükben.
67:5 Énekeljetek az Úrnak, zengjetek nevének dicséretet, készítsétek neki az utat, amely átvezet a felhõk fölött! Örüljetek az Úrban, ujjongjatok színe elõtt!
67:6 Az árvák atyja, özvegyek védelmezõje - ez az Isten szent hajlékában.
67:7 Isten otthont ad a hontalannak, a fogolynak visszaadja szabadságát. Csak a lázadók maradnak a kietlen pusztán.
67:8 Istenünk, te néped elõtt vonultál, amikor a pusztában áthaladtál:
67:9 megremegett akkor a föld, Isten színe elõtt szétfolytak az egek, Istennek, Izrael Istenének színe elõtt.
67:10 Örökségednek bõ esõt adtál, Istenünk, amikor elgyengült, erõre kapattad.
67:11 Itt adtál nyájadnak, Istenünk, hazát, jóságodban szerezted azt a szegénynek.
67:12 Az Úr üzenetet bíz a hírvivõkre: A Mindenható elûzött hatalmas sereget.
67:13 Királyok menekülnek, seregek futottak, a ház szépe zsákmányt osztott.
67:14 Amikor ott táboroztak a karámok között, a galamb szárnyát ezüsttel rakták ki, zöldellõ arany csillogott szárnyain.
67:15 Ékszerük, mint hó a Calmonon.
67:16 Básán hegye Isten hegye, Básán hegye magas csúcs.
67:17 Miért nézitek irigykedve, ti magas kúpok, azt a hegyet, amit Isten lakóhelyül választott? Igen, az Úr ott lakik örökre.
67:18 Isten kocsija tömérdek, ezerszer ezer. Így vonul az Úr a Siontól a szentélybe.
67:19 Felszálltál a magasba, foglyaidat magaddal vitted, embereket tettél magadévá, ó Isten, olyanokat is, akik konokul ellenálltak házadnak, Uram.
67:20 Áldott legyen az Úr mindennap, õ viseli terhünket.
67:21 Isten a mi üdvösségünk! Üdvösség Istene a mi Istenünk, az Úr, a Hatalmas megóv a haláltól.
67:22 Valóban, az Isten szétzúzza ellenségei fejét, az üstökét azoknak, akik bûnben élnek.
67:23 Így szól az Úr: Lehozom õket Básánból, kihozom õket a tenger mélyébõl,
67:24 hogy lábadat vérükben fürösszed, s kutyáid is falják fel ellenségeidbõl részüket.
67:25 Látjuk bevonulásodat, Istenünk, királyunk és Istenünk bevonulását a szentélybe.
67:26 Elöl az énekesek, majd a hárfások következnek, közben a leányok, dobjaikat verve.
67:27 Magasztaljátok Istent ünnepi kórusban, magasztaljátok Istent, kik Izraeltõl származtok!
67:28 Itt van Benjamin, a legfiatalabb - legelöl megy. Itt vannak Júda elõkelõi csapatostul. Zebulun elõkelõi, Naftali elõkelõi.
67:29 Isten, mutasd meg hatalmadat, Isten, aki értünk munkálkodol!
67:30 Templomod tiszteletére, amely Jeruzsálemben áll, királyok szentelnek neked áldozatot.
67:31 Hatalmad mutasd meg a nádas vadjain, a tulkok csordáján s a népek borjain. Hódoljanak neked arany és ezüst ékszerekkel! Szórd szét a népeket, amelyek a harcban lelik örömüket!
67:32 Jöjjenek Egyiptom nagyjai, Etiópia nyújtsa ki kezét Isten felé,
67:33 föld birodalmai, énekeljetek Istennek! Zengjetek dicséretet az Úrnak,
67:34 aki áthalad az egek egein, az õsrégi egeken. Íme, hallatja hangját, szavának erejét.
67:35 Ismerjétek el Isten hatalmát! Fölsége Izrael fölött tündököl, magasan a felhõkben felragyog hatalma.
67:36 Félelmetes az Isten az õ szent helyén, Izrael Istene, õ ad népének erõt és hatalmat. Áldott legyen az Isten!
