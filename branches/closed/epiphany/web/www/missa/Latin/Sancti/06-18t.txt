[Rank]
SS. Marci et Marcellini Martyrum;;Simplex;;1.1;;vide C3b

[Rule]
vide C3b;
Gloria

[Introitus]
!Ps 36:39
v. Salus autem justórum a Dómino: et protéctor eórum est in témpore~
tribulatiónis.
!Ps 36:1
Noli æmulári in malignántibus: neque zeláveris faciéntes iniquitátem.
&Gloria
v. Salus autem justórum a Dómino: et protéctor eórum est in témpore~
tribulatiónis.

[Oratio]
Præsta, quaesumus, omnípotens Deus: ut, qui sanctórum Mártyrum tuórum Marci et~
Marcelliáni natalítia cólimus; a cunctis malis imminéntibus eórum~
intercessiónibus liberémur.
$Per Dominum

[Lectio]
Léctio Epístolæ beáti Pauli Apóstoli ad Romános.
!Rom 5:1-5
Patres: Justificáti ex fide, pacem habeámus ad Deum per Dóminum nostrum Jesum Christum: per quem et habémus accéssum per fidem in grátiam istam, in qua stamus, et gloriámur in spe glóriæ filiórum Dei. Non solum autem, sed et gloriámur in tribulatiónibus: sciéntes, quod tribulátio patiéntiam operátur, patiéntia autem probatiónem, probátio vero spem, spes autem non confúndit: quia cáritas Dei diffúsa est in córdibus nostris per Spíritum Sanctum, qui datus est nobis.

[Graduale]
!Sap 3:1-2; 3:3
Justórum ánimæ in manu Die sunt, et non tanget illos torméntum malítiæ.
V. Visi sunt óculis insipiéntium mori: illi autem sunt in pace. Allelúja,~
allelúja.
V. Hæc est vera fratérnitas, quæ numquam potuit violári certámine: qui, effúso~
sánguine, secúti sunt Dóminum. Allelúja.

[Evangelium]
Sequéntia ++ sancti Evangélii secúndum Lucam.
!Luke 11:47-51
In illo témpore: Dicebat Jesus scribis et pharisaeis: Væ vobis, qui ædificátis~
monuménta prophetárum: patres autem vestri occidérunt illos. Profécto~
testificámini, quod consentítis opéribus patrum vestrórum: quóniam ipsi quidem~
eos occidérunt, vos autem ædificátis eórum sepúlcra. Proptérea et sapiéntia Dei~
dixit: Mittam ad illos prophétas et apóstolos, et ex illis occídent et~
persequéntur: ut inquirátur sanguis ómnium prophetárum, qui effúsus est a~
constitutióne mundi a generatióne ista, a sánguine Abel usque ad sánguinem~
Zacharíæ, qui périit inter altáre et ædem. Ita dico vobis, requirátur ab hac~
generatióne.

[Offertorium]
!Ps 123:7
Anima nostra, sicut passer, erépta est de láqueo venántium: láqueus contrítus~
est, et nos liberáti sumus.

[Secreta]
Múnera tibi, Dómine, dicáta sanctífica: et, intercedéntibus sanctis Martýribus~
tuis Marco et Marcelliáno, per eadem nos placátus inténde.
$Per Dominum

[Communio]
!Matth 25:40; 25:34
Amen, dico vobis, quod uni ex mínimis meis fecístis, mihi fecístis: veníte,~
benedícti Patris mei, possidéte parátum vobis regnum ab inítio saeculi.

[Postcommunio]
Salutáris tui, Dómine, múnere satiáti, súpplices exorámus: ut, cujus lætámur~
gustu, intercedéntibus sanctis Martýribus tuis Marco et Marcelliáno, renovémur~
efféctu.
$Per Dominum

[GradualeP]
Allelúja, allelúja.
V. Hæc est vera fratérnitas,quæ numquam potuit violári certámine: qui, effúso~
sánguine, secúti sunt Dóminum. Allelúja.
V. Te Martyrum candidátus laudat exércitus, Dómine. Allelúja.

