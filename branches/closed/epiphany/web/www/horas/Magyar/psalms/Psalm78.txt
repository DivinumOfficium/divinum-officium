78:1 (Aszaf zsoltára.) Uram, pogányok törtek be örökségedbe, szent templomodat meggyalázták. Jeruzsálemet romhalmazzá tették.
78:2 Szolgáid testét prédául vetették az égi madaraknak, híveid húsát a föld vadjainak.
78:3 Jeruzsálem körül ontották vérüket, mint a vizet, és nem akadt senki, hogy eltemesse õket.
78:4 Szomszédainknak szitok tárgya lettünk, csúfság és nevetség azoknak, akik körülöttünk laknak.
78:5 Meddig még Uram? Örökre haragudni akarsz? Meddig izzik még bosszúd, mint a tûz?
78:6 Öntsd ki haragod a pogányokra, akik nem ismernek, az országokra, amelyek neved nem tisztelik,
78:7 amiért Jákobot eltiporták s lakóhelyét pusztasággá tették.
78:8 Atyáink bûneit ne rajtunk torold meg, siess elénk irgalmaddal, mert egészen nyomorultak lettünk.
78:9 Neved dicsõségéért ments meg minket, Istenünk, szabadítónk! Bocsásd meg, Urunk, bûneinket, ments meg minket a nevedért!
78:10 Miért mondják a pogányok: Hol van hát Istenük? Szemük elõtt legyen nyilvánvaló bosszúd a pogányokon, szolgáid véréért, amit kiontottak.
78:11 Hatoljon fel hozzád a foglyok nyögése, szabadítsa ki erõs karod a halálra szántakat!
78:12 Szomszédainknak add vissza hétszeresen a gyalázatot, amellyel illettek, Uram!
78:13 Mi pedig, a te néped és nyájad juhai, magasztalni fogunk mindörökké, s nemzedékrõl nemzedékre hirdetjük dicsõségedet.
