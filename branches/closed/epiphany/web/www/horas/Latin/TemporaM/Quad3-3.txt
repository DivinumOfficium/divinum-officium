[Rank]
Feria Quarta infra Hebdomadam III in Quadragesima;;Feria major;;2

[Rule]

[Lectio1]
Lectio Sancti Evangelii secundum Matthaeum
!Matt 15:1-20
In illo tempore: Accesserunt ad Jesum ab Hierosolymis scribae~
et pharisaei dicentes: Quare discipuli tui transgrediuntur traditionem~
seniorum? Et reliqua.
_
Homilia sancti Hieronomi Presbyteri
!Lib. 2. Comment. in cap. 15. Matthaei
Mira pharisaeorum scribarumque stultitia. Dei Filium arguunt, quare hominum~
traditiones et pracepta non servet: Non enim lavant manus suas, cum panem~
manducant. Manus, id est opera, non corporis utique, sed anima; lavandae sunt,~
ut fiat in illis verbum Dei. Ipse autem respondens ait illis: Quare et vos~
transgredimini mandatum Dei propter traditionem vestram? Falsam calumniam vera~
responsione confutat. Cum, inquit, vos propter traditionem hominum praecepta~
Domini negligatis; quare discipulos meos arguendos putatis, quod seniorum jussa~
parvipendant, ut Dei scita custodiant?

[Responsory1]
@TemporaM/Quad3-0:Responsory7

[Lectio2]
Nam Deus dixit: Honora patrem et matrem: et, Qui maledixerit patri, vel matri,~
morte moriatur. Vos autem dicitis: Quicumque dixerit patri, vel matri: Munus~
quodcumque est ex me, tibi proderit: et non honorificabit patrem suum, aut~
matrem suam. Honor in Scripturis non tantum in salutationibus et officiis~
deferendis, quantum in eleemosynis, ac munerum oblatione sentitur. Honora,~
inquit Apostolus, viduas, quae vere viduae sunt. Hic honor donum intelligitur.~
Et in alio loco: Presbyteri duplici honore honorandi sunt, maxime qui laborant~
in verbo et doctrina Dei. Et per hoc mandatum jubemur bovi trituranti os non~
claudere: et dignus sit operarius mercede sua.

[Responsory2]
@TemporaM/Quad3-0:Responsory8

[Lectio3]
Praeceperat Dominus, vel imbecillitates, vel aetates, vel penurias parentum~
considerans, ut filii honorarent, etiam in vitae necessariis ministrandis,~
parentes suos. Hanc providentissimam Dei legem volentes scribae et pharisaei~
subvertere, ut impietatem sub nomine pietatis inducerent, docuerunt possimos~
filios, ut si quis ea, quae parentibus offerenda sunt, Deo vovere voluerit, qui~
verus est pater, oblatio Domini praeponatur parentum muneribus: vel certe ipsi~
parentes, quae Deo consecrata cernebant, ne sacrilegii crimen incurrerent,~
declinantes, egestate conficiebantur. Atque ita fiebat, ut oblatio liberorum sub~
occasione templi et Dei, in sacerdotum lucra cederet.

[Responsory3]
@TemporaM/Quad3-0:Responsory9

[Ant 2]
Audite et intelligite * traditiones quas Dominus dedit nobis

[Oratio 2]
Praesta nobis quaesumus Domine, ut salutaribus jejuniis eruditi a noxiis quoque~
vitiis abstinentes, propitiationem tuam facilius impertemus
$Per Dominum

[Ant 3]
Non lotis manibus * manducare non coinquinat hominem

[Oratio 3]
Concede quaesumus omnipotens Deus, ut qui protectionis tuae gratiam quaerimus~
liberati a malis omnibus, secura tibi mente serviamus
$Per Dominum

[LectioE]
v. Sequentia Sancti Evangelii secundum Matthaeum
!Matt 15:1-20
15:1 Tunc accesserunt ad eum ab Jerosolymis scribae et pharisaei, dicentes:
15:2 Quare discipuli tui transgrediuntur traditionem seniorum? non enim lavant manus suas cum panem manducant.
15:3 Ipse autem respondens ait illis: Quare et vos transgredimini mandatum Dei propter traditionem vestram? Nam Deus dixit:
15:4 Honora patrem, et matrem: et, Qui maledixerit patri, vel matri, morte moriatur.
15:5 Vos autem dicitis: Quicumque dixerit patri, vel matri: Munus, quodcumque est ex me, tibi proderit:
15:6 et non honorificabit patrem suum, aut matrem suam: et irritum fecistis mandatum Dei propter traditionem vestram.
15:7 Hypocritae, bene prophetavit de vobis Isaias, dicens:
15:8 Populus hic labiis me honorat: cor autem eorum longe est a me.
15:9 Sine causa autem colunt me, docentes doctrinas et mandata hominum.
15:10 Et convocatis ad se turbis, dixit eis: Audite, et intelligite.
15:11 Non quod intrat in os, coinquinat hominem: sed quod procedit ex ore, hoc coinquinat hominem.
15:12 Tunc accedentes discipuli ejus, dixerunt ei: Scis quia pharisaei audito verbo hoc, scandalizati sunt?
15:13 At ille respondens ait: Omnis plantatio, quam non plantavit Pater meus caelestis, eradicabitur.
15:14 Sinite illos: caeci sunt, et duces caecorum; caecus autem si caeco ducatum praestet, ambo in foveam cadunt.
15:15 Respondens autem Petrus dixit ei: Edissere nobis parabolam istam.
15:16 At ille dixit: Adhuc et vos sine intellectu estis?
15:17 Non intelligitis quia omne quod in os intrat, in ventrem vadit, et in secessum emittitur?
15:18 Quae autem procedunt de ore, de corde exeunt, et ea coinquinant hominem:
15:19 de corde enim exeunt cogitationes malae, homicidia, adulteria, fornicationes, furta, falsa testimonia, blasphemiae:
15:20 haec sunt, quae coinquinant hominem. Non lotis autem manibus manducare, non coinquinat hominem.
$Te decet
