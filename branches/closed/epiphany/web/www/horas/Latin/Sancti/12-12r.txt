[Rank]
Beatae Mariae Virginis Guadalupae;;Duplex;;3;;vide C11

[Rank1960]
Beatae Mariae Virginis Guadalupae;;Duplex;;3;;vide C11

[RankNewcal]
Beatae Mariae Virginis Guadalupae;;Duplex optional;;2.5;;vide C11

[Rule]
vide C11;
Psalmi Dominica
9 lectiones;
Doxology=Nat
Ipsa Virgo Virginum

[Ant Vespera]
Quae est ista * quae processit sicut sol, et formosa tamquam Jerusalem;;109
Viderunt eam * filiae Sion vernantem in floribus rosarum, et beatissimam praedicaverunt;;112
Flores apparuerunt * in terra nostra: te laudamus, Sancta Dei Genetrix;;121
Cantate ei * canticum novum: Annuntiate inter gentes gloriam ejus;;126
Tu gloria * Jerusalem, tu laetitia Israël, tu honorificentia populi tui;;147

[Capitulum Vespera]
!Prov 8:34-35
v. Beatus homo qui audit me, et qui vigilat ad fores meas quotidie, et observat ad postes ostii mei. Qui me invenerit, inveniet vitam, et hauriet salutem a Domino.
$Deo gratias

[Versum 1]
V. Non fecit taliter omni nationi.
R. Et judicia sua non manifestavit eis.

[Ant 1]
Elegi et sanctificavi locum istum; * Ut sit ibi nomen meum, et permaneant oculi mei, et cor meum ibi cunctis diebus.

[Ant 3]
Leva in circuitu * oculos tuos, et vide: omnes isti congregati sunt, venerunt tibi: filii tui de longe venient, et filiae tuae de latere surgent.

[Oratio]
Deus, qui sub beatissimae Virginis Mariae singulari patrocinio constitutos perpetuis beneficiis nos cumulari voluisti: praesta supplicibus tuis; ut, cujus hodie commemoratione laetamur in terris, ejus conspectu perfruamur in caelis.
$Per Dominum

[Ant Matutinum]
A solis ortu * usque ad occasum, magnum est nomen meum in gentibus;;8
Ego in altissimis * habitavi, et thronus meus in columna nubis;;18
Inventa sum * a non quaerentibus me; palam apparui iis, qui me non interrogabant;;23
V. Notum fecit Dominus salutare suum.
R. In conspectus gentium revelavit gloriam suam.
Signum magnum * apparuit in caelo: Mulier amicta sole, et luna sub pedibus ejus;;44
Populus qui ambulabat * in tenebris, vidit lucem magnam: habitantibus in regione umbrae mortis, lux orta est eis;;45
Viderunt omnes * termini terrae * salutare Dei nostri;;86
V. Introibimus in tabernaculum ejus.
R. Adorabimus in loco, ubi steterunt pedes ejus
Tabernaculum Dei * Maria, in medio Civitatis ejus, et non commovebitur;;95
Egressus es * in salutem populi tui, in salutem cum Christo tuo;;96
Gloriosa * dicta sunt de te, civitas Dei: fundavit te Dominus in montibus sanctis;;97
V. Filii tui de longe venient.
R. Et filiae tuae de latere surgent.

[Lectio1]
De Libro Ecclesiatici
!Sir 25:5-13
5 Quae in juventute tua non congregasti, quomodo in senectute tua invenies?
6 Quam speciosum canitiei judicium, et presbyteris cognoscere consilium !
7 Quam speciosa veteranis sapientia, et gloriosus intellectus et consilium !
8 Corona senum multa peritia, et gloria illorum timor Dei.
9 Novem insuspicabilia cordis magnificavi: et decimum dicam in lingua hominibus:
10 homo qui jucundatur in filiis, vivens et videns subversionem inimicorum suorum.
11 Beatus qui habitat cum muliere sensata, et qui lingua sua non est lapsus, et qui non servivit indignis se.
12 Beatus qui invenit amicum verum, et qui enarrat justitiam auri audienti.
13 Quam magnus qui invenit sapientiam et scientiam ! sed non est super timentem Dominum.

[Responsory1]
R. Vidi speciosam sicut columbam ascendentem desuper rivos aquarum: cujus inaestimabilis odor erat nimis in vestimentis ejus:
* Et sicut dies verni circumdabant eam flores rosarum, et lilia convallium.
V. Quae est ista, quae ascendit super desertum sicut virgule fumi, ex aromatibus myrrhae et thuris?
R. Et sicut dies verni circumdabant eam flores rosarum, et lilia convallium.

[Lectio2]
!Sir 24:14-21
14 Ab initio et ante saecula creata sum, et usque ad futurum saeculum non desinam: et in habitatione sancta coram ipso ministravi.
15 Et sic in Sion firmata sum, et in civitate sanctificata similiter requievi, et in Jerusalem potestas mea.
16 Et radicavi in populo honorificato, et in parte Dei mei hereditas illius, et in plenitudine sanctorum detentio mea.
17 Quasi cedrus exaltata sum in Libano, et quasi cypressus in monte Sion:
18 quasi palma exaltata sum in Cades, et quasi plantatio rosae in Jericho:
19 quasi oliva speciosa in campis, et quasi platanus exaltata sum juxta aquam in plateis.
20 Sicut cinnamomum et balsamum aromatizans odorem dedi; quasi myrrha electa dedi suavitatem odoris:
21 et quasi storax, et galbanus, et ungula, et gutta, et quasi Libanus non incisus vaporavi habitationem meam, et quasi balsamum non mistum odor meus.

[Responsory2]
R. Quae est ista, quae ascendit sicut aurora consurgens, pulchra ut luna, electa ut sol?
* Terribilis ut castrorum acies ordinata?
V. Filia Sion, tota formosa et suavis es, pulchra ut luna, electa ut sol.
R. Terribilis ut castrorum acies ordinata?

[Lectio3]
!Sir 24:22-31
22 Ego quasi terebinthus extendi ramos meos, et rami mei honoris et gratiae.
23 Ego quasi vitis fructificavi suavitatem odoris: et flores mei fructus honoris et honestatis.
24 Ego mater pulchrae dilectionis, et timoris, et agnitionis, et sanctae spei.
25 In me gratia omnis viae et veritatis: in me omnis spes vitae et virtutis.
26 Transite ad me, omnes qui concupiscitis me, et a generationibus meis implemini:
27 spiritus enim meus super mel dulcis, et hereditas mea super mel et favum.
28 Memoria mea in generatione saeculorum.
29 Qui edunt me, adhuc esurient, et qui bibunt me, adhuc sitient.
30 Qui audit me non confundetur, et qui operantur in me non peccabunt:
31 qui elucidant me, vitam aeternam habebunt.

[Responsory3]
R. Quae est ista, quae processit sicut sol, et formosa tamquam Jerusalem?
* Viderunt eam filiae Sion, et beatam dixerunt, et reginae laudaverunt eam.
V. Et sicut dies verni circumdabant eam flores rosarum, et lilia convallium
R. Viderunt eam filiae Sion, et beatam dixerunt, et reginae laudaverunt eam.
&Gloria
R. Viderunt eam filiae Sion, et beatam dixerunt, et reginae laudaverunt eam.

[Lectio4]
Anno a reparata salute millesimo quingentesimo trigesimo primo, Deipara Virgo Joanni Didaco, pio rudique neophyto, Mexici in colle Tepejacensi, uti antiqua et constanti traditione mandatur, sese videndam praebuit, eumque peramanter alloquens, Episcopum adire, ipsique aedem inibi sibi sacram excitandam nuntiare jussit. Rei veritatem solerter exploraturus, responsionem distulit Joannes de Zumarraga, loci Antistites: ac neophyto, Beatissimae Virginis aspectu imperioque rursus permoto, legationemque lacrymis et precibus iteranti, praecepit, ut signum, quo magnae Dei matris ostenderetur voluntas, enixe peteret.

[Responsory4]
R. Signum magnum apparuit in caelo: Mulier amicta sole, et luna sub pedibus ejus,
* Et in capite ejus corona stellarum duodecim.
V. Fundamenta ejus in montibus sanctis, diligit Dominus portas Sion super omnia tabernacula Jacob.
R. Et in capite ejus corona stellarum duodecim.

[Lectio5]
Dum viam a colle Tepejacensi remotiorem neophytus arriperet, et Mexicum, ne patruo lethali morbo correpto extrema deessent sacramenta, Sacerdotem advocaturus contenderet, eidem benignissima Virgo tertio occurrit; mœrentem de patrui sanitate certiorem facit; rosasque pulcherrimas, contra loci hyemisque asperitatem, recens obortas, in ejus pallio compositas, Episcopo deferri injungit. Mandatis obsequitur Didacus, cujus in pallio, rosis coram Episcopo effusis, Mariae sanctae imago qua prorsus specie in colle prope urbem sese exhibuerat, mirum in modum depicta conspicitur. Tanto perculsi prodigio religiosam cives effigiem in episcopali sacello rite asservandam curant: quae, paulo post, solemni pompa ad aedem in colle Tepejacensi exstructam translata insigni gentium cunctarum veneratione praefulget.

[Responsory5]
R. Quae est ista, quae ascendit sicut aurora consurgens,
* Pulchra ut luna, electa ut sol?
V. Quasi arcus refulgens inter nebulas gloriae, et quasi flos rosarum in diebus vernis.
R. Pulchra ut luna, electa ut sol?

[Lectio6]
Magnifico deinceps excepta templo, cui Canonicorum Collegium Romani Pontifices ad divini cultus splendorem addiderunt, Mexicanae gentis pietatem in Deiparam summopere adauxit; ingentique abhinc quatuor saeculis colitur populorum ac miraculorum frequentia. Quapropter Eam uti praesentissimum adversus publicas privatasque calamitates praesidium Archiepiscopus Mexicanus ceterique illarum regionum Antistites, omnium ordinum consensione, in primariam adlegerunt universae Mexicanae Nationis Patronam, riteque electam Benedictus decimus quartus auctoritate apostolica declaravit, atque Officium et Missam sub titulo beatae Virginis Guadalupensis, recitari concessit. Leo vero decimus tertius iteratis Mexicanorum Praesulum petitionibus benigne annuens, novissimum hoc Officium, ex Sacrorum Rituum Congregationis consulto, recitari indulsit, Virginisque effigiem prodigiis atque cultu celebrem aurea corona, suo nomine et jussu, solemni ritu condecorari decrevit. Quam quidem quarto idus Octobris anno millesimo octingentesimo nonagesimo quinto coram Episcopis fere omnibus Reipublicae et aliis bene multis ex reliquis Americae partibus illuc confluentibus, maxima incolarum advenarumque frequentia et gratulatione, Archiepiscopus Mexicanus pretiosissimam imposuit. Tandem Pius Decimus sacrorum Antistitum Americae Latinae votis satisfacturus, eamdem beatissimam Virginem Guadalupensem totius Americae Latinae Patronam praecipuam declaravit.

[Responsory6]
R. Elegi et sanctificavi locum istum;
* Ut sit ibi nomen meum, et permaneant oculi mei, et cor meum ibi cunctis diebus.
V. Non fecit taliter omni nationi: et judicia sua non manifestavit eis.
R. Ut sit ibi nomen meum, et permaneant oculi mei, et cor meum ibi cunctis diebus.
&Gloria
R. Ut sit ibi nomen meum, et permaneant oculi mei, et cor meum ibi cunctis diebus.

[Lectio94]
Mexici, in colle Tepeyacensi, anno millesimo quingentesimo trigesimo primo Deipaia Virgo Maria loanni Didaco neophyto, uti pie traditur, sese re videndam  praebuit,  eique  ad antistitem loannem de Zumarraga mandatum dedit, quod et instanter iteravit, de aede sibimet inibi construenda. Episcopus vero signum expetiit. Mox neophytum  patruo morituro sacramenta longinquius ab apparitionis loco quaerentem, tertio visu dignatur alma Mater, a de patrui sanitate serenat, rosasque extra tempus obortas, in eius pallio compositas, ad episcopum deferri iubet. Cuius in conspectu rosis effusis, Mariae imago, ipsi pallio impiessa, uti traditui, mirum in modum praesentibus apparuit. Quae in sacello episcopali primum asservata, dein ad exstructam aedem in colle Tepeyacensi translata, denique in magnifico templo excepta est, quo turmatim plebes Mexicanae magis magisque convenire coeperunt, venerationis gratia et frequentiae miraculorum. Ideoque tamquam praesentissimum praesidium Mexicani antistites, universo populo plaudente, beatam Virginem Mariam de Guadalupe in primariam Patronam gentis Mexicanae elegerunt, quod Benedicus decimus quartus apostolica auctoritate rite confirmavit. Leo tertius decimus sacram effigiem aurea corona, Columbi recurrente die, anno millesino octingentesimo nonagesimo quinto per Mexicanum archiepiscopum decoravit. Sanctus vero Pius decimus beatam Virginem Guadalupensem universae Americae Latinae Patronam declaravit.
&teDeum

[Lectio7]
Lectio sancti Evangelii secundum Lucam
!Luke 1:39-45
In illo tempore: Exsurgens autem Maria in diebus illis, abiit in montana cum festinatione, in civitatem Juda. Et intravit in domum Zachariae, et salutavit Elisabeth. Et reliqua.
_
Homilia sancti Bernardi Abbatis
!De Verbis Apoc. cap. 12 ad finem
Mirabatur Elisabeth personam venientis, dicens: Unde hoc mihi, ut veniat Mater Domini mei ad me? Commendabat et vocem salutantis, adjiciens: Ut facta est vox salutationis tuae in auribus meis, exsultavit in gaudio infans in utero meo: et beatificabat fidem credentis: Beata, inquiens, quae credidisti. Magna quidem praeconia; sed et devota humilitas nihil sibi passa retinere, in eum magis universa refudit, cujus in se beneficia laudabantur.

[Responsory7]
R. Felix namque es, sacra Virgo Maria, et omni laude dignissima:
* Quia ex te ortus est sol justitiae, Christus, Deus noster.
V. Ora pro populo, interveni pro clero, intercede pro devoto femineo sexu: sentiant omnes tuum juvamen, quicumque celebrant tuam sanctam festivitatem.
R. Quia ex te ortus est sol justitiae, Christus, Deus noster.

[Lectio8]
Tu, inquit, magnificas Matrem Domini, sed magnificat anima mea Dominum. In voce mea filium perhibes exsultasse in gaudio, sed exsultavit spiritus meus in Deo, salutari meo: et ipse quoque tamquam amicus sponsi gaudet ad vocem sponsi. Beatam esse dicis, quae credidi; sed credulitatis et beatitudinis causa respectus est supernae pietatis; ut ex hoc magis beatam me dicant omnes generatione, quia ancillam humilem et exiguam respexit Deus. Verumtamen numquid putamus, fratres, Elisabeth sanctam in eo quod per spiritum utique loquebatur errase? Absit. Beata plane quam respexit Deus, et beata quae credidit. Hic enim magnus divinae respectionis exstitit fructus.

[Responsory8]
R. Beatam me dicent omnes generationes,
* Quia fecit mihi Dominus magna qui potens est, et sanctum nomen ejus.
V. Et misericordia ejus a progenie in progenies timentibus eum.
R. Quia fecit mihi Dominus magna qui potens est, et sanctum nomen ejus.
&Gloria
R. Quia fecit mihi Dominus magna qui potens est, et sanctum nomen ejus.

[Lectio9]
Ineffabili siquidem artificio Spiritus superveniens tantae humilitati magnanimitas tanta in secretario virginei cordis accessit, ut quod videlicet nec humilitas tanta minuerit magnanimitatem, nec magnanimitas tanta humilitatem. Sed cum in sua aestimatione tam humilis esset, nihilominus et in promissionis credulitate magnanimis, ut quae nihil alid quam exiguam sese reputabat ancillam, ad inscrutabile sacramentum nullatenus se dubitaret electam, et veram Dei et hominis Genitricem crederet mox futuram. Jam te, Mater misericordiae, per ipsum sincerissimae tuae mentis affectum tuis jacens provoluta pedibus luna, mediatricem sibi apud solem justitiae constitutam, devotis supplicationibus interpellat, ut in lumine tuo videat lumen, et solis gratiam tuo mereatur obtentu, quam vere amavit prae omnibus, et ornavit stola gloriae induens, et coronam pulchritudinis ponens in capite tuo.
&teDeum.

[Ant Laudes]
v. Quae est ista * quae processit sicut sol, et formosa tamquam Jerusalem
Viderunt eam * filiae Sion vernantem in floribus rosarum, et beatissimam praedicaverunt
Flores apparuerunt * in terra nostra: te laudamus, Sancta Dei Genetrix
Cantate ei * canticum novum: Annuntiate inter gentes gloriam ejus
Tu gloria * Jerusalem, tu laetitia Israël, tu honorificentia populi tui

[Capitulum Laudes]
!Prov 8:34-35
v. Beatus homo qui audit me, et qui vigilat ad fores meas quotidie, et observat ad postes ostii mei. Qui me invenerit, inveniet vitam, et hauriet salutem a Domino.
$Deo gratias

[Hymnus Laudes]
v. Alma Parens, omni carens
Corruptelae macula
Quam elegit qui confregit
Dirae mortis vincula.
_
Clemens! praesta, ut, qui festa
Tua gaudent colere,
Gratulentur et laetentur
Verae lucis lumine
_
Primum quidem nobis fidem
Tuis auge precibus,
Spe labentes firma mentes,
Caritate robora.
_
Mater Dei! nostrae spei
Causa et exordium,
Aufer bella et flagella,
Famem, pestem, gladium.
_
Egenorum et vinctorum
Consolare gelitum;
Fave votis, dans aegrotis
Optatum remedium.
_
Pax et quies nostros dies
Faciant laetissimos;
Inimicos fac amicos,
Seda malos homines.
_
O Maria, Mater pia,
Tuum da subsidium,
Ut regnemus et laudemus
Tuum semper Filium.
_
Pater Deus, Fili Deus,
Deus alme Spiritus,
Per aeterna nos guberna
Saecla, Deus Trinitas.
Amen.

[Versum 2]
V. Omnis terra adoret te, et psallat tibi.
R. Psalmum dicat nomini tuo, Domine.

[Ant 2]
Quasi arcus * refulgens inter nebulas gloriae, et quasi flos rosarum in diebus vernis.

[Capitulum Tertia]
!Prov 8:34-35
v. Beatus homo qui audit me, et qui vigilat ad fores meas quotidie, et observat ad postes ostii mei. Qui me invenerit, inveniet vitam, et hauriet salutem a Domino.
$Deo gratias

[Versum 3]
V. Non fecit taliter omni nationi.
R. Et iudicia sua non manifestavit eis.
