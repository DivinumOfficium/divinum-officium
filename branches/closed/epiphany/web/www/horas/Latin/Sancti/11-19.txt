[Rank]
S. Elisabeth Viduae;;Duplex;;3;;vide C7a

[Rule]
vide C7a;
9 lectione
CPapaM=Pontianum;

[Oratio]
Tuorum corda fidelium Deus miserator illustra: et beatae Elisabeth precibus gloriosis fac nos prospera mundi despicere; et caelesti semper consolatione gaudere.
$Per Dominum

[Commemoratio]
!Commemoratio S. Pontiani Papae et Martyris
@Commune/C2:Oratio proper
v. Oremus
Infirmitatem nostram respice omnipotens Deus: et quia pondus propriae actionis
gravat, beati Pontiani Martyris tui atque Pontificis intercessio gloriosa nos
protegat.
$Per Dominum

[Invit]
Laudemus Deum nostrum, * In confessione beatae Elisabeth.

[Lectio4]
Elisabeth Andreae regis Hungariae filia ab infantia Deum timere coepit: et crescens aetate, crevit etiam pietate. Ludovico Lantgravio Hassiae et Thuringiae in conjugem copulata, non minori cura quae Dei, quam quae viri sui erant, exsequebatur. Surgens enim nocturno tempore, orationi diu incumbebat; ac variis misericordiae officiis dedita, viduis, pupillis, aegrotis, egentibus sedulo inserviebat; gravique fame urgente, domus suae frumenta liberaliter erogabat Leprosos hospitio suscipiens, manus eorum et pedes osculabatur. Curandis autem et alendis pauperibus insigne xenodochium construxit

[Lectio5]
Defuncto conjuge, ut Deo liberius serviret, depositis omnibus saecularis gloriae indumentis, vili tunica induta est, atque ordinem Poenitentium sancti Francisci ingressa, patientiae et humilitatis virtute maxime enituit. Nam bonis omnibus exuta, a propriis abdibus ejecta, ab omnibus derelicta, contumelias, irrisiones, obtrectationes invicto animo toleravit, adeo ut summopere gauderet, se talia pro Deo pati. Ad infima quaeque ministeria erga pauperes et segretos se abjiciens, eis necessaria procurabat, solis oleribus et leguminibus pro suo victu contenta.

[Lectio6]
Cum vero in his aliusque plurimis sanctis operibus vitam religiosissime transegisset, finis tandem suae peregrinationis advenit, quem domesticis suis ante praedixit. Cumque defixis in caelum oculis divinae contemplationi vacaret, a Deo mirabiliter recreata, et sacramentis refecta, obdormivit in Domino. Statimque plurima ad ejus tumulum miracula patrata sunt. Quibus auditis, et rite probatis, Gregorius nonus sanctorum numero eam adscripsit.

[Lectio93]
!Commemoratio S. Pontianae Papae et Martyre
Pontianus Romanus praefuit Ecclesiae Alexandro imperatore: qui sanctum Pontificem, propter christianae fidei confessionem, in Sardiniam insulam cum Hippolyto presbytero relegavit. Ubi is pro Christi fide multis calamitatibus afflictus, decimo tertio Kalendas Decembris e vita migravit Ejus corpus Fabiano Pontifice, cum clero Romam delatum, in coemeterio Callisti via Appia sepelitur. Sedit annos quatuor, menses quatuor, dies viginti quinque. Fecit ordinationes duas mense Decembri, quibus creavit presbyteros sex, diaconos quinque, episcopos per diversa loca sex.
&teDeum

[Lectio94]
Elísabeth, Andréæ regis Hungáriæ fília, ab infántia timére Deum cœpit: et, crescens ætáte, crevit étiam pietáte. Ludovíco Lantgrávio Hássiæ et Thuríngiæ in cónjugem copuláta, non minóri cura, quæ Dei quam quæ viri sui erant, exsequebátur. Oratióni assídue incúmbens et misericórdiæ opéribus dédita, víduis, pupíllis, ægrótis, egéntibus sédulo inserviébat, in quorum étiam levámen insígne xenodochíum constrúxit. Defúncto cónjuge, ut Deo libérius servíret, vili túnica indúta est, atque, órdinem Pœniténtium sancti Francísci ingréssa, patiéntiæ et humilitátis virtúte máxime enítuit. Nam bonis ómnibus exúta, a própriis dómibus ejécta, ab ómnibus derelícta, contumélias, irrisiónes, obtrectatiónes invícto ánimo tolerávit, ádeo ut summópere gaudéret se tália pro Deo pati. Cum tandem in sanctis opéribus vitam religiosíssime transegísset, obdormívit in Dómino. Eam, miráculis claram, Gregórius nonus in Sanctórum númerum rétulit.
&teDeum
