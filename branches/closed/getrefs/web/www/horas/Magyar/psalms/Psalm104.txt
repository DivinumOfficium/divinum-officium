104:1 (Alleluja!) Magasztaljátok az Urat, szólítsátok nevét,
104:2 hirdessétek mûveit a népek között! Daloljatok, zenéljetek neki, hirdessétek minden csodáit!
104:3 Dicsekedjetek szent nevében! Akik keresik az Urat, azoknak örüljön a szívük!
104:4 Tekintsetek az Úrra és erejére, keressétek mindig tekintetét!
104:5 Gondoljatok csodáira, amelyeket mûvelt, a jelekre és ajka szavaira!
104:6 Ti, fiai Ábrahámnak, az Úr szolgájának, fiai Jákobnak, az õ választottjának!
104:7 Az Úr a mi Istenünk, ítéletei az egész világon érvényesek.
104:8 Mindvégig emlékezik szövetségére, ígéretére, amelyet ezernyi nemzedékre adott,
104:9 a szövetségre, amelyet Ábrahámmal kötött, az esküre, amelyet Izsáknak esküdött,
104:10 s amelyet Jákobnak szilárd törvényül adott, örök kötésül Izraelnek.
104:11 Így nyilatkozott: Kánaánt neked adom osztályrészül és örökségedül.
104:12 Amikor még kis számban és kevesen, jövevényként éltek azon a földön,
104:13 az egyik törzstõl a másikig, s az egyik országból a másik néphez vándoroltak,
104:14 akkor sem engedte, hogy elnyomják õket, királyokat büntetett miattuk:
104:15 Fölkentjeimet ne érintsétek, prófétáimnak ne ártsatok!
104:16 Aztán éhínséget hozott a földre, összetörte botjukat, a kenyeret.
104:17 De elõreküldött egy férfit számukra, Józsefet, akit szolgaként eladtak.
104:18 Lábát bilincsbe verték, nyakát vasjáromba kényszerítették,
104:19 amíg be nem teljesedett, amit elõre megmondott, amíg az Úr szava nem igazolta õt.
104:20 A király maga küldött, hogy oldják le bilincsét, a népek fejedelme tette szabaddá.
104:21 Megtette házának urává, minden javának intézõjévé,
104:22 hogy akarata szerint vezesse nagyjait, és bölcsességre tanítsa véneit.
104:23 Aztán Izrael átvonult Egyiptomba, Jákob jövevény lett Kám földjén.
104:24 Az Úr megsokasította népét, erõsebbé tette elnyomóinál.
104:25 Majd megváltoztatta szívüket, és meggyûlölték népét, s álnokul bántak szolgáival.
104:26 Akkor Mózest küldte, a szolgáját, és küldte Áront, a választottját.
104:27 Ok jeleit mutatták elõttük, nagy csodáit Kámnak földjén.
104:28 Sötétséget támasztott, sötét lett, de ellenálltak parancsainak.
104:29 Vizüket vérré változtatta, halaikat kipusztította.
104:30 Békákkal borította a földet, egészen a király lakhelyéig.
104:31 Szólt, és légyrajok törtek elõ, és szúnyogok minden határukon.
104:32 Esõ helyett jégverést küldött, és pusztító tûz hullott országukra.
104:33 Tönkretett szõlõt és fügefát, minden mezejükön letörte a fákat.
104:34 Szólt, és sáskák jöttek, meg számtalan pusztító bogár.
104:35 Felfaltak mindent, ami zöldellt a földön, felfalták földjeik termését.
104:36 Lesújtott minden elsõszülöttre, a férfierõ minden zsengéjére.
104:37 Majd kivezette õket arannyal s ezüsttel rakodva, gyengélkedõ nem volt törzseikben.
104:38 Az egyiptomiak örültek kivonulásuknak, mert rettegésben éltek miattuk.
104:39 Felhõt terített az égre, hogy bevonja õket, éjjel pedig tûzzel világított nekik.
104:40 Áhítozásukra fürjeket küldött, és égi kenyérrel lakatta jól õket.
104:41 Sziklát nyitott meg és víz tört elõ, patakban folyt a pusztán végig.
104:42 Mert megemlékezett szent ígéretérõl, amit Ábrahámnak, a szolgájának tett.
104:43 Ujjongás közt vezette ki népét, örömrivalgás közepette választottait.
104:44 Nekik adta a pogányok földjeit, s õk hozzá szerezték a népek kincseit,
104:45 hogy megtartsák törvényeit, hogy teljesítsék parancsait.
