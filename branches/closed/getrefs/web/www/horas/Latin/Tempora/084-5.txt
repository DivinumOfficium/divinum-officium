[Lectio1]
De libro Ecclesiastici.
!Sir 4:1-4
1 Fili, eleemosynam pauperis ne defraudes, et oculos tuos ne transvertas a paupere.
2 Animam esurientem ne despexeris, et non exasperes pauperem in inopia sua.
3 Cor inopis ne afflixeris, et non protrahas datum angustianti.
4 Rogationem contribulati ne abjicias, et non avertas faciem tuam ab egeno.

[Responsory1]
@Tempora/081-0:Responsory4

[Lectio2]
!Sir 4:5-7
5 Ab inope ne avertas oculos tuos propter iram: et non relinquas quaerentibus tibi retro maledicere;
6 maledicentis enim tibi in amaritudine animae, exaudietur deprecatio illius: exaudiet autem eum qui fecit illum.
7 Congregationi pauperum affabilem te facito: et presbytero humilia animam tuam, et magnato humilia caput tuum.

[Responsory2]
@Tempora/081-0:Responsory5

[Lectio3]
!Sir 4:8-11
8 Declina pauperi sine tristitia aurem tuam, et redde debitum tuum, et responde illi pacifica in mansuetudine.
9 Libera eum qui injuriam patitur de manu superbi, et non acide feras in anima tua.
10 In judicando esto pupillis misericors ut pater, et pro viro matri illorum:
11 et eris tu velut filius Altissimi obediens, et miserebitur tui magis quam mater.

[Responsory3]
@Tempora/081-0:Responsory6
