[Lectio1]
De libro Sapientiae.
!Sap 7:1-6
1 Sum quidem et ego mortalis homo, similis omnibus, et ex genere terreni illius qui prior factus est: et in ventre matris figuratus sum caro;
2 decem mensium tempore coagulatus sum in sanguine: ex semine hominis, et delectamento somni conveniente.
3 Et ego natus accepi communem aërem, et in similiter factam decidi terram, et primam vocem similem omnibus emisi plorans.
4 In involumentis nutritus sum, et curis magnis:
5 nemo enim ex regibus aliud habuit nativitatis initium.
6 Unus ergo introitus est omnibus ad vitam, et similis exitus.


[Responsory1]
@TemporaM/081-0:Responsory7

[Lectio2]
!Sap 7:7-10
7 Propter hoc optavi, et datus est mihi sensus; et invocavi, et venit in me spiritus sapientiae:
8 et praeposui illam regnis et sedibus, et divitias nihil esse duxi in comparatione illius.
9 Nec comparavi illi lapidem pretiosum, quoniam omne aurum in comparatione illius arena est exigua, et tamquam lutum aestimabitur argentum in conspectu illius.
10 Super salutem et speciem dilexi illam, et proposui pro luce habere illam, quoniam inextinguibile est lumen illius.


[Responsory2]
@TemporaM/081-1:Responsory2


[Lectio3]
!Sap 7:11-14
11 Venerunt autem mihi omnia bona pariter cum illa, et innumerabilis honestas per manus illius;
12 et laetatus sum in omnibus, quoniam antecedebat me ista sapientia, et ignorabam quoniam horum omnium mater est.
13 Quam sine fictione didici, et sine invidia communico, et honestatem illius non abscondo.
14 Infinitus enim thesaurus est hominibus; quo qui usi sunt, participes facti sunt amicitiae Dei, propter disciplinae dona commendati.


[Responsory3]
@TemporaM/081-1:Responsory3
