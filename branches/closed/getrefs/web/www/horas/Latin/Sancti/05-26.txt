[Rank]
S. Philippi Neri Confessoris;;Duplex;;3;;vide C5

[Rule]
vide C5;
9 lectiones
CPapaM=Eleuthérium;

[Oratio]
Deus, qui beatum Philippum Confessorem tuum Sanctorum tuorum gloria sublimasti: concede propitius; ut cujus solemnitate laetamur, ejus virtutum proficiamus exemplo.
$Per Dominum

[Commemoratio]
!Commemoratio S. Eleutherii Papae Mart.
@Commune/C2:Oratio proper Gregem
$Oremus
Infirmitatem nostram respice omnipotens Deus: et quia pondus propriae actionis
gravat, beati Eleutherii Martyris tui atque Pontificis intercessio gloriosa nos
protegat.
$Per Dominum

[Lectio4]
Philippus Nerius, piis honestisque parentibus Florentiae natus, ab ipsa ineunte aetate non obscura dedit futurae sanctitatis indicia. Adolescens, ampla patrui hereditate dimissa, Romam se contulit; ubi philosophia ac sacris litteris eruditus, totum se Christo dicavit. Ea fuit abstinentia, ut saepe jejunus triduum permanserit. Vigiliis et orationibus intentus, septem Urbis Ecclesias frequenter visitans, apud coemeterium Callisti in caelestium rerum contemplatione pernoctare consuevit. Sacerdos ex obedientia factus, in animarum salute procuranda totus fuit; et in confessionibus audiendis ad extremum usque diem perseverans, innumeros pene filios Christo peperit; quos verbi Dei quotidiano pabulo, sacramentorum frequentia, orationis assiduitate, aliisque piis exercitationibus enutriri cupiens, Oratorii congregationem instituit.

[Lectio5]
Caritate Dei vulneratus languebat jugiter, tantoque cor ejus aestuabat ardore, ut cum intra fines suos contineri non posset, illius sinum, confractis atque elatis duabus costulis, mirabiliter Dominus ampliaverit. Sacrum vero faciens, aut ferventius orans, in aëra quandoque sublatus, mira undique luce fulgere visus fuit. Egenos et pauperes omni caritatis officio prosequebatur: dignus, qui et Angelo in specie pauperis eleemosynam erogaret; et dum egentibus noctu panem deferret, in foveam lapsus, inde pariter ab Angelo incolumis eriperetur. Humilitati addictus, ab honoribus semper abhorruit, atque ecclesiasticas dignitates, etiam primarias, non semel ultro delatas, constantissime recusavit.

[Lectio6]
Prophetiae dono fuit illustris, et in animorum sensibus penetrandis mirifice enituit. Virginitatem perpetuo illibatam servavit: idque assecutus est, ut eos, qui puritatem colerent, ex odore, qui vero secus, ex foetore dignosceret. Absentibus interdum apparuit, iisque periclitantibus opem tulit. Aegrotos plurimos et morti proximos sanitati restituit. Mortuum quoque ad vitam revocavit. Caelestium spirituum, et ipsius Deiparae Virginis frequenter fuit apparitione dignatus, ac plurimorum animas splendore circumfusas in caelum conscendere vidit. Denique anno salutis millesimo quingentesimo nonagesimo quinto, octavo Kalendas Junias, in quem diem inciderat festum Corporis Christi, Sacro maxima spiritus exsultatione peracto, ceterisque functionibus expletis, post mediam noctem, qua praedixerat hora, octogenarius obdormivit in Domino. Quem Gregorius decimus quintus miraculis clarum in Sanctorum numerum retulit.

[Lectio93]
!Pro S. Eleutherio Papa et Martyre.
Eleutherius, Nicopoli in Graecia natus, Aniceti Pontificis diaconus, Commodo imperatore praefuit Ecclesiae. Huic initio pontificatus supplices litterae venerunt a Lucio Britannorum rege, ut se ac suos in Christianorum numerum reciperet. Quam ob rem Fugatium et Damianum, doctos et pios viros, misit in Britanniam, per quos rex et reliqui fidem susciperent. Hoc Pontifice Irenaeus Polycarpi discipulus Romam veniens, ab eo benigne acceptus est. Quo tempore summa pace et quiete fruebatur Ecclesia Dei: ac per totum orbem terrarum, maxime Romae, fides propagabatur. Vixit Eleutherius in pontificatu annos quindecim, dies viginti tres. Fecit ordinationes tres mense Decembri, quibus creavit presbyteros duodecim, diaconos octo, episcopos per diversa loca quindecim: sepultusque est in Vaticano prope corpus sancti Petri.
&teDeum

[Lectio94]
Philíppus Nérius, piis honestísque paréntibus Floréntiæ natus, ampla pátrui hereditáte dimíssa, Romam se cóntulit; ubi, philosophía ac sacris lítteris erudítus, totum se Christo dicávit. Sacérdos ex obediéntia factus, in animárum salúte procuránda totus fuit, et in confessiónibus audiéndis ad extrémum usque diem persevérans, innúmeros pene fílios Christo péperit; quos verbi Dei quotidiáno pábulo, sacramentórum frequéntia , oratiónis assiduitáte aliísque piis exercitatiónibus enutríri cúpiens, Oratórii congregatiónem instítuit. Caritáte Dei vulnerátum tanto cor ejus æstuábat ardóre, ut, cum intra fines suos continéri non posset, sinum, confráctis atque elátis duábus cóstulis, mirabíliter Dóminus ampliáverit. Prophetíæ dono fuit illústris, et in animórum sénsibus penetrándis mirífice enítuit. Virginitátem perpétuo illibátam servávit; idque assecútus est, ut eos, qui puritátem cólerent, ex odóre, qui vero secus, ex fœtóre dignósceret. Anno salútis millésimo quingentésimo nonagésimo quinto, octogenárius obdormívit in Dómino.
&teDeum
