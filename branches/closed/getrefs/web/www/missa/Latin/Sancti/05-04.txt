[Rank]
S. Monicae Viduae;;Duplex;;3;;vide C7a

[Rank1570]
S. Monicae Viduae;;Simplex;;1.1;;vide C7a

[Rule]
Gloria

[Introitus]
!Ps 118:75; 118:120
v. Cognóvi, Dómine, quia aequitas judicia tua, et in veritate tua humiliásti me:~
confíge timóre tuo carnes meas, a mandátis tuis tímui, allelúja, allelúja.
!Ps 118:1
Beáti immaculáti in via: qui ámbulant in lege Dómini.
&Gloria
v. Cognóvi, Dómine, quia aequitas judicia tua, et in veritate tua humiliásti me:~
confíge timóre tuo carnes meas, a mandátis tuis tímui, allelúja, allelúja.

[Oratio]
Deus, mæréntium consolátor et in te sperántium salus, qui beátæ Mónicæ pias~
lácrimas in conversióne fílii sui Augustíni misericórditer suscepísti: da nobis~
utriúsque intervéntu; peccáta nostra deploráre, et grátiæ tuæ indulgéntiam~
inveníre.
$Per Dominum

[Lectio]
Léctio Epístolæ beáti Pauli Apóstoli ad Timótheum.
!1 Tim 5:3-10.
Caríssime: Víduas honóra, quæ vere víduæ sunt. Si qua autem vidua fílios aut nepótes habet, discat primum domum suam régere, et mútuam vicem réddere paréntibus: hoc enim accéptum est coram Deo. Quæ autem vere vidua est et desoláta, speret in Deum, et instet obsecratiónibus et oratiónibus nocte ac die. Nam quæ in delíciis est, vivens mórtua est. Et hoc praecipe, ut irreprehensíbiles sint. Si quis autem suórum, et máxime domesticórum curam non habet, fidem negávit, et est infidéli detérior. Vidua eligátur non minus sexagínta annórum, quæ fúerit unius viri uxor, in opéribus bonis testimónium habens, si fílios educávit, si hospítio recépit, si sanctórum pedes lavit, si tribulatiónem patiéntibus subministrávit, si omne opus bonum subsecúta est.

[Graduale]
Allelúja, allelúja
!Ps 44:5
Spécie tua et pulchritúdine tua inténde, próspere procéde et regna. Allelúja.
V. Propter veritátem et mansuetúdinem et justítiam: et dedúcet te mirabíliter~
déxtera tua. Allelúja.

[Evangelium]
Sequéntia ++ sancti Evangélii secúndum Lucam.
!Luke 7:11-16
In illo témpore: Ibat Jesus in civitátem, quæ vocátur Naïm: et ibant cum eo~
discípuli ejus et turba copiósa. Cum autem appropinquáret portæ civitátis, ecce,~
defúnctus efferebátur fílius únicus matris suæ: et hæc vídua erat, et turba~
civitátis multa cum illa. Quam cum vidísset Dóminus, misericórdia motus super~
eam, dixit illi: Noli flere. Et accéssit et tétigit lóculum. - Hi autem, qui~
portábant, stetérunt - Et ait: Adoléscens, tibi dico, surge. Et resédit, qui~
erat mórtuus, et coepit loqui. Et dedit illum matri suæ. Accépit autem omnes~
timor: et magnificábant Deum, dicéntes: Quia Prophéta magnus surréxit in nobis:~
et quia Deus visitávit plebem suam.

[Offertorium]
!Ps 44:8
Diffúsa est grátia in lábiis tuis: proptérea benedíxit te Deus in ætérnum, et in~
saeculum saeculi, allelúja.

[Secreta]
Accépta tibi sit. Dómine, sacrátæ plebis oblátio pro tuórum honóre Sanctórum:~
quorum se méritis de tribulatióne percepísse cognóscit auxílium.
$Per Dominum.

[Communio]
!Ps 44:8
Dilexísti justítiam, et odísti iniquitátem: proptérea unxit te Deus, Deus tuus,~
óleo lætítiæ præ consórtibus tuis, allelúja.

[Postcommunio]
Satiásti, Dómine, famíliam tuam munéribus sacris: ejus, quaesumus, semper~
interventióne nos réfove, cujus sollémnia celebrámus.
$Per Dominum
