[Rank]
Dominica IV Adventus;;Semiduplex;;5.6

[Rank]
Dominica IV Adventus;;Semiduplex;;6

[Rule]
no Gloria
Credo
Suffr=Maria1;Ecclesiae,Papa;;

[Introitus]
!Isa 45:8
v. Rorate, coeli, désuper, et nubes pluant justum: aperiátur terra, et gérminet~
Salvatórem
!Ps 18:2
Coeli enárrant glóriam Dei: et ópera mánuum ejus annúntiat firmaméntum.
&Gloria
v. Rorate, coeli, désuper, et nubes pluant justum: aperiátur terra, et gérminet~
Salvatórem

[Oratio]
Excita, quaesumus, Dómine, poténtiam tuam, et veni: et magna nobis virtúte~
succúrre; ut per auxílium grátiæ tuæ, quod nostra peccáta præpédiunt,~
indulgéntiæ tuæ propitiatiónis accéleret:
$Qui vivis

[Lectio]
Lectio Epístolæ beati Pauli Apostoli ad Corinthios
!1 Cor 4:1-5
Fratres: Sic nos exístimet homo ut minístros Christi, et dispensatóres mysteriórum Dei. Hic jam quaeritur inter dispensatóres, ut fidélis quis inveniátur. Mihi autem pro mínimo est, ut a vobis júdicer aut ab humano die: sed neque meípsum judico. Nihil enim mihi cónscius sum: sed non in hoc justificátus sum: qui autem júdicat me, Dóminus est. Itaque nolíte ante tempus judicáre, quoadúsque véniat Dóminus: qui et illuminábit abscóndita tenebrárum, et manifestábit consília córdium: et tunc laus erit unicuique a Deo.

[Graduale]
!Ps 144:18; 144:21
Prope est Dóminus ómnibus invocántibus eum: ómnibus, qui ínvocant eum in~
veritáte.
V. Laudem Dómini loquétur os meum: et benedícat omnis caro nomen sanctum ejus.~
Allelúja, allelúja,
V. Veni, Dómine, et noli tardáre: reláxa facínora plebis tuæ Israël. Allelúja.

[GradualeF]
!Ps 144:18; 144:21
Prope est Dóminus ómnibus invocántibus eum: ómnibus, qui ínvocant eum in~
veritáte.
V. Laudem Dómini loquétur os meum: et benedícat omnis caro nomen sanctum ejus.

[Evangelium]
Sequéntia ++ sancti Evangélii secundum Lucam.
!Luc 3:1-6
Anno quintodécimo impérii Tibérii Caesaris, procuránte Póntio Piláto Judaeam,~
tetrárcha autem Galilaeæ Heróde, Philíppo autem fratre ejus tetrárcha Ituraeæ et~
Trachonítidis regionis, et Lysánia Abilínæ tetrárcha, sub princípibus sacerdotum~
Anna et Cáipha: factum est verbum Domini super Joannem, Zacharíæ filium, in~
deserto. Et venit in omnem regiónem Jordánis, praedicans baptísmum pæniténtiæ in~
remissiónem peccatórum, sicut scriptum est in libro sermónum Isaíæ Prophétæ: Vox~
clamántis in desérto: Paráte viam Dómini: rectas fácite sémitas ejus: omnis~
vallis implébitur: et omnis moris et collis humiliábitur: et erunt prava in~
dirécta, et áspera in vias planas: et vidébit omnis caro salutáre Dei.
[Offertorium]
!Luc 1:28
Ave, María, gratia plena; Dóminus tecum: benedícta tu in muliéribus, et~
benedíctus fructus ventris tui.

[Secreta]
Sacrifíciis præséntibus, quaesumus, Dómine, placátus inténde: ut et devotióni~
nostræ profíciant et salúti.
$Per Dominum

[Communio]
!Is 7:14
Ecce, Virgo concípiet et páriet fílium: et vocábitur nomen ejus Emmánuel.

[Postcommunio]
Sumptis munéribus, quaesumus, Dómine: ut, cum frequentatióne mystérii, crescat~
nostræ salútis efféctus.
$Per Dominum

