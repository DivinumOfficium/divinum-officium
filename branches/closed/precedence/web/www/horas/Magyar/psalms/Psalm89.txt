89:1 (Mózesnek, az Isten emberének imája.) Uram, te voltál menedékünk nemzedékrõl nemzedékre,
89:2 mielõtt a hegyek kiemelkedtek, mielõtt a föld és a világ kialakult. Isten, te öröktõl fogva vagy, s örökké!
89:3 Te a halandót ismét porrá teszed. Így szólsz: Emberek fiai, térjetek oda vissza!
89:4 Mert ezer év elõtted annyi, mint a tegnapi nap, amely elmúlt. Vagy annyi, mint egy éjjeli õrállás.
89:5 Hamar elragadod õket, olyanok, mint a reggeli álom, mint a sarjadó fû:
89:6 reggel kihajt, kizöldül, estére lekaszálják és elszárad.
89:7 Valóban semmivé leszünk haragod elõtt, megzavarodunk neheztelésedtõl.
89:8 A szemed elé állítottad bûneinket, arcod világosságában látod vétkeinket.
89:9 Minden napunk haragodban múlt el, éveinket egyetlen sóhajként éltük át.
89:10 Éveinknek száma legföljebb hetven, s ha erõsek vagyunk, eljutunk nyolcvanig. Ebbõl is a legtöbb betegség, hiú fáradozás; gyorsan elszállnak, hamar végük szakad.
89:11 Ki mérheti föl haragod erejét, ki fél eléggé haragod hevétõl?
89:12 Taníts meg számba venni napjainkat, hogy eljussunk a szív bölcsességére!
89:13 Fordulj felénk újra, Uram! Miért késel oly soká? Légy irgalmas szolgáidhoz,
89:14 üdíts fel minket irgalmaddal, hogy ujjongjunk és örüljünk ezentúl minden nap.
89:15 Vidíts fel a napokért, amelyeken próbára tettél, az évekért, amelyekben nyomorogtunk.
89:16 Nyilvánítsd ki mûvedet szolgáidnak, s gyermekeik elõtt tárd fel dicsõséged!
89:17 Az Úr jósága virrasszon fölöttünk, õrizd meg a kezünk munkáját!
