102:1 Áldjad én lelkem az Urat, * és minden a mi bennem vagyon, az õ szent nevét. 
102:2 Áldjad én lelkem az Urat, * és ne feledd el semmi adományát; 
102:3 ki megkegyelmez minden gonoszságodnak, * ki meggyógyítja minden betegségedet, 
102:4 ki a veszedelembõl kiszabadítja éltedet, * ki téged megkoronáz irgalmassággal és könyörûlettel, 
102:5 ki betölti jókkal kivánságodat, * hogy megújúljon ifjúságod, mint a sasé. 
102:6 Irgalmasságot cselekszik az Úr, * és itéletet minden igaztalanúl szenvedõnek. 
102:7 Kijelentette Mózesnek az õ útait, * Izrael fiainak az õ akaratját. 
102:8 Könyörûlõ és irgalmas az Úr, * hosszantûrõ és igen irgalmas. 
102:9 Nem tart haragot örökké, * sem örökké nem fenyeget. 
102:10 Nem bûneink szerint cselekszik velünk, * és nem gonoszságaink szerint fizet nekünk; 
102:11 mert a mily magas az ég a föld felett, * oly erõssé teszi irgalmát az õt félõkön. 
102:12 A mily messze vagyon napkelet nyugattól, annyira távolítja el tõlünk gonoszságainkat. 
102:13 Mint az atya könyörûl fiain, úgy könyörûl az Úr az õt félõkön; * mert õ ismeri alkatunkat, 
102:14 megemlékezik, hogy mi por vagyunk, * az ember napjai, mint a széna; elhervad õ, mint a mezei virág; 
102:15 melyen ha átmegy a szél, meg nem marad, * és többé helyét sem ismerik meg. 
102:16 Az Úr irgalmassága pedig öröktõl van * és mindörökké az õt félõkön, 
102:17 és az õ igazsága a fiak fiain, * azokon, kik megtartják szövetségét, 
102:18 és megemlékeznek parancsairól, * hogy azokat cselekedjék. 
102:19 Az Úr mennyben helyezte az õ székét, * és uralmának minden alá van vetve. 
102:20 Áldjátok az Urat minden õ angyalai, * hatalmas erejûek, az õ igéjének cselekvõi, mihelyt beszéde hangját halljátok. 
102:21 Áldjátok az Urat minden erõsei, * ti, szolgái, kik az õ akaratját cselekszitek. 
102:22 Áldjátok az Urat minden alkotmányai; * az õ uralkodásának minden helyén áldjad én lelkem az Urat. 
