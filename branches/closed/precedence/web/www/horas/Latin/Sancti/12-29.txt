[Rank]
S. Thomae Episcopi et Martyris;;Duplex;;3;;vide C2

[Rank1570]
S. Thomae Episcopi et Martyris;;Semiduplex;;2;;vide C2

[Rank1960]
Die quinta post Nativitatem;;Duplex II class;;5;;ex Sancti/12-25

[RankNewcal]
S. Thomae Episcopi et Martyris;;Duplex optional;;2;;vide C2

[Rule]
vide C2;
9 lectiones

[Oratio]
Deus, pro cujus Ecclesia gloriosus Pontifex Thomas gladiis impiorum occubuit: praesta quaesumus: ut omnes, qui ejus implorant auxilium, petitionis suae salutarem consequantur effectum.
$Per Dominum

[Lectio1]
Incipit epistola beati Pauli Apostoli ad Romanos
!Rom 1:1-7
1 Paulus, servus Jesu Christi, vocatus Apostolus, segregatus in Evangelium Dei,
2 quod ante promiserat per prophetas suos in Scripturis sanctis
3 de Filio suo, qui factus est ei ex semine David secundum carnem,
4 qui praedestinatus est Filius Dei in virtute secundum spiritum sanctificationis ex resurrectione mortuorum Jesu Christi Domini nostri:
5 per quem accepimus gratiam, et apostolatum ad obediendum fidei in omnibus gentibus pro nomine ejus,
6 in quibus estis et vos vocati Jesu Christi:
7 omnibus qui sunt Romae, dilectis Dei, vocatis sanctis. Gratia vobis, et pax a Deo Patre nostro, et Domino Jesu Christo.


[Responsory1]
@Sancti/12-25:Responsory2

[Lectio2]
!Rom 1:8-12
8 Primum quidem gratias ago Deo meo per Jesum Christum pro omnibus vobis: quia fides vestra annuntiatur in universo mundo.
9 Testis enim mihi est Deus, cui servio in spiritu meo in Evangelio Filii ejus, quod sine intermissione memoriam vestri facio
10 semper in orationibus meis: obsecrans, si quomodo tandem aliquando prosperum iter habeam in voluntate Dei veniendi ad vos.
11 Desidero enim videre vos, ut aliquid impertiar vobis gratiae spiritualis ad confirmandos vos:
12 id est, simul consolari in vobis per eam quae invicem est, fidem vestram atque meam.


[Responsory2]
@Sancti/12-25:Responsory3

[Lectio3]
!Rom 1:13-19
13 Nolo autem vos ignorare fratres: quia saepe proposui venire ad vos (et prohibitus sum usque adhuc) ut aliquem fructum habeam et in vobis, sicut et in ceteris gentibus.
14 Graecis ac barbaris, sapientibus, et insipientibus debitor sum:
15 ita (quod in me) promptum est et vobis, qui Romae estis, evangelizare.
16 Non enim erubesco Evangelium. Virtus enim Dei est in salutem omni credenti, Judaeo primum, et Graeco.
17 Justitia enim Dei in eo revelatur ex fide in fidem: sicut scriptum est: Justus autem ex fide vivit.
18 Revelatur enim ira Dei de caelo super omnem impietatem, et injustitiam hominum eorum, qui veritatem Dei in injustitia detinent:
19 quia quod notum est Dei, manifestum est in illis. Deus enim illis manifestavit.


[Responsory3]
@Sancti/12-25:Responsory4

[Lectio4]
Thomas, Londini in Anglia natus, Theobaldo successit Cantuariensi episcopo: et~
qui antea in administrando cancellarias munere praeclare se gesserat, in~
episcopali officio fortis et invictus fuit. Cum enim Henricus secundus Angliae~
rex, convocatis ad se episcopis et proceribus regni, leges ferret utilitati ac~
dignitati ecclesiasticae repugnantes, adeo constanter obstitit regiae cupiditati,~
ut neque sollicitationibus, neque terroribus de sententia decedens, proxime~
conjiciendus in carcerem clam recesserit. Inde propinqui ejus omnis aetatis~
ejecti, amici, fautores omnes, iis, quibus per aetatem liceret, jurejurando~
adstrictis, universos Thomam adituros, si fortasse miserabili suorum calamitatis~
aspectu moveretur, qui a sancto proposito privatis incommodis deterreri minime~
potuisset. Non respoxit carnem aut sanguinem, neque ullus in eo humanitatis~
sensus pastoralis officii constantiam labefactavit.

[Lectio5]
Contulit igitur se ad Alexandrum tertium Pontificem, a quo benigne acceptus est:~
et inde profectus, monachis Pontiniacensis monasterii, Cisterciensis ordinis, ab~
eodem commendatus. Quod ut cognovit Henricus, missis ad conventum fratrum~
Cisterciensium minacibus litteris, Thomam e Pontiniaco monasterio exturbare~
conetur. Quare vir sanctus, veritus ne sua causa mali aliquid Cisterciensis~
familia pateretur, sponte discessit, et Ludovicum Galliae regem ejus invitatu~
convenit: ubi tamdiu fuit, quoad Pontifice Maximo, et ipso rege agentibus, ab~
exsilio, summa totius regni gratulatione revocatur. Qui dum boni pastoris~
officium securus exsequitur, ecce, calumniatores ad regem deferunt, eum multa~
contra. regnum et publicam quietem moliri, ut propterea saepius conquereretur~
rex, se in suo regno cum uno sacerdote pacem habere non posse.

[Lectio6]
Ex qua regis voce nefarii satellites sperantes gratum se regi facturos, si~
Thomam e medio tollerent, clam convenientes Cantuariam, episcopum in templo~
vespertinis horis operam dantem aggrediuntur. Qui clericis templi aditus~
praecludere conantibus accurrens, ostium aperuit, illis usus verbis ad suos: Non~
est Dei Ecclesia custodienda more castrorum: et ego pro Ecclesia Dei libenter~
mortem subibo. Tum ad milites: Vos Dei jussu cavete, ne cuipiam meorum noceatis.~
Deinde flexis genibus, Deo, beatae Mariae, sancto Dionysio et reliquis sanctis~
ejus ecclesiae patronis, Ecclesiam et seipsum commendans, sacrum caput eadem~
constantia, qua iniquissimi regis legibus restiterat, impio ferro praecidendum~
obtulit, quarto Kalendas Januarii, anno Domini millesimo centesimo septuagesimo~
primo: cujus cerebro respersum est totius templi pavimentum. Quem multis postea~
illustrem miraculis idem Alexander Pontifex retulit in sanctorum numerum.

[Lectio7]
Lectio sancti Evangelii secundum Joannem.
!John 10:11-16
In illo tempore: Dixit Jesus pharisseis: Ego sum pastor bonus. Bonus pastor~
animam suam dat pro ovibus suis. Et reliqua.
_
Homilia sancti Joannis Chrysostomi.
!Hom. 59. in Joannem.
Magnum quiddam, dilectissimi, magnum, inquam, est Ecclesiae praelatio, et quae~
multa indiget sapientia et fortitudine, qualem Christus proposuit: ut animam pro~
ovibus ponamus, et numquam illas deseramus: ut lupo generose resistamus. Haec~
enim inter pastorem et mercenarium est differentia. Alter propriae, contemptis~
ovibus: alter, sua contempta, ovium semper saluti invigilat. Pastoris ergo~
exemplo demonstrato, deceptores duos meminit; furem mactantem et rapientem oves;~
et mercenarium permittentem, neque defendentem commissas.

[Lectio8]
Quod superiori tempore Ezechiel his verbis insectatus est: Vae pastoribus~
Israel: nonne pascebant semetipsos? nonne greges pascuntur a pastoribus? Sed~
illi contrarium faciebant, quod maximae malitiae genus est, et plurimorum causa~
malorum. Idcirco inquit: Neque quod abjectum erat, reducebant: neque quod~
perierat, quaerebant, neque confractum alligabant, neque infirmum consolidabant:~
quoniam se, non gregem pascebant. Idem et Paulus aliis verbis significat: Omnes~
quae sua sunt, quaerunt, non quae Jesu Christi.

[Lectio9]
Verum ab utroque se dissidere ostendit Christus: ab illis quidem, qui in aliorum~
perniciem veniunt, cum dicat, se propterea venisse, ut vitam haberent, et~
abundantius haberent: ab his autem, qui oves a lupis rapi negligebant, dicendo~
se propter eas animam ponere, ne oves perirent. Nam cum Judaei ipsum interimere~
vellent, non propterea destitit a doctrina, neque credentes tradidit, sed~
perstitit, et pertulit mortem: ideo frequenter inquit: Ego sum pastor bonus.~
Quae cum nullo nisi testimonio viderentur, (quod enim poneret animam suam, non~
multo post re monstratum est: quod autem vitam haberent, et abundantius haberent,~
eventurum erat in futuro saeculo alterum ab altero confirmat.
&teDeum

[Ant Vespera 3]
Tecum principium * in die virtutis tuae, in splendoribus sanctorum, ex utero ante luciferum genui te;;109
Redemptionem * misit Dominus populo suo: mandavit in aeternum testamentum suum;;110
Exortum est * in tenebris lumen rectis corde: misericors, et miserator, et justus Dominus;;111
Apud Dominum * misericordia, et copiosa apud eum redemptio;;129
De fructu * ventris tui ponam super sedem tuam;;131 

[Commemoratio 2]
@Sancti/12-25:Octava

[Commemoratio 3]
@Sancti/12-25:Octava

