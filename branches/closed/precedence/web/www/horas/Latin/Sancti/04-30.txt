[Rank]
S. Catharina Senensis Virgine;;Duplex;;3;;vide C6

[Rule]
vide C6;
9 lectiones

[Hymnus Matutinum]
@Commune/C6:Hymnus Matutinum 1

[Oratio]
Da, quaesumus omnipotens Deus: ut, qui beatae Catharinae Virginis tuae natalitia colimus; et annua solemnitate laetemur, et tantae virtutis proficiamus exemplo.
$Per Dominum

[Lectio4]
Catharina, virgo Senensis piis orta parentibus, beati Dominici habitum, quem sorores de Poenitentia gestant, impetravit. Summa ejus fuit abstinentia, et admirabilis vitae austeritas. Inventa est aliquando a die Cinerum usque ad Ascensionem Domini jejunium perduxisse, sola Eucharistiae communione contenta. Luctabatur quam frequentissime cum daemonibus, multisque illorum molestiis vexabatur, aestuabat febribus, nec aliorum morborum cruciatu carebat. Magnum et sanctum erat Catharinae nomen, et undique ad eam aegroti et malignis vexati spiritibus deducebantur. Languoribus et febribus in Christi nomine imperabat, et daemones cogebat ab obsessis abire corporibus.

[Lectio5]
Cum Pisis immoraretur die Dominico, refecta cibo caelesti, et in extasim rapta, vidit Dominum crucifixum magno cum lumine advenientem, et ex ejus vulnerum cicatricibus quinque radios ad quinque loca sui corporis descendentes; ideoque mysterium advertens, Dominum precata, ne cicatrices apparerent; continuo radii colorem sanguineum mutaverunt in splendidum, et in formam purae lucis pervenerunt ad manus, pedes, et cor ejus: ac tantus erat dolor, quem sensibiliter patiebatur, ut nisi Deus minuisset, brevi se crederet morituram. Hanc itaque gratiam amantissimus Dominus nova gratia cumulavit, ut sentiret dolorem illapsa vi vulnerum et cruenta signa non apparerent. Quod ita contigisse cum Dei famula confessario suo Raymundo retulisset, ut oculis etiam repraesentaretur, radios in imaginibus beatae Catharinae ad dicta quinque loca pertingentes, pia fidelium cura pictis coloribus expressit.

[Lectio6]
Doctrina ejus infusa, non acquisita fuit; sacrarum litterarum professoribus difficillimas de divinitate quaestiones proponentibus respondit Nemo ad eam accessit, qui non melior abierit: multa exstinxit odia, et mortales sedavit inimicitias. Pro pace Florentinorum, qui cum Ecclesia dissidebant, et interdicto ecclesiastico suppositi erant, Avenionem ad Gregorium undecimum Pontificem maximum profecta est. Cui etiam votum ejus de petenda Urbe soli Deo notum, sese divinitus cognovisse monstravit: deliberavitque Pontifex, ea etiam suadente, ad sedem suam Romanam personaliter accedere: quod et fecit. Eidem Gregorio et Urbano sexto ejus successori acceptissima fuit, adeo ut legationibus eorum fungeretur. Denique post innumera virtutum insignia, dono prophetiae, et pluribus clara miraculis, anno aetatis suae tertio circiter et trigesimo, migravit ad Sponsum. Quam Pius secundus Pontifex maximus sanctarum Virginum numero adscripsit.

[Lectio94]
Catharína, virgo Senénsis, piis orta paréntibus, beáti Domínici hábitum, quem Soróres de Poeniténtia gestant, impetrávit. Summa ejus fuit abstinéntia et admirábilis vitæ austéritas. Cum Pisis morarétur, die Domínico, refécta cibo cælésti et in éxtasim rapta, vidit Dóminum crucifíxum magno cum lúmine adveniéntem, et ex ejus vúlnerum cicatrícibus quinque rádios ad quinque loca sui córporis descendéntes. Mystérium advértens, Dóminum precáta, ne cicatríces apparérent, contínuo rádii, colóre sanguíneo mutáto in spléndidum, in formam puræ lucis pervenérunt ad manus, pedes et cor ejus. Tantus vero erat dolor, quem sensibíliter patiebátur, licet vúlnerum cruénta signa non apparérent, ut, nisi Deus minuísset, brevi se créderet moritúram. Doctrína ejus infúsa, non acquisíta fuit. Aveniónem ad Gregórium Papam undécimum profécta, illi votum ejus de peténda Urbe, soli Deo notum, sese divínitus cognovísse monstrávit, et auctor fuit, ut Póntifex ad Sedem Románam personáliter accéderet. Anno ætátis suæ tértio círciter et trigésimo migrávit ad Sponsum. Quam Pius secúndus sanctárum Vírginum número adscrípsit.
&teDeum
