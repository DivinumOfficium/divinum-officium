[Rank]
S. Chrysogoni Martyris;;Simplex;;1.1;;vide C2

[Rule]
vide C2;

[Oratio]
Adesto Domine supplicationibus nostris: ut qui ex iniquitate nostra reos nos~
esse cognoscimus, beati Chrysogoni Martyris tui intercessione liberemur.
$Per Dominum

[Lectio93]
Chrysogonus Diocletiano imperatore Romae inclusus in carcere, ibi biennium~
sanctae Anastasiae facultatibus vixit: quam etiam afflictam propter Christum a~
viro suo Publio, proptereaque a suis orationibus per litteras auxilium~
postulantem, mutuis epistolis est consolatus. Sed cum imperator Romam~
scripsisset, ut, reliquis Christianis, qui in vinculis essent, interfectis,~
Chrysogonus Aquilejam ad se mitteretur, eo perductus est. Cui imperator:~
Accersivi, inquit, te Chrysogone, ut honoribus augeam, si modo induxeris animum~
deos colere. At ille: Ego eum qui vere est Deus, mente et oratione veneror;~
deos autem, qui nihil sunt nisi daemonum simulacra, odi et exsecror. Quo~
responso excandescens imperator, ad Aquas Gradatas eum securi percuti jubet,~
octavo Kalendas Decembris. Cujus corpus projectum in mare, paulo post in littore~
inventum, Zoilus presbyter in suis aedibus sepelivit.
&teDeum