[Rank]
S. Gregorii Papae Confessoris et Eccl. Doct.;;Duplex;;3;;vide C4a

[Rule]
vide C4a;
9 lectiones;

[Name]
Gregori

[Oratio]
Deus, qui animae famuli tui Gregorii aeternae beatitudinis praemia contulisti:~
concede propitius; ut qui peccatorum nostrorum pondere premimur, ejus apud te~
precibus sublevemur.
$Per Dominum

[Lectio4]
Gregorius Magnus, Romanus, Giordiani senatoris filius, adolescens philosophiae~
operam dedit; et praetorio officio functus, patre mortuo, sex monasteria in~
Sicilia aedificavit, Romae septimum sancti Andreae nomine in suis aedibus, prope~
basilicam sanctorum Joannis et Pauli ad Clivum Scauri, ubi Hilarione ac~
Maximiano magistris, monachi vitam professus, postea abbas fuit. Mox diaconus~
cardinalis creatus, Constantinopolim a Pelagio Pontifice ad Tiberium~
Constantinum imperatorem legatus mittitur: apud quem memorabile etiam illud~
effecit, quod Eutychium patriarcham, qui scripserat contra veram ac tractabilem~
corporum resurrectionem, ita convicit, ut ejus librum imperator in ignem~
injiceret. Quare Eutychius paulo post cum in morbum incidisset, instante morte,~
pellem manus suae tenebat, multis praesentibus, dicens: Confiteor quia omnes in~
hac carne resurgemus.

[Lectio5]
Romam rediens, Pelagio pestilentia sublato, summo omnium consensu Pontifex~
eligitur: quem honorem ne acciperet, quamdiu potuit, recusavit. Nam alieno~
vestitu in spelunca delituit: ubi deprehensus indicio ignaea columnae, ad sanctum~
Petrum consecratur. In pontificatu multa successoribus doctrinae ac sanctitatis~
exempla reliquit. Peregrinos quotidie ad mensam adhibebat: in quibus et Angelum,~
et Dominum Angelorum peregrini facie accepit. Pauperes et urbanos et externos,~
quorum numerum descriptum habebat, benigne sustentabat. Catholicam fidem multis~
locis labefactatam restituit. Nam Donatistas in Africa, Arianos in Hispania~
repressit: Agnoitas Alexandria ejecit. Pallium Syagrio Augustodunensi episcopo~
dare noluit, nisi neophytos haereticos expelleret ex Gallia. Gothos haeresim~
Arianam relinquere coegit. Missis in Britanniam doctis et sanctis viris~
Augustino et aliis monachis, insulam ad Jesu Christi fidem convertit, vere a~
Beda presbytero Angliae vocatus Apostolus. Joannis patriarchae~
Constantinopolitani audaciam fregit, qui sibi universalis Ecclesiae episcopi~
nomen arrogabat. Mauritium imperatorem, eos qui milites fuissent, monachos fieri~
prohibentem, a sententia deterruit.

[Lectio6]
Ecclesiam ornavit sanctissimis institutis et legibus. Apud sanctum Petrum coacta~
synodo, multa constituit: in iis, Ut in Missa Kyrie eleison novies repeteretur:~
ut extra id tempus, quod continetur Septuagesima et Pascha, Alleluja diceretur:~
ut adderetur in Canone, Diesque nostros in tua pace disponas. Litanias,~
Stationes, et ecclesiasticum officium auxit. Quatuor conciliis, Niceano,~
Constantinopolitano, Ephesino, Chalcedonensi, tamquam quatuor Evangeliis honorem~
haberi voluit. Episcopis Siciliae, qui ex antiqua ecclesiarum consuetudine Romam~
singulis trienniis conveniebant, quinto quoque anno semel venire indulsit.~
Multos libros confecit: quos cum dictaret, testatus est Petrus diaconus, se~
Spiritum sanctum columbae specie in ejus capite saepe vidisse. Admirabilia sunt~
quae dixit, fecit, scripsit, decrevit, praesertim infirma semper et aegra~
valetudine. Qui denique multis editis miraculis, pontificatus anno decimo tertio,~
mense sexto, die decimo, quarto Idus Martii, qui dies festus a Graecis etiam~
propter insignem hujus Pontificis sapientiam ac sanctitatem praecipuo honore~
celebratur, ad coelestem beatitudinem evocatus est. Cujus corpus sepultum est in~
basilica sancti Petri, prope Secretarium.

[Lectio7]
@Sancti/04-11:Lectio7

[Lectio8]
@Sancti/04-11:Lectio8
