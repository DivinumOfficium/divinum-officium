[Rank]
S. Joachim Confessoris, Patris B. Mariae Virginis;;Duplex II class;;5.1;;ex C5

[Rank1960]
S. Joachim Confessoris, Patris B. Mariae Virginis;;Duplex II class;;5;;ex C5

[Rule]
ex C5;mtv
9 lectiones

[Versum 1]
V. Potens in terra erit semen ejus.
R. Generatio rectorum benedicetur.

[Ant 1]
Laudemus virum gloriosum * in generatione sua, quia benedictionem omnium gentium dedit illi Dominus: et testamentum suum confirmavit super caput ejus.

[Oratio]
Deus, qui prae omnibus Sanctis tuis beatum Joachim Genitricis Filii tui patrem esse voluisti: concede, quaesumus: ut cujus festa veneramur, ejus quoque perpetuo patrocinia sentiamus.
$Per eumdem

[Lectio4]
Sermo sancti Epiphanii Episcopi.
!Orat. de Laud. Virg. sub init.
De radice Jesse ortus est rex David, et de tribu regis David sancta Virgo: sancta, inquam, et sanctorum virorum filia. classis. cujus parentes fuerunt Joachim et Anna: qui quidem in vita sua Deo placuerunt, atque etiam fructum ejusmodi germinaverunt, sanctam Virginem Mariam, templum simul, et matrem Dei. Joachim porro, Anna et Maria, hi tres Trinitati palam sacrificium laudis offerebant. Joachim enim interpretatur Praeparatio Domini, eo quod ex illo praeparatum sit templum Domini, nempe Virgo. Anna rursus similiter Gratia interpretatur, propterea quod Joachim et Anna gratiam acceperunt, ut accedentibus precibus, talem fructum germinarent, sanctam Virginem adepti: Joachim siquidem precabatur in monte, et Anna in horto suo.

[Lectio5]
Quoniam futurum erat, ut Dei Genitrix et Virgo ex Anna oriretur, natura gratiae foetum antevertere minime ausa est: verum tantisper expectavit, dum gratia fructum suum produxisset. Siquidem oportebat eam primogenitam in lucem edi quae rerum omnium conditarum primogenitum, in quo omnia coagmentata sunt, paritura erat. O par beatum Joachim et Anna! Vobis omnis creatura obstricta est. Per vos enim donum, omnium donorum praestantissimum, Creatori obtulit, nempe castam matrem, quae sola Creatore digna erat.

[Lectio6]
Exsulta Joachim, quoniam ex filia tua Filius natus est nobis: et vocatur nomen ejus magni consilii, hoc est, salutis totius mundi Angelus. Pudore afficiatur Nestorius, ac manum ori imponat. Puer hic Deus est. Quonam igitur modo ea Dei Genitrix non sit, quae peperit? Si quis sanctam Dei Genitricem non confitetur, a Deitate remotus est. Mea non est haec oratio, quamquam alioqui mea: hanc enim divinissimam hereditatem a theologo patre Gregorio accepi. O beatum par Joachim et Anna! ac profecto ex ventris vestri fructu immaculati agnoscimini, quemadmodum Christus quodam loco dixit: Ex fructibus eorum cognoscetis eos. Ut Deo gratum erat ac dignum ea quae a vobis orta est, vitae vestrae rationes instituistis. Caste enim ac sancte munere vestro functi, virginitatis thesaurum produxistis.

[Lectio7]
Lectio sancti Evangelii secundum Matthaeum.
!Matt 1:1-16
Liber generationis Jesu Christi filii David, filii Abraham. Abraham genuit Isaac. Isaac autem genuit Jacob. Et reliqua.
_
Homilia sancti Joannis Damasceni.
!Ex lib. 4. de Fide orthodoxa, cap. 15.
De Domini genealogia et sanctae Dei Genitricis. Quod Joseph ex Davidica tribu originem duxerit, sanctissimi Evangelistae Matthaeus et Lucas liquido demonstrarunt. Verum hoc inter eos discriminis est, quod Matthaeus ex Davide per Salomonem Josephum deducit: Lucas autem per Nathan. At vero sanctae Virginis ortum uterque silentio praeteriit. Quocirca scire operae pretium est, nec apud Hebraeos, nec apud Scripturam sacram hoc in more positum fuisse, ut mulierum genus recenseretur. Verum hoc demum lege cautum erat, ne tribus ulla uxores ex altera tribu accerseret. Ac proinde Joseph, qui ex tribu Davidica ortum trahebat, justitiamque colebat (hanc enim laudem ei tribuit divinum Evangelium), sanctam Virginem haudquaquam praeter legis praescriptum despondisset, nisi ex eodem sceptro genus duxisset. Ob idque satis habuit Evangelista demonstrasse, unde Joseph ortum traxerit.

[Lectio8]
Igitur ex stirpe Nathan filii David, Levi genuit Melchi et Pantherem. Panther autem genuit Barpantherem (namque ita vocabatur). Barpanther rursus genuit Joachim. Joachim denique genuit sanctam Dei Genitricem. Rursus ex stirpe Salomonis filii David, Mathan ex uxore sua genuit Jacob. Mortuo autem Mathan, Melchi ex tribu Nathan, filius Levi, ac frater Pantheris, uxorem ipsius Mathan, quae etiam Jacobi mater erat, matrimonio sibi copulavit, atque ex ea genuit Heli. Ita uterini fratres erant Jacob et Heli: ille nimirum ex tribu Salomonis, hic ex tribu Nathan oriundus.

[Lectio9]
Porro Heli, qui ex tribu Nathan erat, nullis liberis susceptis, e vita migravit: eaque de causa Jacob ipsius frater, qui ex tribu Salomonis fluxerat, ipsius uxorem accepit, fratrique suo semen excitavit, ac Josephum progenuit. Joseph itaque natura quidem filius Jacob erat a Salomone oriundus; legis autem ratione patrem habebat Heli ex Nathan oriundum. Quae cum ita sint, Joachim lectissimam illam, ac summis laudibus dignam mulierem Annam matrimonio sibi copulavit. Verum quemadmodum prisca illa Anna, cum sterilitatis morbo laboraret, per orationem ac promissionem Samuelem procreavit: eodem modo haec etiam per obsecrationem et promissionem Dei Genitricem a Deo accepit, ut ne hic quoque cuiquam ex illustribus matronis cederet. Itaque gratia (nam hoc sonat Annae vocabulum) Dominam parit (id enim Mariae nomine significatur). Vere etenim rerum omnium conditarum Domina facta est, cum Creatoris Mater exstitit.
&teDeum

[Versum 2]
V. Potens in terra erit semen ejus.
R. Generatio rectorum benedicetur.

[Ant 2]
Laudemus virum gloriosum * in generatione sua, quia benedictionem omnium gentium dedit illi Dominus:. et testamentum suum confirmavit super caput ejus.

[Ant 3]
Laudémus * virum gloriósum in generatióne sua, quia benedictiónem ómnium géntium dedit illi Dóminus, et testaméntum suum confirmávit super caput ejus.

[Versum 3]
V.  Potens in terra erit semen ejus.
R.  Generátio rectórum benedicétur.
