[Rank]
Dominica V Post Epiphaniam;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Versum 1]
V. Dirigatur Domine oratio mea.
R. Sicut incensum in conspectu tuo.

[Ant 1]
Suscépit Deus * Israël, púerum suum: sicut locútus est ad Abraham, et semen ejus usque in sãculum..

[Oratio]
Familiam tuam, quaesumus Domine, continua pietate custodi: ut quae in sola spe~
gratiae caelestis innititur, tua semper protectione muniatur.
$Per Dominum

[Lectio1]
Incipit epistola prima ad Thimotheum
!1 Tim 1:1-4
1 Paulus Apostolus Jesu Christi secundum imperium Dei Salvatoris nostri, et~
Christi Jesu spei nostrae,
2 Timotheo dilecto filio in fide. Gratia, misericordia, et pax a Deo Patre, et~
Christo Jesu Domino nostro.
3 Sicut rogavi te ut remaneres Ephesi cum irem in Macedoniam, ut denuntiares~
quibusdam ne aliter docerent,
4 neque intenderent fabulis, et genealogiis interminatis: quae quaestiones~
praestant magis quam aedificationem Dei, quae est in fide.

[Responsory1]
@TemporaM/Epi2-0:Responsory1

[Lectio2]
!1 Tim 1:5-11
5 Finis autem praecepti est caritas de corde puro, et conscientia bona, et fide~
non ficta.
6 A quibus quidam aberrantes, conversi sunt in vaniloquium,
7 volentes esse legis doctores, non intelligentes neque quae loquuntur, neque de~
quibus affirmant.
8 Scimus autem quia bona est lex si quis ea legitime utatur:
9 sciens hoc quia lex justo non est posita, sed injustis, et non subditis,~
impiis, et peccatoribus, sceleratis, et contaminatis, parricidis, et matricidis,~
homicidis,
10 fornicariis, masculorum concubitoribus, plagiariis, mendacibus, et perjuris,~
et si quid aliud sanae doctrinae adversatur,
11 quae est secundum Evangelium gloriae beati Dei, quod creditum est mihi.

[Responsory2]
@TemporaM/Epi2-0:Responsory2

[Lectio3]
!1 Tim 1:12-16
12 Gratias ago ei, qui me confortavit, Christo Jesu Domino nostro, quia fidelem~
me existimavit, ponens in ministerio:
13 qui prius blasphemus fui, et persecutor, et contumeliosus: sed misericordiam~
Dei consecutus sum, quia ignorans feci in incredulitate.
14 Superabundavit autem gratia Domini nostri cum fide, et dilectione, quae est~
in Christo Jesu.
15 Fidelis sermo, et omni acceptione dignus: quod Christus Jesus venit in hunc~
mundum peccatores salvos facere, quorum primus ego sum.
16 Sed ideo misericordiam consecutus sum: ut in me primo ostenderet Christus~
Jesus omnem patientiam ad informationem eorum, qui credituri sunt illi, in vitam~
aeternam.

[Responsory3]
@TemporaM/Epi2-0:Responsory3

[Lectio4]
Sermo sancti Augustini Episcopi.
!De Verbis Apostoli, Scrm. 8. sub initio.
Humanus sermo, et omni acceptione dignus, quia Christus Jesus venit in hunc~
mundum peccatores salvos facere. Attende Evangelium: Venit enim Filius hominis~
quaerere, et salvare, quod perierat. Si homo non perusset, Filius hominis non~
venisset. Ergo perierat homo: venit Deus homo et inventus est homo. Perierat~
homo per liberam voluntatem: venit Deus homo per gratiam liberatricem.

[Responsory4]
@TemporaM/Epi2-0:Responsory4

[Lectio5]
Quaeris, quid valeat ad malum liberum arbitrium? Recole hominem peccantem.~
Quaeris, quid valeat ad auxilium Deus, et homo? Attende in eo gratiam~
liberantem. Nusquam potuit sic ostendi, quantum valeat voluntas hominis usurpata~
per superbiam, ad utendum sine adjutorio Dei: malum non potuit plus, et~
manifestius exprimi, quam in homine primo. Ecce perit primus homo, et ubi esset,~
nisi venisset secundus homo? quia et ille homo, ideo et iste homo; et ideo~
humanus sermo.

[Responsory5]
@TemporaM/Epi2-0:Responsory5

[Lectio6]
Prorsus nusquam sic apparet benignitas gratiae, et liberalitas omnipotentiae Dei,~
quam in homine mediatore Dei et hominum, homine Christo Jesu. Quid enim dicimus,~
fratres mei? In fide catholica nutritis loquor, vel in pacem catholicam~
lucratis. Novimus et tenemus, mediatorem Dei et hominum, hominem Christum Jesum,~
in quantum homo erat, ejus esse naturae, cujus et nos sumus. Non enim alterius~
naturae caro nostra, et caro illius: nec alterius naturae anima nostra, et anima~
illius. Hanc suscepit naturam, quam salvandam esse judicavit

[Responsory6]
@TemporaM/Epi2-0:Responsory6

[Lectio7]
Lectio sancti Evangelii secundum Matthaeum.
!Matt 13:24-30
In illo tempore: Dixit Jesus turbis parabolam hanc: Simile factum est regnum~
caelorum homini qui seminavit bonum semen in agro suo. Et reliqua.
_
Homilia S. Augustini Episcopi.
!Lib. quaest. Evang. in Matth. cap. 11., tom. 4.
Cum negligentius agerent praepositi Ecclesiae, aut cum dormitionem mortis~
acciperent Apostoli, venit diabolus, et superseminavit eos, quos malos filios~
Dominus interpretatur. Sed quaeritur, utrum haeretici sint, an male viventes~
catholici. Possunt enim dici filii mali etiam haeretici, quia ex eodem Evangelii~
semine, et Christi nomine procreati, pravis opinionibus ad falsa dogmata~
convertuntur.

[Responsory7]
@TemporaM/Epi2-0:Responsory7

[Lectio8]
Sed quod dicit eos in medio tritici seminatos, quasi videntur illi significari,~
qui unius communionis sunt. Verumtamen quoniam Dominus agrum ipsum, non~
Ecclesiam, sed hunc mundum interpretatus est: bene intelliguntur haeretici, quia~
non societate unius Ecclesiae, vel unius fidei, sed societate solius nominis~
christiani in hoc mundo permiscentur bonis. At illi qui in eadem fide mali sunt,~
palea potius quam zizania reputantur: quia palea etiam fundamentum ipsum habet~
cum frumento, radicemque communem.

[Responsory8]
@@TemporaM/Epi2-0:Responsory8

[Lectio9]
In illa plane sagena qua concluduntur et mali et boni pisces, non absurde mali~
catholici intelliguntur. Aliud est enim mare, quod magis mundum istum~
significat: aliud sagena, quae unius fidei, vel unius Ecclesiae communionem~
videtur ostendere. Inter haereticos et malos catholicos hoc interest, quod~
haeretici falsa credunt: illi autem vera credentes, non vivunt ita ut credunt.

[Responsory9]
@TemporaM/Pent01-0:Responsory8

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 2]
Domine, * nonne bonum semen seminasti in agro tuo? unde ergo habet zizania? Et~
ait illis: Hoc fecit inimicus homo.

[Ant 3]
Colligite primum zizania, * et alligate ea in fasciculos ad comburendum:~
triticum autem congregate in horreum meum, dicit Dominus.

[LectioE]
v. Sequentia Sancti Evangelii secundum Matthaeum
!Matt 13:24-30
13:24 Aliam parabolam proposuit illis, dicens: Simile factum est regnum caelorum~
homini, qui seminavit bonum semen in agro suo:
13:25 cum autem dormirent homines, venit inimicus ejus, et superseminavit~
zizania in medio tritici, et abiit.
13:26 Cum autem crevisset herba, et fructum fecisset, tunc apparuerunt et~
zizania.
13:27 Accedentes autem servi patrisfamilias, dixerunt ei: Domine, nonne bonum~
semen seminasti in agro tuo? unde ergo habet zizania?
13:28 Et ait illis: Inimicus homo hoc fecit. Servi autem dixerunt ei: Vis, imus,~
et colligimus ea?
13:29 Et ait: Non: ne forte colligentes zizania, eradicetis simul cum eis et~
triticum.
13:30 Sinite utraque crescere usque ad messem, et in tempore messis dicam~
messoribus: Colligite primum zizania, et alligate ea in fasciculos ad~
comburendum: triticum autem congregate in horreum meum.
$Te decet
