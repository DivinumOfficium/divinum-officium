49:1 (Aszaf zsoltára.) Az Úr, az istenek Istene szólt, felszólította a földet napkelettõl napnyugatig.
49:2 Sionból, szépsége koronájából ragyog az Úr,
49:3 Istenünk eljött, nem hallgat többé. Emésztõ tûz jár elõtte, körülötte viharok tombolnak.
49:4 Felhívja az eget, szólítja a földet, így tart ítéletet népe fölött:
49:5 Gyûjtsétek körém enyéimet, akik az áldozatban velem szövetségre léptek!
49:6 Az egek hirdetik igazságosságát, Isten maga tart ítéletet.
49:7 Halld meg, népem, beszélni fogok, Izrael, ellened tanúskodom. én az Isten, a te Istened.
49:8 Nem áldozatod miatt feddlek meg, égõáldozataidat látom szüntelen.
49:9 Nem tulkot akarok elvenni házadból, sem kecskebakot a nyájadból.
49:10 Hiszen az erdõ minden állata enyém, éppúgy, mint hegyeim ezernyi vadja.
49:11 Ismerem az ég minden madarát, s mi a réten mozog, azt is ismerem.
49:12 Ha éheznék, nem szorulnék rád, enyém a földkerekség egész teljessége.
49:13 Talán a tulkok húsát eszem, vagy a bakok vérét iszom?
49:14 A dicséret áldozatát vidd az Úr elé, s váltsd be fogadalmad a Fölséges elõtt!
49:15 Akkor kiálts hozzám a csapások napján, megmentelek és te áldani fogsz.
49:16 De a gonoszokhoz így beszél az Isten: Törvényeimet miért sorolgatod, miért emlegeted szövetségemet?
49:17 Te, aki gyûlölöd a fegyelmet, és megveted szavamat.
49:18 Ha tolvajt láttál, hozzászegõdtél, a házasságtörõvel szövetkeztél.
49:19 Szád féktelenül szórta a gonoszságot, nyelved ontotta az álnokságot.
49:20 Leültél és szidtad testvéreidet, anyád fiát gyalázattal illetted.
49:21 Ezt mûvelted, és én hallgassak? Vélted, hogy hozzád hasonló vagyok? Perbe szállok veled és szemed elé tárom vétkeidet.
49:22 Ti, akik megfeledkeztek Istenrõl, szálljatok magatokba, különben elvesztek, s nincs, aki megmenthet titeket.
49:23 Aki tisztel engem, az a hódolat áldozatát hozza! Az egyenes lelkûeknek megadom, hogy lássák Isten üdvösségét.
