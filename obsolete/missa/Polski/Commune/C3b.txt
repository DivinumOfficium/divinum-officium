[Officium]
Commune plurimorum martirum extra Tempus Paschale; Salus autem

[Comment]
# 15 – 3 Msza o Wielu Męczennikach – Salus autem
Święta męczenników są wezwaniem, abyśmy ich naśladowali stawiając zawsze sprawy duszy na pierwszym miejscu i cierpliwie znosząc wszelkie utrapienia. Pomoc Boża nigdy nas nie zawiedzie.

[Introitus]
!Ps 36:39
v. Zbawienie sprawiedliwych pochodzi od Pana: On ich ucieczką w czasie utrapienia.
!Ps 36:1
Nie unoś się z powodu złoczyńców, ani nie zazdrość czyniącym nieprawość.
&Gloria
v. Zbawienie sprawiedliwych pochodzi od Pana: On ich ucieczką w czasie utrapienia.

[Oratio]
!x! Prawdziwymi czcicielami męczenników są ci, którzy naśladują ich przykłady (św. Augustyn)
Boże, Ty co roku uweselasz nas uroczystością świętych Męczenników Twoich N. i N., spraw łaskawie, abyśmy zapalali się przykładami tych, których zasługi nas cieszą.
$Per Dominum

[Lectio]
Czytanie z Listu świętego Pawła Apostoła do Hebrajczyków.
!Hbr 10:32-38
Bracia: Przypomnijcie sobie dni dawniejsze, w których po swym oświeceniu przetrwaliście udręki w wielkiej walce, wtedy, gdyście się stali widowiskiem przez zniewagi i uciski, i wtedy, gdyście się stali uczestnikami tych, co tegoż doświadczyli. Albowiem cierpieliście wspólnie z uwięzionymi i nawet zrabowanie waszego mienia przyjęliście z weselem, wiedząc, że posiadacie majętność lepszą i trwalszą.
Nie traćcież więc otuchy waszej, która ma wielką zapłatę. Potrzeba wam tylko cierpliwości, abyście, spełniając wolę Bożą, dostąpili obietnicy. Bo już za niewielką chwilę przyjdzie, który ma przyjść, i nie będzie zwlekał. A sprawiedliwy mój z wiary żyje.

[Graduale]
!Ps 33:18-19
Wołali sprawiedliwi, a Pan ich wysłuchał i wyzwolił ich ze wszystkich ucisków.
V. Bliski jest Pan dla skruszonych w sercu i wybawia złamanych na duchu. Alleluja, alleluja.
V. Ciebie, Panie, wielbi świetlany zastęp Męczenników. Alleluja.

[Tractus]
!Ps 33:18-19
Wołali sprawiedliwi, a Pan ich wysłuchał i wyzwolił ich ze wszystkich ucisków.
V. Bliski jest Pan dla skruszonych w sercu i wybawia złamanych na duchu.
!Ps 125:5-6
Którzy sieją we łzach, żąć będą w radości.
V. Idą i płaczą, niosąc ziarno na zasiew.
V. Przyjdą z radością, niosąc swoje snopy.

[Evangelium]
Ciąg dalszy ++ Ewangelii świętej według Łukasza.
!Łk 12:1-8
Onego czasu: Rzekł Jezus uczniom swoim: «Strzeżcie się kwasu faryzeuszów, to jest obłudy. A nie masz nic ukrytego, co by nie miało być ujawnione, ani też tajemnego, o czym by się dowiedzieć nie miano. Albowiem co mówiliście w mroku, w świetle powiedziane będzie, i coście do ucha szeptali w komorach, na dachach ogłoszone będzie.
A powiadam Wam, przyjaciołom moim: Nie lękajcie się tych, którzy zabijają ciało, a potem nic więcej uczynić nie mogą. Ale wskażę wam, kogo się lękać macie: lękajcie się Tego, który po śmierci ma moc wrzucić do piekła. Zaiste, mówię wam, tego się lękajcie. Czyż nie sprzedaje się pięciu wróbli za dwa pieniążki, a ani jeden z nich nie jest w zapomnieniu u Boga? Ale i włosy na głowie waszej wszystkie są policzone. Nie lękajcie się tędy, więcej znaczycie przecież niż wiele wróbli.
A powiadam wam: Ktokolwiek wyznałby mię przed ludźmi, i Syn Człowieczy wyzna go przed Aniołami Bożymi».

[Offertorium]
!Mdr 3:1-3
Dusze sprawiedliwych są w ręku Boga i nie dosięgnie ich męka. Zdało się oczom głupich, że pomarli, a oni trwają w pokoju. Alleluja.

[Secreta]
Panie, daj się przebłagać złożonymi darami, i za wstawiennictwem świętych Męczenników Twoich N. i N. broń nas od wszelkich niebezpieczeństw.
$Per Dominum

[Communio]
!Mt 10:27
Co wam mówię w ciemności, opowiadajcie na świetle – mówi Pan – i co usłyszycie na ucho, głoście na dachach.

[Postcommunio]
Panie, niech ta Komunia oczyści nas z grzechów i za przyczyną świętych Męczenników Twoich N. i N. stanie się dla nas niebieskim lekarstwem.
$Per Dominum
