[Officium]
Commune Plurimorum Martyrum Intret in conspectu

[Introitus]
!Ps 78:11-12; 78:10
v. Laat, o Heer, het zuchten der gevangenen tot U doordringen. Vergeld onze buren zevenvoudig. Wreek het vergoten bloed van uw dienaren. (Alleluia, alleluia.)
!Ps 78:1
De heidenen, o God, zijn uw erfdeel binnengedrongen. Zij hebben uw heilige tempel ontwijd en Jeruzalem gemaakt tot een wachthuis in een boomgaard.
&Gloria
v. Laat, o Heer, het zuchten der gevangenen tot U doordringen. Vergeld onze buren zevenvoudig. Wreek het vergoten bloed van uw dienaren. (Alleluia, alleluia.)

[Oratio]
Wij vragen U, Heer, dat het feest van uw heilige martelaren en bisschoppen N. en N. ons bescherming mag bieden, en hun waardig gebed ons bij U aanbevelen.
$Per Dominum

[Lectio]
Lezing uit het Boek der Wijsheid
!Sap 3:1-8
De zielen der rechtvaardigen zijn in de hand van God; geen kwelling van de dood kan hen deren. In het oog van de zondaren scheen het, dat zij stierven, en hun einde beschouwde men als zeer ongelukkig, en hun heengaan van ons als volkomen ondergang. Zij echter zijn in vrede! Al werden zij naar het oordeel der mensen gemarteld, zij bezitten de rijke hoop op de onsterfelijkheid. Een weinig gefolterd, zullen zij rijkelijk worden beloond; want God was het, die hen beproefde; en Hij heeft bevonden, dat zij Hem waardig zijn. Als goud in de oven heeft Hij hen beproefd, en als een brandoffer heeft Hij hen aangenomen; daarom wacht hen te zijner tijd de beloning. Eens zullen de rechtvaardigen schitteren, als sprankelende vonken in het riet. Zij zullen de volken oordelen en heersen over de naties, want hun Heer zal koning zijn voor eeuwig.

[Graduale]
!Exod 15:11
Roemrijk is de Heer in zijn heiligen. Wondervol is Hij in zijn majesteit, en wonderen werkt Hij.
!Exod 15:6
Uw rechterhand, o Heer, is heerlijk in zijn kracht. Uw rechterhand velde de vijanden.
Alleluia, alleluia.
!Eccl 44:14
De lichamen der heiligen liggen in vrede begraven, en hun namen leven voort van geslacht tot geslacht. Alleluia.

[Tractus]
!Exod 15:11
Roemrijk is de Heer in zijn heiligen. Wondervol is Hij in zijn majesteit, en wonderen werkt Hij.
!Exod 15:6
V. Uw rechterhand, o Heer, is heerlijk in zijn kracht. Uw rechterhand velde de vijanden.
!Ps 125:5-6
Wie met tranen zaaien, zullen met gejubel oogsten.
V. Wenend trekken zij op, terwijl zij hun zaad uitstrooien.
V. Juichend keren zij weer, met hun garven beladen.

[Evangelium]
Vervolg ++ van het heilig Evangelie volgens Lucas
!Luc 21:9-19
In die tijd sprak Jezus tot zijn leerlingen: Wanneer gij zult horen van oorlog en opstand, wordt dan niet bevreesd want deze dingen moeten eerst gebeuren; doch het einde komt dan nog niet terstond. Verder sprak Hij tot hen: Volk zal opstaan tegen volk en koninkrijk tegen koninkrijk; en allerwege zullen er grote aardbevingen ontstaan, en pest en hongersnood; en schrikwekkende en grote tekenen zullen er komen aan de hemel. Maar vóórdat dit alles plaats heeft, zal men de hand aan u slaan, en u vervolgen; men zal u overleveren in de synagogen en gevangenissen, en u voor koningen en landvoogden slepen omwille van mijn naam. Maar voor u zal het een gelegenheid zijn, om getuigenis af te leggen. Neemt dan dit goed ter harte, dat gij u nooit bezorgd moet maken, wat gij zult antwoorden. Want Ik zelf zal u woorden van wijsheid geven, waartegen al uw vijanden niet bestand zijn, en die zij niet kunnen weerleggen. En gij zult overgeleverd worden door ouders, broeders, verwanten en vrienden; en sommigen van u zal men ter dood brengen; en iedereen zal u haten omwille van mijn naam. Maar geen haar van uw hoofd zal verloren gaan. Door uw volharding zult gij uw ziel veilig bewaren.

[Offertorium]
!Ps 67:36
Wonderbaar is God in zijn heiligen, de God van Israël. Hij zelf is het, die macht schenkt en kracht aan zijn volk; God zij geprezen, alleluia.
(sed post Septuagesimam dicitur)
God zij geprezen.

[Secreta]
Geef acht, o Heer, op onze smekingen, die wij tot U richten op het gedachtenisfeest van uw heiligen, opdat wij, die geen verwachting koesteren van onze eigen gerechtigheid, steun mogen vinden bij hen, die U welgevallig waren.
$Per Dominum

[Communio]
!Sap 3:4-6
En als zij van de mensen kwellingen verduurd hebben, dan was dat een beproeving van God. Als goud in de oven beproefde Hij hen, en als een brandoffer nam Hij hen aan. (Alleluia.)

[Postcommunio]
Wij vragen U, Heer, nu wij ons aan deze heilsgeheimen verzadigd hebben, dat wij de steun mogen ondervinden van het gebed van hen, wier feest wij vieren.
$Per Dominum
