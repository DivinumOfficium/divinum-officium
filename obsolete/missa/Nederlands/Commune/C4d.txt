[Officium]
Commune Confessoris Pontificis: Sacerdotes

[Introitus]
!Ps 131:9-10
v. Laat uw priesters, o Heer, zich met heiligheid bekleden, en uw heiligen opspringen van vreugde; omwille van David, uw dienstknecht, wend U niet af van het aanschijn van uw gezalfde. (Alleluia, alleluia.)
!Ps 131:1
Blijf David gedenken, o Heer, en al zijn moeizame zorgen.
&Gloria
v. Laat uw priesters, o Heer, zich met heiligheid bekleden, en uw heiligen opspringen van vreugde; omwille van David, uw dienstknecht, wend U niet af van het aanschijn van uw gezalfde. (Alleluia, alleluia.)

[Oratio]
Wij vragen U, Heer, verhoor de gebeden, die wij storten op het feest van uw heilige belijder en bisschop N., en om de verdiensten van hem, die U waardig mocht dienen, ontsla ons van al onze zonden.
$Per Dominum

[Lectio]
Lezing uit de Brief van de heilige Apostel Paulus aan de Hebreën
!Hebr 7:23-27
Broeders, priesters zijn er geweest in groot getal, omdat zij door de dood verhinderd werden te blijven; Jezus echter heeft het altijddurende priesterschap, omdat Hij blijft in eeuwigheid. Daarom kan Hij ook degenen, die door Hem tot God naderen, voor eeuwig zalig maken, omdat Hij altijd leeft om voor ons als middelaar op te treden. Want het was ook passend, dat wij een Hogepriester hadden, die heilig en onschuldig is, zonder vlek, afgezonderd van de zondaren en verheven boven de hemelen; een, die het niet nodig heeft om dagelijks - zoals de andere priesters - eerst voor eigen zonden offers op te dragen en dan voor die van het volk; want dit heeft Hij eens en voor al gedaan door Zich zelf als offer op te dragen, Hij, Jezus Christus, onze Heer.

[Graduale]
!Ps 131:16-17
Zijn priesters zal Ik met heil bekleden en zijn heiligen zullen opspringen van vreugde.
V. Daar zal Ik voor David een hoorn verwekken, en een lamp bereiden voor mijn gezalfde.
Alleluia, alleluia.
!Ps 109:4
De Heer heeft gezworen en het zal Hem niet berouwen: Gij zijt priester voor eeuwig naar de wijze van Melchisedech. Alleluia.

[GradualeP]
Alleluia, alleluia.
!Ps 109:4
De Heer heeft gezworen en het zal Hem niet berouwen: Gij zijt priester voor eeuwig naar de wijze van Melchisedech. Alleluia.
!Eccli 45:9
De Heer had hem lief en tooide hem. Met een eregewaad heeft Hij hem bekleed. Alleluia.

[Tractus]
!Ps 131:16-17
Zijn priesters zal Ik met heil bekleden en zijn heiligen zullen opspringen van vreugde.
V. Daar zal Ik voor David een hoorn verwekken, en een lamp bereiden voor mijn gezalfde.
!Ps 111:1-3
Zalig de man, die de Heer vreest en zijn geboden van harte bemint. 
V. Zijn nakomelingschap zal machtig zijn op aarde. Het geslacht der vromen zal worden gezegend. 
V. Roem en rijkdom zijn in zijn huis, en zijn gerechtigheid duurt eeuwig voort.

[Evangelium]
Vervolg ++ van het heilig Evangelie volgens Mattheüs
!Matt 24:42-47
In die tijd sprak Jezus tot zijn leerlingen: Weest waakzaam, want gij kent niet het uur, waarop uw Heer zal terugkomen. Maar bedenkt dit wel: als de huisvader het uur kende, waarop de dief zou komen, dan zou hij zeker waakzaam zijn, en niet laten inbreken in zijn huis. Daarom, weest ook gij gereed, want de Mensenzoon komt op een uur, dat gij niet kent. Wie is nu naar uw mening de trouwe en schrandere dienaar, die door de heer over zijn huishouding wordt aangesteld, om hun op tijd te eten te geven? Gelukkig de dienaar, die de heer bij zijn komst daarmee bezig vindt. Voorwaar Ik zeg u: hij zal hem aanstellen over geheel zijn bezit.

[Offertorium]
@Commune/C2c

[Secreta]
Wij vragen U, Heer, dat het jaarlijks feest van uw heilige belijder en bisschop N. ons een plaats in uw vaderhart mag verzekeren, opdat dit liefdevol offer voor hem een gelukkige beloning mag bevatten en ons de gaven van uw genade verkrijgen.
$Per Dominum

[Communio]
!Matt 24:46-47
Gelukkig de knecht, die de Heer bij zijn komst wakend vindt. Voorwaar, Ik zeg u: Hij zal hem aanstellen over al zijn goederen. (Alleluia.)

[Postcommunio]
God, Beloner van trouwe zielen, doe ons door de beden van uw heilige belijder en bisschop N., wiens roemrijk feest wij vieren, vergiffenis verkrijgen.
$Per Dominum
