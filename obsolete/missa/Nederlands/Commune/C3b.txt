[Officium]
Commune plurimorum martirum extra Tempus Paschale: Salus autem

[Introitus]
!Ps 36:39
v. De Heer is het heil van de vromen, hun Beschermer ten tijde der kwelling. (Alleluia, alleluia.)
!Ps 36:1
Wees niet afgunstig op zondaars en benijd de boosdoeners niet.
&Gloria
v. De Heer is het heil van de vromen, hun Beschermer ten tijde der kwelling. (Alleluia, alleluia.)

[Oratio]
God, Gij verblijdt ons met het jaarlijks feest van uw martelaren N. en N.; laat in uw goedheid hun voorbeelden ons bezielen, zoals hun verdiensten ons verheugen.
$Per Dominum

[Lectio]
Lezing uit de Brief van de heilige Apostel Paulus aan de Hebreën
!Hebr 10:32-38
Broeders, denkt eens terug aan de dagen van vroeger, toen gij pas tot het licht des geloofs waart gekomen en veel strijd en lijden hebt doorstaan; want ófwel waart gij door smaad en verdrukking zelf een schouwspel geworden, ófwel hebt gij meegeleefd met hen, wie het aldus verging. Gij hebt immers meegeleden met hen, die in de gevangenis waren; maar ook hebt gij de plundering van uw eigen goederen met blijdschap verdragen, in de overtuiging, dat een beter en blijvend bezit uw deel is. Wilt daarom uw vast vertrouwen niet opgeven; want het verwerft een grote beloning. Volharding immers hebt gij nodig, om door Gods wil te volbrengen de beloning te verkrijgen. Want nog een weinig, weinig tijds, en Hij, die komen moet, zal komen; en Hij zal niet dralen. Mijn rechtvaardige echter verwerft het leven door het geloof.

[Graduale]
!Ps 33:18-19
Luide riepen de gerechtigen en de Heer heeft hen verhoord en van al hun kwellingen bevrijd.
V. De Heer is de bedrukten van harte nabij, redden zal Hij de nederigen van geest.
Alleluia, alleluia.
V. U looft het blanke heer der martelaren, o Heer. Alleluia.

[Tractus]
!Ps 33:18-19
Luide riepen de gerechtigen en de Heer heeft hen verhoord en van al hun kwellingen bevrijd.
V. De Heer is de bedrukten van harte nabij, redden zal Hij de nederigen van geest.
!Ps 125:5-6
Wie met tranen zaaien, zullen met gejubel oogsten.
V. Wenend trekken zij op, terwijl zij hun zaad uitstrooien.
V. Juichend keren zij weer, met hun garven beladen.

[Evangelium]
Vervolg ++ van het heilig Evangelie volgens Lucas
!Luc 12:1-8
In die tijd sprak Jezus tot zijn leerlingen: Weest op uw hoede voor de zuurdesem van de farizeën, dat is: de huichelarij. Want niets is er bedekt, wat niet ontdekt zal worden, en niets is er verborgen, wat niet bekend zal worden. Want wat gij in het duister zegt, dat zal in het licht gepredikt worden; en wat gij aan het oor fluistert in de binnenkamers, dat zal verkondigd worden van de daken. Maar tot u, mijn vrienden, zeg Ik: Weest niet bevreesd voor hen, die wel het lichaam doden, doch verder niets meer kunnen doen. Ik zal u echter tonen, wie gij moet vrezen. Vreest Hem, die, nadat Hij gedood heeft, nog de macht bezit om in de hel te storten. Ja, zeg Ik u, Hem moet gij vrezen. Worden er geen vijf mussen verkocht voor twee penningen? En toch wordt er geen enkele daarvan door God vergeten. Maar van u zijn zelfs de haren van het hoofd alle geteld. Weest dus niet bevreesd; gij zijt meer waard dan een hele zwerm mussen. En Ik zeg u: al wie Mij belijdt voor de mensen, hem zal ook de Mensenzoon belijden voor de engelen Gods.

[Offertorium]
!Sap 3:1-3
De zielen der rechtvaardigen zijn in Gods hand en het marteltuig der bozen raakt hen niet. In de ogen der dwazen schijnen zij te sterven, maar zij zijn in vrede, alleluia.
(sed post Septuagesimam dicitur)
maar zij zijn in vrede.

[Secreta]
Wij vragen U, Heer, laat U verzoenen door de offergaven en verdedig ons op voorspraak van uw heilige martelaren N. en N. tegen alle gevaren.
$Per Dominum

[Communio]
!Matt 10:27
Wat Ik u in het donker zeg, zeg dat als het licht is, zegt de Heer; en wat ge als in het oor gefluisterd verneemt, verkondigt dat van de daken. (Alleluia.)

[Postcommunio]
Moge, Heer, deze communie ons van zonden zuiveren en op voorspraak van uw heilige martelaren N. en N. doen delen in zijn hemelse heilskracht.
$Per Dominum
