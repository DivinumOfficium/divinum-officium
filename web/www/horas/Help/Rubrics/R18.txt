XVIII. De Completorio

1. Ad Completorium absolute dicitur Lectio brevis, ut in Psalterio: deinde
Pater noster, Confiteor, Misereatur, Indulgentiam, Converte, Deus in
adjutorium, Antiphona, Psalmi, Hymnus, Capitulum, Responsorium breve, Canticum
cum Antiphona; omnia ut in fine Psalterii; et post Antiphonam in Duplicibus et
infra Octavas dicitur Oratio; in alio autem Officio ante Orationem dicitur Kyrie
eleison. cum reliquis precibus, ut ibidem in Psalterio.

2. Post Versum Benedicat et custodiat nos, etc. dicitur una ex Antiphonis
beate Marie, cum Versiculo et Oratione, ut ibidem: et dicto Versu, Divinum
auxilium dicitur secreto, Pater noster, Ave Maria, et Credo.