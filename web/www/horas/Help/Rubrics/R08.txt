VIII. De Officio Sanctae Mariae in Sabbato

1. In omnibus Sabbatis per annum extra Adventum et Quadragesimam, ac nisi
Quatuor tempora aut Vigilia; occurrant, vel nisi fieri debeat de Feria propter
Officium alicujus Dominica; aliquando infra Hebdomadam ponendum , ut in Rubrica
de Dominicis dictum est; et nisi fiat Officium novem Lectionum, vel de Octava
Pascha; et Pentecostes, semper fit Officium de sancta Maria, eo modo, quo fit de
Festo Simplici, quemadmodum circa finem Breviarii disponitur. De Festo autem
Simplici, in Sabbato occurrente, fit tantum commemoratio.

2. Alium vero supradictis diebus fieri non potest Officium de sancta Maria,
nulla etiam fit commemoratio de ea propter Sabbatum; sed tantum in
Semiduplicibus quando ejus Officium parvum non dicitur) fit consueta ejus
commemoratio per annum cum aliis Suffragiis positis in Psalterio post Vesperas
Sabbati.

3. Ejus Officium in Sabbato incipit Feria sexta ad modura Festi Simplicis, a
(Capitulo, et terminatur ad Nonam Sabbati. Si autem Feria sexta occurrat
Officium novem Lectionum, in Vesperis fit tantum commemoratio de sancta Maria,
cum Antiphona, Versu et Oratione, que habentur in Officio ejus in Sabbato, nisi
illud Officium novem Lectionum sit de eadem beata Maria, quia tunc nulla alia
commemoratio de ea facienda est.

4. Ad Matutinum, post Invitatorium et Hymnum de sancta Maria, dicitur unum
Nocturnum cum duodecim Psalmis ferialibus, ut in Psalterio. Versus de sancta
Maria, prima et secunda Lectio ex Scriptura de Tempore occurrente; tertia Lectio
et alia omnia tam in Matutino quam in Laudibus et Horis, ut in Officio sancte
Marie in Sabbato assignantur.

5. Dicuntur Preces Dominicales ad Primam et Completorium, et fiunt Suffragia
consueta de sancto Joseph, de Apostolis et de Pace, et tempore Paschali sola
commemoratio de Cruce, ut in secunda Feria post Octavam Pasche. Post Nonam
nihil fit de ea, nisi consueta ejus commemoratio cum aliis Suffragiis, quando
dicenda sunt in Officio de Dominica.