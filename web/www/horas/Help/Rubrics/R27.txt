XXVII. De Responsoriis post Lectiones

1. Responsoria dicuntur ad Matutinum post Lectiones: id est, post quamlibet
Lectionem dicitur unum Responsorium, ut infra.

2. In Festis novem Lectionum (preterquam in Festo sanctorum Innocentium, quando
non venerit in Dominica i, et in Dominicis ab Octava Paschae inclusive, usque ad
Adventum exclusive, et a Dominica infra Octavam Nativitatis inclusive, usque ad
Septuagesimam exclusive, dicuntur octo tantum Responsoria; et in fine tertii,
sexti, et octavi dicitur Gloria Patri cum repetitione partis Responsorii: quod
regulare est in fine ultimi Responsorii cuiuslibet Nocturni, tam in Officio
novem quam trium Lectionum: excepto Tempore Passionis, quo Tempore, loco 
Gloria Patri repetitur Responsorium a principio: excepto etiam Officio
Defunctorum, in quo illius loco dicitur Requiem eternam. Qui Versus Gloria 
Patri quibusdam diebus dicitur in primo Responsorio, ut in propriis locis
annotatur. Post nonam Lectionem predictis diebus, quando octo tantum dicuntur
Responsoria, immediate dicitur Hymnus Te Deum.

3. In Dominicis Adventus, et in Dominicis a Septuagesima usque ad Dominicam
Palmarum inclusive, et in triduo ante Pascha, dicuntur novem Responsoria, quia
tunc non dicitur Te Deum

4. In Officio autem trium Lectionum, quando fit de Festo, et in Feriis Temporis
Paschalis, quod est inter Dominicam in Albis et Ascensionem (excepta Feria
secunda Rogationum, in qua ponitur tertium Responsorium), dicuntur duo
Responsoria, quia post tertiam Lectionem dicitur Te Deum Que Responsoria in
Festis sumuntur de Communi Sanctorum, et in dictis Feriis Temporis Paschalis,
quando alia propria non assignantur, sumuntur de Dominica in qua primo sunt
posita, hoc ordine : secunda et quinta Feria, primum et secundum Responsorium
primi Nocturni: Feria tertia et sexta, primum et secundum Responsorium secundi
Nocturni: Feria quarta primum et secundum Responsorium tertii Nocturni.

5. In aliis Feriis extra Tempus Paschale dicuntur tria Responsoria (quia in
illis non dicitur Te Deum), hoc ordine: Feria secunda et quinta, tria
Responsoria primi Nocturni: Feria tertia et sexta, tria Responsoria secundi
Nocturni: Feria quarta et Sabbato, quando in eo fit de Feria, tria Responsoria
tertii Nocturni Dominice praecedentis, in qua primo sunt posita. Verum quia in
tertio Nocturno Dominicarum a tertia post Pentecosten inclusive, usque ad
Adventum exclusive, non habetur nisi unum Responsorium dicendum infra Hebdomadam,  
quod est septimum in Dominica (propterea quod Responsorium Duo Seraphim non dicitur 
nisi in predictis Dominicis); ideo Feria quarta et Sabbato, quando Responsoria sumenda 
erunt ex tertio Nocturno, primum Responsorium erit quod est septimum Dominice: 
secundo et tertio loco dicitur secundum et tertium sequentis Feria, id est, post 
secundam et tertiam Lectionem dicitur secundum et tertium Responsorium, quod est 
secundum et tertium secunde sequentis Feria; si propria Responsoria habuerit; 
alioquin, si non habuerit propria, dicitur secundum et tertium Responsorium 
primi Nocturni ejusdem Dominice. Ab Octava Epiphania: usque ad Septuagesimam 
habentur Responsoria propria in singulis Feriis, excepto Sabbato, in quo, 
quando fit de Feria, dicuntur Responsoria Feriae quartae.

6. Sumuntur autem Responsoria ex eo loco, ubi primo sunt posita in principio
mensis, vel libri, et repetuntur in aliis sequentibus Dominicis illius mensis in
quibus alia non assignantur; vel donec de illo libro legitur, unde sumpta sunt
Responsoria. Que autem in prima Hebdomada mensis posita sunt per Ferias,
repetuntur eodem ordine in eisdem Feriis per sequentes Hebdomadas, donec alia
ponantur. Ubi vero non adsunt propria, semper ex Nocturnis Dominice sumuntur
dicto ordine.

7. Si Responsoria primi Nocturni ejus Dominice, in qua primo ponuntur, propter
Festum Duplex in ea occurrens, in ipsa Dominica poni non possint, ponantur prima
die ejus Hebdomada;, in qua occurrit fieri de Feria, et omittantur alia que
forte in illa Feria propria haberentur. Si vero in tota Hebdomada non occurrat
dies in quo fiat de Feria, illa Responsoria ponantur in sequenti Hebdomada, vel
Dominica similiter non impedita, et dummodo in ea alia Responsoria non sint
primo ponenda; alioquin eo anno omittantur. Responsoria etiam que in aliquibus
Feriis per Hebdomadam habentur, si eo die quo posita sunt, non possunt dici
propter Festum occurrens, non sunt transferenda in aliam diem, sed omittuntur.

8. Tempore Paschali, in fine Responsorii, ante Versum, additur Alleluja.