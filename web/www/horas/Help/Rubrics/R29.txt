XXIX. De Capitulis

Capitula semper dicuntur (preterquam a Feria quinta in Cena Domini, usque 
ad Vesperas Sabbati in Albis exclusive, et preterquam in Officio Defunctorum) 
ad Vesperas, Laudes et alias Horas, dictis Psalmis et Antiphonis; ad Completorium 
vero dicto etiam Hymno.

2. Capitula Dominicalia posita in Psalterio in primis et secundis Vesperis, in
Laudibus et Horis, dicuntur a tertia Dominica post Pentecosten usque ad Adventum, 
et a secunda post Epiphaniam usque ad Septuagesimam. Capitula autem ferialia 
dicuntur post Octavam Pentecostes usque ad Adventum, et ab Octava Epiphani√ä usque 
ad Dominicam primam Quadragesime. Aliis temporibus dicuntur ut in Proprio 
de Tempore: si fit de Sanctis, ut in Proprio de Sanctis, cura propria
adsunt; alioquin de Communi Sanctorum. Capitulum Primas et Completorii (quando
Capitula dicuntur) numquam mutatur, ut in Psalterio.

3. In Dominicis ab Adventu usque ad Octavam Epiphaniae, et a Septuagesima usque
ad tertiam post Pentecosten, et in Feriis temporis Paschalis, et in omnibus
Festis regulariter, Capitulum positura in primis Vesperis dicitur in Laudibus,
ad Tertiam, et in secundis Vesperis, quibusdam exceptis, qua; suis. locis
assignantur.

4. In Feriis tempore Paschali ad Primam dicitur Capitulum Regi seculorum 
sicut in Dominicis et in Festis. Post Capitulum semper respondetur Deo gratias.