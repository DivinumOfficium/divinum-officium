XVI. De Horis Tertia Sexta et Nona

1.Ad Tertiam, Sextam, et Nonam, ante singulas Horas dicitur, Pater noster,
Ave Maria, Deus in adjutorium, Hymnus, et Psalmi, ut in Psalterio: Antiphone
secundum Officii qualitatem, ordine quo supra. Dictis Psalmis et Antiphona,
dicitur Capitulum et Responsorium breve pro qualitate Officii: quae in Dominicis, 
et Feriis, quando non habentur propria in Proprio de Tempore, dicuntur ut in Psalterio: 
in Festis, si in Proprio Sanctorum non sint propria, sumuntur de Communi. 
Post Responsorium breve dicitur Dominus vobiscum et Oratio, que habetur in 
Proprio de Tempore: si autem fit de Sancto, ut in Proprio Sanctorum: alioquin ut in Communi.

2. Post Orationem repetitur Dominus vobiscum, et dicitur Benedicamus Domino, 
Fidelium anime, et Pater noster secreto, ut infra in Rubrica de Oratione
Dominica explicatur.