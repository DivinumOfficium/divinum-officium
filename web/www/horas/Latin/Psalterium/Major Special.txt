[Day0 Laudes]
!Apo 7:12
v. Benedíctio, et cláritas, et sapiéntia, et gratiárum actio, honor, virtus, et fortitúdo Deo nostro in sǽcula sæculórum. Amen.
$Deo gratias

[Hymnus Day0 Laudes]
{:H-Ecceiamnoctis:}v. Ecce, jam noctis tenuátur umbra,
Lux et auróræ rútilans corúscat:
Súpplices rerum Dóminum canóra
Voce precémur:
_
Ut reos culpæ miserátus omnem
Pellat angórem, tríbuat salútem,
Donet et nobis bona sempitérnæ
Múnera pacis.
_
Præstet hoc nobis Déitas beáta
Pátris, ac Nati, paritérque Sancti
Spíritus, cujus résonat per omnem
Glória mundum.
Amen.

[Day0 Versum 2]
V. Dóminus regnávit, decórem índuit.
R. Índuit Dóminus fortitúdinem, et præcínxit se virtúte.

[Day0 Laudes2]
!1 Cor 9:24
v. Fratres: Nescítis, quod ii, qui in stádio currunt, omnes quidem currunt, sed unus áccipit bravíum? Sic cúrrite, ut comprehendátis.
$Deo gratias

[Hymnus Day0 Laudes2]
{:H-Aeternererum:}v. Ætérne rerum Cónditor,
Noctem diémque qui régis,
Et témporum das témpora,
Ut álleves fastídium.
_
Noctúrna lux viántibus
A nocte noctem ségregans,
Præco diéi jam sonat,
Jubárque solis évocat.
_
Hoc excitátus Lúcifer
Solvit polum calígine:
Hoc omnis errónum cohors
Viam nocéndi déserit.
_
Hoc nauta vires cólligit,
Pontíque mitéscunt freta:
Hoc, ipsa petra Ecclésiæ,
Canénte, culpam díluit.
_
Surgámus ergo strénue:
Gallus jacéntes éxcitat,
Et somnoléntos íncrepat,
Gallus negántes árguit.
_
Gallo canénte, spes redit,
Ægris salus refúnditur,
Mucro latrónis cónditur,
Lapsis fides revértitur.
_
Jesu, labántes réspice,
Et nos vidéndo córrige:
Si réspicis, labes cadunt,
Fletúque culpa sólvitur.
_
Tu, lux, refúlge sénsibus,
Mentísque somnum díscute:
Te nostra vox primum sonet,
Et vota solvámus tibi.
_
Deo Patri sit glória,
Ejúsque soli Fílio,
Cum Spíritu Paráclito,
Nunc et per omne sǽculum.
Amen.

[Day02 Versum 2]
V. Dómine, refúgium factus es nobis.
R. A generatióne et progénie.

[Day0 Vespera]
!2 Cor 1:3-4
v. Benedíctus Deus, et Pater Dómini nostri Jesu Christi, Pater misericordiárum, et Deus totíus consolatiónis, qui consolátur nos in omni tribulatióne nostra.
$Deo gratias

[Hymnus Day0 Vespera]
{:H-Luciscreator:}v. Lucis Creátor óptime,
Lucem diérum próferens,
Primórdiis lucis novæ,
Mundi parans oríginem:
_
Qui mane junctum vésperi
Diem vocári prǽcipis:
Illábitur tetrum chaos,
Audi preces cum flétibus.
_
Ne mens graváta crimine,
Vitæ sit exsul múnere,
Dum nil perénne cógitat,
Seséque culpis ílligat.
_
Cæléste pulset óstium:
Vitale tollat prǽmium:
Vitémus omne nóxium:
Purgémus omne péssimum.
_
Præsta, Pater piíssime,
Patríque compar Únice,
Cum Spíritu Paráclito
Regnans per omne sǽculum.
Amen.

[Day0 Versum 3]
V. Dirigátur, Dómine, orátio mea.
R. Sicut incénsum in conspéctu tuo.

[Day1 Laudes]
!Rom 13:12-13
v. Nox præcéssit, dies autem appropinquávit. Abiciámus ergo ópera tenebrárum, et induámur arma lucis. Sicut in die honéste ambulémus.
$Deo gratias

[Hymnus Day1 Laudes]
{:H-LaudsFeria:}v. Splendor Patérnae gloriæ,
De luce lucem próferens,
Lux lucis, et fons lúminis,
Diem dies illúminans:
_
Verúsque sol illábere,
Micans nitóre pérpeti:
Jubárque Sancti Spíritus
Infúnde nostris sénsibus.
_
Votis vocémus et Patrem,
Patrem poténtis grátiæ,
Patrem perénnis glóriæ:
Culpam reléget lúbricam.
_
Confírmet actus strénuos:
Dentes retúndat ínvidi:
Casus secúndet ásperos:
Agénda recte dírigat.
_
Mentem gubérnet et regat:
Sit pura nobis cástitas:
Fides calóre férveat,
Fraudis venéna nésciat.
_
Christúsque nobis sit cibus,
Potúsque noster sit fides:
Læti bibámus sóbriam
Profusiónem Spíritus.
_
Lætus dies hic tránseat:
Pudor sit ut dilúculum:
Fides velut merídies:
Crepúsculum mens nésciat.
_
Auróra lucem próvehit,
Cum luce nobis pródeat
In Pátre totus Fílius,
Et totus in Verbo Pater.
_
Deo Patri sit glória,
Ejúsque soli Fílio,
Cum Spíritu Paráclito,
Nunc et per omne sǽculum.
Amen.

[Day1 Versum 2]
V. Repléti sumus mane misericórdia tua.
R. Exsultávimus, et delectáti sumus.

[Day1 Vespera]
@:Day0 Vespera

[Hymnus Day1 Vespera]
{:H-VespFeria:}v. Imménse caeli Cónditor,
Qui mixta ne confúnderent,
Aquæ fluénta dívidens,
Cælum dedísti límitem.
_
Firmans locum cæléstibus,
Simúlque terræ rívulis;
Ut unda flammas témperet,
Terræ solum ne díssipent.
_
Infúnde nunc, piíssime,
Donum perénnis grátiæ:
Fraudis novæ ne cásibus
Nos error átterat vetus.
_
Lucem fides adáugeat:
Sic lúminis jubar ferat:
Hæc vana cuncta próterat:
Hanc falsa nulla cómprimant.
_
Præsta, Pater piíssime,
Patríque compar Únice,
Cum Spíritu Paráclito
Regnans per omne sǽculum.
Amen.

[Day1 Versum 3]
@:Day0 Versum 3

[Day2 Laudes]
@:Day1 Laudes

[Hymnus Day2 Laudes]
{:H-LaudsFeria:}v. Ales diéi núntius
Lucem propínquam prǽcinit:
Nos excitátor méntium
Jam Christus ad vitam vocat.
_
Auférte, clamat, léctulos,
Ægro sopóre désides:
Castíque, recti, ac sóbrii
Vigiláte, jam sum próximus.
_
Jesum ciámus vócibus,
Flentes, precántes, sóbrii:
Inténta supplicátio
Dormíre cor mundum vetat.
_
Tu, Christe, somnum díscute:
Tu rumpe noctis víncula:
Tu solve peccátum vetus,
Novúmque lumen íngere.
_
Deo Patri sit glória,
Ejúsque soli Fílio,
Cum Spíritu Paráclito,
Nunc et per omne sǽculum.
Amen.

[Day2 Versum 2]
@:Day1 Versum 2

[Day2 Vespera]
@:Day0 Vespera

[Hymnus Day2 Vespera]
{:H-VespFeria:}v. Tellúris alme Cónditor,
Mundi solum qui séparans,
Pulsis aquæ moléstiis,
Terram dedísti immóbilem:
_
Ut germen aptum próferens,
Fulvis decóra flóribus,
Fecúnda fructu sísteret,
Pastúmque gratum rédderet.
_
Mentis perústæ vúlnera
Munda viróre grátiæ:
Ut facta fletu díluat,
Motúsque pravos átterat.
_
Jussis tuis obtémperet:
Nullis malis appróximet:
Bonis repléri gáudeat,
Et mortis ictum nésciat.
_
Præsta, Pater piíssime,
Patríque compar Únice,
Cum Spíritu Paráclito
Regnans per omne sǽculum.
Amen.

[Day2 Versum 3]
@:Day0 Versum 3

[Day3 Laudes]
@:Day1 Laudes

[Hymnus Day3 Laudes]
{:H-LaudsFeria:}v. Nox, et tenébrae, et núbila,
Confúsa mundi et túrbida:
Lux intrat, albéscit polus:
Christus venit: discédite.
_
Calígo terræ scínditur
Percússa solis spículo,
Rebúsque jam color redit,
Vultu niténtis síderis.
_
Te, Christe, solum nóvimus:
Te mente pura et simplici,
Flendo et canéndo quǽsumus,
Inténde nostris sénsibus.
_
Sunt multa fucis íllita,
Quæ luce purgéntur tua:
Tu, vera lux cæléstium,
Vultu seréno illúmina.
_
Deo Patri sit glória,
Ejúsque soli Fílio,
Cum Spíritu Paráclito,
Nunc et per omne sǽculum.
Amen.

[Day3 Versum 2]
@:Day1 Versum 2

[Day3 Vespera]
@:Day0 Vespera

[Hymnus Day3 Vespera]
{:H-VespFeria:}v. Cæli Deus sanctíssime,
Qui lucidas mundi plagas
Candóre pingis ígneo,
Augens decóro lúmine:
_
Quarto die qui flámmeam
Dum solis accéndis rotam,
Lunæ minístras órdinem,
Vagósque cursus síderum:
_
Ut nóctibus, vel lúmini
Diremptiónis términum,
Primórdiis et ménsium
Signum dares notíssimum;
_
Expélle noctem córdium:
Abstérge sordes méntium:
Resólve culpæ vínculum:
Evérte moles críminum.
_
Præsta, Pater piíssime,
Patríque compar Únice,
Cum Spíritu Paráclito
Regnans per omne sǽculum.
Amen.

[Day3 Versum 3]
@:Day0 Versum 3

[Day4 Laudes]
@:Day1 Laudes

[Hymnus Day4 Laudes]
{:H-LaudsFeria:}v. Lux ecce surgit áurea,
Pallens facéssat cǽcitas,
Quæ nosmet in præceps diu
Erróre traxit dévio.
_
Hæc lux serénum cónferat,
Purósque nos præstet sibi:
Nihil loquámur súbdolum:
Volvámus obscúrum nihil.
_
Sic tota decúrrat dies,
Ne lingua mendax, ne manus
Oculíve peccent lúbrici,
Ne noxa corpus ínquinet.
_
Speculátor astat désuper,
Qui nos diébus ómnibus,
Actúsque nostros próspicit
A luce prima in vésperum.
_
Deo Patri sit glória,
Ejúsque soli Fílio,
Cum Spíritu Paráclito,
Nunc et per omne sǽculum.
Amen.

[Day4 Versum 2]
@:Day1 Versum 2

[Day4 Vespera]
@:Day0 Vespera

[Hymnus Day4 Vespera]
{:H-VespFeria:}v. Magnæ Deus poténtiæ,
Qui fértili natos aqua
Partim relínquis gúrgiti,
Partim levas in áëra.
_
Demérsa lymphis ímprimens,
Subvécta cælis érigens:
Ut stirpe ab una pródita,
Divérsa répleant loca:
_
Largíre cunctis sérvulis,
Quos mundat unda Sánguinis,
Nescíre lapsus críminum,
Nec ferre mortis tǽdium.
_
Ut culpa nullum déprimat:
Nullum éfferat jactántia:
Elísa mens ne cóncidat:
Eláta mens ne córruat.
_
Præsta, Pater piíssime,
Patríque compar Únice,
Cum Spíritu Paráclito
Regnans per omne sǽculum.
Amen.

[Day4 Versum 3]
@:Day0 Versum 3

[Day5 Laudes]
@:Day1 Laudes

[Hymnus Day5 Laudes]
{:H-LaudsFeria:}v. Ætérna cæli glória,
Beáta spes mortálium,
Summi Tonántis Únice,
Castǽque proles Vírginis:
_
Da déxteram surgéntibus,
Exsúrgat et mens sóbria,
Flagrans et in laudem Dei
Grates repéndat débitas.
_
Ortus refúlget Lúcifer,
Præítque solem núntius:
Cadunt tenébræ nóctium:
Lux sancta nos illúminet.
_
Manénsque nostris sénsibus,
Noctem repéllat sǽculi,
Omníque fine témporis
Purgáta servet péctora.
_
Quæsíta jam primum fides
In corde radíces agat:
Secúnda spes congáudeat,
Qua major exstat cáritas.
_
Deo Patri sit glória,
Ejúsque soli Fílio,
Cum Spíritu Paráclito,
Nunc et per omne sǽculum.
Amen.

[Day5 Versum 2]
@:Day1 Versum 2

[Day5 Vespera]
@:Day0 Vespera

[Hymnus Day5 Vespera]
{:H-VespFeria:}v. Hóminis superne Cónditor,
Qui cuncta solus órdinans,
Humum jubes prodúcere
Reptántis et feræ genus:
_
Et magna rerum córpora,
Dictu jubéntis vívida,
Per témporum certas vices
Obtemperáre sérvulis:
_
Repélle, quod cupídinis
Ciénte vi nos ímpetit,
Aut móribus se súggerit,
Aut áctibus se intérserit.
_
Da gaudiórum prǽmia,
Da gratiárum múnera:
Dissólve litis víncula:
Astrínge pacis fœ́dera.
_
Præsta, Pater piíssime,
Patríque compar Únice,
Cum Spíritu Paráclito
Regnans per omne sǽculum.
Amen.

[Day5 Versum 3]
@:Day0 Versum 3

[Day6 Laudes]
@:Day1 Laudes

[Hymnus Day6 Laudes]
{:H-LaudsFeria:}v. Auróra jam spargit polum:
Terris dies illábitur:
Lucis resúltat spículum:
Discédat omne lúbricum.
_
Phantásma noctis éxsulet:
Mentis reátus córruat:
Quidquid ténebris hórridum
Nox áttulit culpæ, cadat.
_
Ut mane, quod nos últimum
Hic deprecámur cernui,
Cum luce nobis éffluat,
Hoc dum canóre cóncrepat.
_
Deo Patri sit glória,
Ejúsque soli Fílio,
Cum Spíritu Paráclito,
Nunc et per omne sǽculum.
Amen.

[Day6 Versum 2]
@:Day1 Versum 2

[Day6 Vespera]
!Rom 11:33
v. O Altitúdo divitiárum sapiéntiæ, et sciéntiæ Dei, quam incomprehensibília sunt judícia ejus, et investigábiles viæ ejus!
$Deo gratias

[Hymnus Day6 Vespera]
{:H-VespFeria:}v. Jam sol recédit ígneus:
Tu, lux perénnis, Únitas,
Nostris, beáta Trínitas,
Infúnde lumen córdibus.
_
Te mane laudum cármine,
Te deprecámur véspere;
Dignéris ut te súpplices
Laudémus inter cǽlites.
_
Patri, simúlque Fílio,
Tibíque, Sancte Spíritus,
Sicut fuit, sit júgiter
Sæclum per omne glória.
Amen.

[HymnusM Day6 Vespera]
{:H-VespFeria:}v. O lux beata Trinitas,
et principalis Únitas,
iam sol recedit igneus,
infúnde lumen córdibus.
_
Te mane laudum carmine,
te deprecemur véspere:
te nostra supplex glória
per cuncta laudet sæcula.
_
Deo Patri sit glória,
ejúsque soli Fílio,
cum Spíritu Paráclito,
et nunc, et in perpétuum. 
Amen.

[Day6 Versum 3]
V. Vespertína orátio ascéndat ad te, Dómine.
R. Et descéndat super nos misericórdia tua.

[Day0 Ant 2]
missing from próprium

[Day02 Ant 2]
missing from próprium

[Day0 Ant 3]
missing from próprium

[Day1 Ant 2]
Benedíctus * Dóminus Deus Israël, quia visitávit et liberávit nos.

[Day1 Ant 3]
Magníficat * ánima mea Dóminum, quia respéxit Deus humilitátem meam.

[Day2 Ant 2]
Eréxit nobis * Dóminus cornu salútis in domo David púeri sui.

[Day2 Ant 3]
Exsultávit * spíritus meus in Deo salutári meo.

[Day3 Ant 2]
De manu ómnium * qui odérunt nos, liberávit nos Dóminus.

[Day3 Ant 3]
Respéxit Dóminus * humilitátem meam, et fecit in me magna, qui potens est.

[Day4 Ant 2]
In sanctitáte * serviámus Dómino, et liberábit nos ab inimícis nostris.

[Day4 Ant 3]
Fecit Deus * poténtiam in brácchio suo: dispérsit supérbos mente cordis sui.

[Day5 Ant 2]
Per víscera misericórdiæ * Dei nostri visitávit nos Óriens ex alto.

[Day5 Ant 3]
Depósuit Dóminus * poténtes de sede, et exaltávit húmiles.

[Day6 Ant 2]
Illúmina, Dómine, * sedéntes in ténebris et umbra mortis, et dírige pedes nostros in viam pacis.

[Day6 Ant 3]
Suscépit Deus * Israël, púerum suum: sicut locútus est ad Ábraham, et semen ejus usque in sǽculum.

[Adv Laudes]
!Isa 2:3
v. Veníte, et ascendámus ad montem Dómini, et ad domum Dei Jacob, et docébit nos vias suas, et ambulábimus in sémitis ejus: quia de Sion exíbit lex, et verbum Dómini de Jerúsalem.
$Deo gratias

[Hymnus Adv Laudes]
{:H-LaudsAdv:}v. En clara vox redárguit
Obscúra quæque, pérsonans:
Procul fugéntur sómnia,
Ab alto Jesus prómicat.
_
Mens jam resúrgat, tórpida,
Non ámplius jacens humi:
Sidus refúlget jam novum,
Ut tollat omne nóxium.
_
En Agnus ad nos míttitur
Laxáre gratis débitum:
Omnes simul cum lácrimis
Precémur indulgéntiam.
_
Ut cum secúndo fúlserit,
Metúque mundum cínxerit,
Non pro reátu púniat,
Sed nos pius tunc prótegat.
_
Virtus, honor, laus, glória
Deo Patri cum Fílio,
Sancto simul Paráclito,
In sæculórum sǽcula.
Amen.

[HymnusM Adv Laudes]
{:H-LaudsAdv:}v. Vox clara ecce íntonat,
obscúra quæque íncrepat:
procul fugéntur sómnia;
ab æthre Christus prómicat.
_
Mens iam resúrgat tórpida
quæ sorde exstat sáucia;
sidus refúlget iam novum,
ut tollat omne nóxium.
_
E sursum Agnus míttitur
laxáre gratis débitum;
omnes pro indulgéntia
vocem demus cum lácrimis,
_
Secúndo ut cum fúlserit
mundúmque horror cínxerit,
non pro reátu púniat,
sed nos pius tunc prótegat.
_
Summo Parénti glória
Natóque sit victória,
et Flámini laus débita
per sæculórum sæcula. 
Amen.

[Adv Versum 2]
V. Vox clamántis in desérto: Paráte viam Dómini. 
R. Rectas fácite sémitas ejus.

[Adv Vespera]
!Gen 49:10
v. Non auferétur sceptrum de Juda, et dux de fémore ejus, donec véniat qui mitténdus est; et ipse erit exspectátio géntium.
$Deo gratias

[Hymnus Adv Vespera]
{:H-VespAdv:}v. Creátor alme síderum,
Ætérna lux credéntium,
Jesu, Redémptor ómnium,
Inténde votis súpplicum.
_
Qui dǽmonis ne fráudibus
Períret orbis, ímpetu
Amóris actus, lánguidi
Mundi medéla factus es.
_
Commúne qui mundi nefas
Ut expiáres, ad crucem
E Vírginis sacrário
Intácta prodis víctima.
_
Cujus potéstas glóriæ
Noménque cum primum sonat,
Et cǽlites et ínferi
Tremente curvántur genu.
_
Te deprecámur últimæ
Magnum diéi Júdicem,
Armis supérnæ grátiæ
Defénde nos ab hóstibus.
_
Virtus, honor, laus, glória
Deo Patri cum Fílio,
Sancto simul Paráclito,
In sæculórum sǽcula.
Amen.

[HymnusM Adv Vespera]
{:H-VespAdv:}v. Cónditor alme síderum,
ætérna lux credéntium,
Christe, redémptor ómnium,
exáudi preces súpplicum.
_
Qui cóndolens intéritu
mortis períre sæculum,
salvásti mundum lánguidum,
donans reis remédium,
_
Vergénte mundi véspere,
uti sponsus de thálamo,
egréssus honestíssima
Vírginis matris cláusula.
_
Cuius forti poténtiæ
genu curvántur ómnia;
cæléstia, terréstria
nutu faténtur súbdita.
_
Te, Sancte, fide quæsumus,
ventúre iudex sæculi,
consérva nos in témpore
hostis a telo pérfidi.
_
Sit, Christe, rex piíssime,
tibi Patríque glória
cum Spíritu Paráclito,
in sempitérna sæcula. 
Amen.

[Adv Versum 1]
V. Roráte, cæli, désuper, et nubes pluant justum.
R. Aperiátur terra, et gérminet Salvatórem.

[Adv Versum 3]
@:Adv Versum 1

[Adv Ant 17]
O Sapiéntia, * quæ ex ore Altíssimi prodiísti, attíngens a fine usque ad finem, fórtiter suavitérque dispónens ómnia: veni ad docéndum nos viam prudéntiæ.

[Adv Ant 18]
O Adonái * et Dux domus Israël, qui Móysi in igne flammæ rubi apparúisti, et ei in Sina legem dedísti: veni ad rediméndum nos in brácchio exténto.

[Adv Ant 19]
O radix Jesse * qui stas in signum populórum, super quem continébunt reges os suum, quem Gentes deprecabúntur: veni ad liberándum nos, jam noli tardáre.

[Adv Ant 20]
O clavis David * et sceptrum domus Israël; qui áperis, et nemo claudit; claudis, et nemo áperit: veni, et educ vinctum de domo cárceris, sedéntem in ténebris, et umbra mortis.

[Adv Ant 21]
O Óriens * splendor lucis ætérnæ, et sol justítiæ: veni, et illúmina sedéntes in ténebris, et umbra mortis.

[Adv Ant 22]
O Rex géntium, * et desiderátus eárum, lapísque anguláris, qui facis útraque unum: veni, et salva hóminem, quem de limo formásti.

[Adv Ant 23]
O Emmánuel, * Rex et légifer noster, exspectátio Géntium, et Salvátor eárum: veni ad salvándum nos, Dómine, Deus noster.

[Adv Ant 21L]
Nolíte timére; * quinta enim die véniet ad vos Dóminus noster.

[Adv Ant 23L]
Ecce compléta sunt * ómnia, quæ dicta sunt per Angelum de Vírgine María.
 
[Quad Laudes]
!Isa 58:1
v. Clama, ne cesses, quasi tuba exálta vocem tuam, et annúntia pópulo meo scélera eórum, et dómui Jacob peccáta eórum.
$Deo gratias

[Hymnus Quad Laudes]
{:H-Osolsalutis:}v. O sol salútis, íntimis,
Jesu, refúlge méntibus,
Dum, nocte pulsa, grátior
Orbi dies renáscitur.
_
Dans tempus acceptábile,
Da lacrimárum rívulis
Laváre cordis víctimam,
Quam læta adúrat cáritas.
_
Quo fonte manávit nefas,
Fluent perénnes lácrimæ,
Si virga pœniténtiæ
Cordis rigórem cónterat.
_
Dies venit, dies tua,
In qua reflórent ómnia:
Lætémur et nos in viam
Tua redúcti déxtera.
_
Te prona mundi máchina,
Clemens, adóret, Trínitas,
Et nos novi per grátiam
Novum canámus cánticum.
Amen.

[Quad Versum 2]
V. Ángelis suis Deus mandávit de te.
R. Ut custódiant te in ómnibus viis tuis.

[Quad Vespera]
!Joel 2:17
v. Inter vestíbulum et altáre plorábunt sacerdótes, minístri Dómini, et dicent: Parce, Dómine, parce pópulo tuo: et ne des hereditátem tuam in oppróbrium, ut dominéntur eis natiónes. 
$Deo gratias

[Hymnus Quad Vespera]
{:H-Audibenigne:}v. Audi, benígne Cónditor,
Nostras preces cum flétibus,
In hoc sacro jejúnio
Fusas quadragenário.
_
Scrutátor alme córdium,
Infírma tu scis vírium:
Ad te revérsis éxhibe
Remissiónis grátiam.
_
Multum quidem peccávimus,
Sed parce confiténtibus:
Ad nóminis laudem tui
Confer medélam lánguidis.
_
Concéde nóstrum conteri
Corpus per abstinéntiam;
Culpæ ut relínquant pábulum
Jejúna corda críminum.
_
Præsta, beáta Trínitas,
Concéde, simplex Únitas;
Ut fructuósa sint tuis
Jejuniórum múnera.
Amen.

[Quad Versum 3]
@:Quad Versum 2

[Quad5 Laudes]
!Jer 11:19
v. Veníte, mittámus lignum in panem ejus, et eradámus eum de terra vivéntium, et nomen ejus non memorétur ámplius.
$Deo gratias

[Hymnus Quad5 Laudes]
{:H-Lustrasex:}v. Lustra sex qui jam perégit,
Tempus implens córporis:
Sponte líbera Redémptor
Passióni déditus:
Agnus in Crucis levátur
Immolándus stípite.
_
Felle potus ecce languet,
Spina, clavi, láncea,
Mite corpus perforárunt,
Unda manat, et cruor:
Terra, pontus, astra, mundus,
Quo lavántur flúmine!
_
Crux fidélis, inter omnes
Arbor una nóbilis:
Silva talem nulla profert
Fronde, flore, gérmine:
Dulce ferrum, dulce lignum
Dulce pondus sústinent.
_
Flecte ramos, arbor alta,
Tensa laxa víscera:
Et rigor lentéscat ille,
Quem dedit natívitas:
Et supérni membra Régis
Tende miti stípite.
_
Sola digna tu fuísti
Ferre mundi víctimam;
Atque portum præparáre
Arca mundo náufrago;
Quam sacer cruor perúnxit,
Fusus Agni córpore.
_
Sempitérna sit beátæ
Trinitáti glória:
Æqua Patri, Filióque,
Par decus Paráclito:
Uníus, Triníque nomen
Laudet univérsitas.
Amen.

[Quad5 Versum 2]
V. Éripe me de inimícis meis, Deus meus.
R. Et ab insurgéntibus in me líbera me.

[Quad5 Vespera]
!Jer 11:20
v. Tu autem, Dómine Sábaoth, qui júdicas juste, et probas renes et corda, vídeam ultiónem tuam ex eis: tibi enim revelávi causam meam, Dómine, Deus meus.
$Deo gratias

[Hymnus Quad5 Vespera]
{:H-Vexillaregis:}v. Vexílla Regis pródeunt;
Fulget Crucis mystérium,
Qua Vita mortem pértulit,
Et morte vitam prótulit.
_
Quæ, vulneráta lanceæ
Mucróne diro, críminum
Ut nos laváret sórdibus,
Manávit unda et sánguine.
_
Impléta sunt quæ cóncinit
David fidéli cármine,
Dicéndo natiónibus:
Regnávit a ligno Deus.
_
Arbor decóra et fúlgida,
Ornata Régis púrpura,
Elécta digno stípite
Tam sancta membra tángere.
_
Beáta, cujus brácchiis
Prétium pepéndit sǽculi,
Statéra facta córporis,
Tulítque prædam tártari.
_
!Sequens stropha dicitur flexis genibus.
_
O Crux, ave, spes única,
In hac triúmphi glória
(sed tempore Passionis)
Hoc Passiónis témpore
(sed tempore Paschali)
Paschále quæ fers gáudium
Piis adáuge grátiam,
Reísque dele crímina.
_
Te, fons salútis, Trínitas,
Collaudet omnis spíritus:
Quibus Crucis victóriam
Largiris, adde prǽmium.
Amen.

[Quad5 Versum 3]
V. Éripe me, Dómine, ab hómine malo.
R. A viro iníquo éripe me. 

[Pasch Laudes]
!Rom 6:9-10
v. Christus resúrgens ex mórtuis iam non móritur, mors illi ultra non dominábitur. Quod enim mórtuus est peccáto, mórtuus est semel: quod autem vivit, vivit Deo.
$Deo gratias

[Hymnus Pasch Laudes]
{:H-Auroracoelum:}v. Auróra cælum púrpurat,
Æther resúltat láudibus,
Mundus triúmphans júbilat,
Horrens avérnus ínfremit:
_
Rex ille dum fortíssimus
De mortis inférno specu
Patrum senátum líberum
Edúcit ad vitæ jubar.
_
Cujus sepúlcrum plúrimo
Custóde signábat lapis,
Victor triúmphat, et suo
Mortem sepúlcro fúnerat.
_
Sat fúneri, sat lácrimis,
Sat est datum dolóribus:
Surréxit exstínctor necis,
Clamat corúscans Ángelus.
_
Ut sis perénne mentibus
Paschále, Jesu, gáudium,
A morte dira críminum
Vitæ renátos líbera.
_
* Deo Patri sit glória,
Et Fílio, qui a mórtuis
Surréxit, ac Paráclito,
In sempitérna sǽcula.
Amen.

[Pasch Versum 2]
V. In resurrectióne tua, Christe, allelúja.
R. Cæli et terra læténtur, allelúja.

[Pasch Vespera]
@:Pasch Laudes

[Hymnus Pasch Vespera]
{:H-Adregias:}v. Ad régias Agni dapes,
Stolis amícti cándidis,
Post tránsitum Maris Rubri,
Christo canámus Príncipi:
_
Divína cujus cáritas
Sacrum propínat sánguinem,
Almíque membra córporis
Amor sacérdos ímmolat.
_
Sparsum cruórem póstibus
Vastátor horret Ángelus:
Fugítque divísum mare;
Mergúntur hostes flúctibus.
_
Jam Pascha nóstrum Christus est
Paschális idem víctima,
Et pura puris méntibus
Sinceritátis ázyma.
_
O vera cæli víctima,
Subjécta cui sunt tártara,
Solúta mortis víncula,
Recépta vitæ prǽmia.
_
Victor, subáctis ínferis,
Trophǽa Christus éxplicat;
Cælóque apérto, súbditum
Regem tenebrárum trahit.
_
Ut sis perénne méntibus
Paschále, Jesu, gáudium,
A morte dira críminum
Vitæ renátos líbera.
_
* Deo Patri sit glória,
Et Fílio, qui a mórtuis
Surréxit, ac Paráclito,
In sempitérna sǽcula.
Amen.

[Pasch Versum 3]
V. Mane nobíscum, Dómine, allelúja.
R. Quóniam advesperáscit, allelúja.

[Suffragium1]
Ant. Beáta Dei Génitrix Virgo María, Sanctique omnes intercedant pro nobis ad Dóminum.
_
V. Mirificávit Dóminus Sanctos suos.
R. Et exaudívit eos clamantes ad se.
_
!Oratio
!In hac oratione, ad litteram N. exprimitur nomen Titularis propriæ ecclesiæ, dummodo Titulus non sit Persona divina vel Mysterium Domini, aut de ipso ratione Festi factum non fuerit Officium vel Commemoratio, aut illius nomen non sit in eadem Suffragii Oratione expressum; ac nomina sanctorum Angelorum et sancti Joannis Baptistæ, si Titulares fuerint, præponuntur nomini sancti Joseph. In hisce autem omnibus casibus omittuntur verba "atque beáto N.".
v. Orémus. 
v. A cunctis nos, quǽsumus, Dómine, mentis et córporis defende perículis: et, intercedénte beáta et gloriósa semper Vírgine Dei Genitríce María, cum beáto Joseph, beátis Apóstolis tuis Petro et Paulo, atque beáto~
r. N. et ómnibus Sanctis, salútem nobis tríbue benígnus et pacem; ut, destructis adversitátibus et erroribus univérsis, Ecclésia tua secúra tibi sérviat libertáte.
$Per eumdem

[Suffragium11]
Ant. Sancti omnes intercedant pro nobis ad Dóminum.
_
V. Mirificávit Dóminus Sanctos suos.
R. Et exaudívit eos clamantes ad se.
_
!Oratio
!In hac oratione, ad litteram N. exprimitur nomen Titularis propriæ ecclesiæ, dummodo Titulus non sit Persona divina vel Mysterium Domini, aut de ipso ratione Festi factum non fuerit Officium vel Commemoratio, aut illius nomen non sit in eadem Suffragii Oratione expressum; ac nomina sanctorum Angelorum et sancti Joannis Baptistæ, si Titulares fuerint, præponuntur nomini sancti Joseph. In hisce autem omnibus casibus et omittuntur verba "atque beáto N.". Si Titularis ante omnes fuerit nominandus, particula "cum" omittitur ante nomen sanctorum Petri et Pauli ac præponitur nomini Sancti Joseph.
v. Orémus. 
v. A cunctis nos, quǽsumus, Dómine, mentis et córporis defende perículis: et, intercedénte beáto Joseph, cum beátis Apóstolis tuis Petro et Paulo, atque beáto~ 
r. N. et ómnibus Sanctis, salútem nobis tríbue benígnus et pacem; ut, destructis adversitátibus et erroribus univérsis, Ecclésia tua secúra tibi sérviat libertáte.
$Per eumdem

[SuffragiumTridentinumFeriale]
Ant. Per signum Crucis de inimícis nostris líbera nos, Deus noster.
_
V. Omnis terra adóret te, et psallat tibi.
R. Psalmum dicat nómini tuo, Dómine.
_
!Oratio
v. Orémus.
v. Perpétua nos, quǽsumus, Dómine, pace custódi, quos per lignum sanctæ Crucis redímere dignátus es.

[Suffragium2]
Ant. Crucifíxus surrexit a mórtuis, et redémit nos, allelúja, allelúja.
_
V. Dícite in natiónibus, allelúja.
R. Quia Dóminus regnávit a ligno, allelúja.
_
!Oratio
v. Orémus. 
v. Deus qui pro nobis Fílium tuum Crucis patibulum subíre voluísti, ut inimíci a nobis expelleres potestátem: concéde nobis famúlis tuis; ut resurrectiónis grátiam consequámur.
$Per eumdem

[Suffragium3]
!De Beata Maria
Ant. Sancta María * succurre miseris, juva pusillanimes, refove flebiles, ora pro pópulo, interveni pro clero, intercede pro devoto femineo sexu: séntiant omnes tuum juvamen, quicúmque celebrant tuam sanctam commemoratiónem.
_
V. Ora pro nobis sancta Dei Génitrix.
R. Ut digni efficiamur promissionibus Christi.
_
!Oratio
v. Orémus. 
v. Concéde nos fámulos tuos, quǽsumus, Dómine Deus, perpétua mentis et córporis sanitate gaudére, et gloriósa beátæ Maríæ semper Vírginis intercessióne, a præsénti liberari tristítia, et ætérna pérfrui lætítia.

[Suffragium41]
!De sancto Joseph
Ant. Ecce fidélis servus et prudens, quem constítuit Dóminus super famíliam suam.
_
V. Glória et divítiæ in domo ejus.
R. Et justítia ejus manet in sæculum sæculi.
_
!Oratio
v. Orémus. 
v. Deus, qui ineffábili providentia beátum Joseph sanctíssimæ Genitrícis tuæ sponsum elígere dignátus es: præsta quæsumus; ut quem protectórem veneramur in terris, intercessórem habére mereámur in cælis.

[Suffragium42]
!De sancto Joseph
Ant. Ipse Jesus erat incípiens quasi annórum trigínta ut putabátur fílius Joseph.
_
V. Os justi meditábitur sapiéntiam.
R. Et lingua ejus loquétur judícium.
_
!Oratio
v. Orémus 
v. Deus, qui ineffábili providentia beátum Joseph sanctíssimæ Genitrícis tuæ sponsum elígere dignátus es: præsta quæsumus; ut quem protectórem veneramur in terris, intercessórem habére mereámur in cælis.

[Suffragium51]
!De Apostolis
Ant. Petrus Apóstolus, et Paulus Doctor Géntium, ipsi nos docuerunt legem tuam Dómine.
_
V. Constítues eos príncipes super omnem terram.
R. Mémores erunt nóminis tui Dómine.
_
!Oratio
v. Orémus.
v. Deus, cujus déxtera beátum Petrum ambulantem in flúctibus, ne mergeretur, eréxit, et coapostolum ejus Paulum tértio naufragantem de profúndo pelagi liberávit: exáudi nos propítius, et concéde; ut amborum méritis, æternitátis glóriam consequámur.

[Suffragium52]
!De Apostolis
Ant. Gloriósi príncipes terræ, quómodo in vita sua dilexérunt se, ita et in morte non sunt separati.
_
V. In omnem terram exívit sonus eórum.
R. Et in fines orbis terræ verba eórum.
_
!Oratio
v. Orémus.
v. Deus, cujus déxtera beátum Petrum ambulantem in flúctibus, ne mergeretur, eréxit, et coapostolum ejus Paulum tértio naufragantem de profúndo pelagi liberávit: exáudi nos propítius, et concéde; ut amborum méritis, æternitátis glóriam consequámur.

[Suffragium6]
!De Pace.
Ant. Da pacem Dómine in diébus nostris, quia non est álius, qui pugnet pro nobis, nisi tu Deus noster.
_
V. Fiat pax in virtúte tua.
R. Et abundántia in túrribus tuis.
_
!Oratio
v. Orémus 
v. Deus, a quo sancta desidéria, recta consília, et justa sunt ópera: da servis tuis illam, quam mundus dare non potest, pacem; ut et corda nostra mandátis tuis dédita, et hóstium sublata formidine, témpora sint tua protectióne tranquilla.
$Per Dominum

[Litania]
&Dominus_vobiscum
&Benedicamus_Domino 
!Litania omnium Sanctorum
v. Kyrie, eléison. Kyrie, eléison.
Christe, eléison. Christe, eléison.
v. Kyrie, eléison. Kyrie, eléison.
Christe, audi nos.
Christe, exáudi nos.
_
Pater de cælis, Deus, miserére nobis.
Fili, Redémptor mundi, Deus, miserére nobis.
Spíritus Sancte, Deus, miserére nobis.
Sancta Trínitas, unus Deus, miserére nobis.
_
Sancta María, ora pro nobis.
Sancta Dei Genetrix, ora pro nobis.
Sancta Virgo vírginum, ora pro nobis.
Sancte Michaël, ora pro nobis.
Sancte Gábriel, ora pro nobis.
Sancte Raphaël, ora pro nobis.
Omnes sancti Ángeli et Archángeli, orate pro nobis.
Omnes sancti beatórum Spirítuum ordines, orate pro nobis.
_
Sancte Joánnes Baptísta, ora pro nobis.
Sancte Joseph, ora pro nobis.
Omnes sancti Patriarchæ et Prophétæ, orate pro nobis.
Sancte Petre, ora pro nobis.
Sancte Paule, ora pro nobis.
Sancte Andrea, ora pro nobis.
Sancte Jacobe, ora pro nobis.
Sancte Joánnes, ora pro nobis.
Sancte Thoma, ora pro nobis.
Sancte Jacobe, ora pro nobis.
Sancte Philippe, ora pro nobis.
Sancte Bartolomæe, ora pro nobis.
Sancte Matthæe, ora pro nobis.
Sancte Simon, ora pro nobis.
Sancte Thaddæe, ora pro nobis.
Sancte Matthia, ora pro nobis.
Sancte Barnaba, ora pro nobis.
Sancte Luca, ora pro nobis.
Sancte Marce, ora pro nobis.
Omnes sancti Apóstoli et Evangelístæ, orate pro nobis.
Omnes sancti discipuli Dómini, orate pro nobis.
_
Omnes sancti Innocéntes, orate pro nobis.
Sancte Stephane, ora pro nobis.
Sancte Laurenti, ora pro nobis.
Sancte Vincenti, ora pro nobis.
Sancti Fabiane et Sebastiane, orate pro nobis.
Sancti Ioannes et Paule, orate pro nobis.
Sancti Cosma et Damiane, orate pro nobis.
Sancti Gervasi et Protasi, orate pro nobis.
Omnes sancti mártyres, orate pro nobis.
Sancte Sylvester, ora pro nobis.
Sancte Gregori, ora pro nobis.
Sancte Ambrosi, ora pro nobis.
Sancte Augustine, ora pro nobis.
Sancte Hieronyme, ora pro nobis.
Sancte Martine, ora pro nobis.
Sancte Nicolae, ora pro nobis.
Omnes sancti Pontífices et Confessores,	orate pro nobis.
Omnes sancti Doctóres, orate pro nobis.
Sancte Antoni, ora pro nobis.
Sancte Benedicte, ora pro nobis.
Sancte Bernarde, ora pro nobis.
Sancte Dominice, ora pro nobis.
Sancte Francisce, ora pro nobis.
Omnes sancti Sacerdótes et Levitæ, orate pro nobis.
Omnes sancti Monachi et Eremitæ, orate pro nobis.
_
Sancta María Magdaléna, ora pro nobis.
Sancta Agatha, ora pro nobis.
Sancta Lúcia, ora pro nobis.
Sancta Agnes, ora pro nobis.
Sancta Cæcília, ora pro nobis.
Sancta Catharína, ora pro nobis.
Sancta Anastasia, ora pro nobis.
Omnes sanctæ Vírgines et Víduæ,	orate pro nobis.
Omnes Sancti et Sanctæ Dei, intercedite pro nobis.
_
Propítius esto, parce nobis, Dómine.
Propítius esto, exáudi nos, Dómine.
Ab omni malo, líbera nos, Dómine.
Ab omni peccáto, líbera nos, Dómine.
Ab ira tua, líbera nos, Dómine.
A subitánea et improvísa morte, líbera nos, Dómine.
Ab insídiis diáboli, líbera nos, Dómine.
Ab ira et ódio et omni mala voluntáte, líbera nos, Dómine.
A spíritu fornicatiónis, líbera nos, Dómine.
A fulgure et tempestáte, líbera nos, Dómine.
A flagello terræmotus, líbera nos, Dómine.
A peste, fame et bello, líbera nos, Dómine.
A morte perpétua, líbera nos, Dómine.
Per mystérium sanctæ Incarnationis tuæ, líbera nos, Dómine.
Per advéntum tuum, líbera nos, Dómine.
Per nativitatem tuam, líbera nos, Dómine.
Per baptísmum et sanctum ieiunium tuum, líbera nos, Dómine.
Per crucem et passiónem tuam, líbera nos, Dómine.
Per mortem et sepulturam tuam, líbera nos, Dómine.
Per sanctam resurrectiónem tuam, líbera nos, Dómine.
Per admirábilem ascensiónem tuam, líbera nos, Dómine.
Per advéntum Spíritus Sancti Paracliti, líbera nos, Dómine.
In die judícii, líbera nos, Dómine.
_
Peccatóres, te rogamus, audi nos.
Ut nobis parcas, te rogamus, audi nos.
Ut nobis indúlgeas, te rogamus, audi nos.
Ut ad veram pænitentiam nos perducere digneris, te rogamus, audi nos.
Ut Ecclésiam tuam sanctam regere et conservare digneris, te rogamus, audi nos.
Ut domnum Apostolicum et omnes ecclesiásticos ordines in sancta religióne conservare digneris, te rogamus, audi nos.
Ut inimícos sanctæ Ecclésiæ humiliare digneris, te rogamus, audi nos.
Ut régibus et princípibus christiánis pacem et veram concórdiam donáre digneris, te rogamus, audi nos.
Ut cuncto pópulo christiáno pacem et unitátem largíri digneris, te rogamus, audi nos.
Ut omnes errantes ad unitátem Ecclésiæ revocare, et infidéles univérsos ad Evangélii lumen perducere digneris, te rogamus, audi nos.
Ut nosmetipsos in tuo sancto servítio confortare et conservare digneris, te rogamus, audi nos.
Ut mentes nostras ad cæléstia desidéria erigas, te rogamus, audi nos.
Ut ómnibus benefactoribus nostris sempitérna bona retríbuas, te rogamus, audi nos.
Ut ánimas nostras, fratrum, propinquorum et benefactórum nostrórum ab ætérna damnatióne eripias, te rogamus, audi nos.
Ut fructus terræ dare et conservare digneris, te rogamus, audi nos.
Ut ómnibus fidélibus defunctis réquiem ætérnam donare digneris, te rogamus, audi nos.
Ut nos exaudire digneris, te rogamus, audi nos.
Fili Dei, te rogamus, audi nos.
_
Agnus Dei, qui tollis peccáta mundi, parce nobis, Dómine.
Agnus Dei, qui tollis peccáta mundi, exáudi nos, Dómine.
Agnus Dei, qui tollis peccáta mundi, miserére nobis.
_
Christe, audi nos.
Christe, exáudi nos.
v. Kyrie, eléison. Kyrie, eléison.
Christe, eléison. Christe, eléison.
v. Kyrie, eléison. Kyrie, eléison.
_
&pater_noster
_
!Psalm 69
!(in finem David in rememoratione eo quod salvum me fecit Dominus)
Deus, in adjutórium meum inténde: * Dómine, ad adjuvándum me festína.
Confundántur et revereántur, * qui quærunt ánimam meam.
Avertántur retrórsum, et erubéscant, * qui volunt mihi mala.
Avertántur statim erubescéntes, * qui dicunt mihi: Euge, euge.
Exsúltent et læténtur in te omnes qui quærunt te, * et dicant semper: Magnificétur Dóminus: qui díligunt salutáre tuum.
Ego vero egénus, et pauper sum: * Deus, ádjuva me.
Adjútor meus, et liberátor meus es tu: * Dómine, ne moréris.
&Gloria
_
V. Salvos fac servos tuos.
R. Deus meus, sperántes in te.
V. Esto nobis, Dómine, turris fortitúdinis.
R. A facie inimíci.
V. Nihil proficiat inimícus in nobis.
R. Et fílius iniquitátis non appónat nocére nobis.
V. Dómine, non secúndum peccáta nostra fácias nobis.
R. Neque secúndum iniquitátes nostras retríbuas nobis.
V. Orémus pro Pontífice nostro~
r. N.
R. Dóminus consérvet eum, et vivíficet eum, et beátum fáciat eum in terra, et non tradat eum in ánimam inimicórum ejus.
V. Orémus pro benefactoribus nostris.
R. Retribuere dignáre, Dómine, ómnibus, nobis bona faciéntibus propter nomen tuum, vitam ætérnam. Amen.
V. Orémus pro fidélibus defunctis.
R. Réquiem ætérnam dona eis, Dómine, et lux perpétua lúceat eis.
V. Requiéscant in pace.
R. Amen.
V. Pro frátribus nostris absentibus.
R. Salvos fac servos tuos, Deus meus, sperántes in te.
V. Mitte eis, Dómine, auxílium de sancto.
R. Et de Sion tuére eos.
V. Dómine, exáudi oratiónem meam.
R. Et clamor meus ad te véniat.
&Dominus_vobiscum1
_
!Oratio
v. Orémus
v. Deus, cui próprium est miseréri semper et parcere: súscipe deprecatiónem nostram, ut nos, et omnes fámulos tuos, quos delictórum caténa constringit, miserátio tuæ pietátis cleménter absolvat.
v. Exáudi, quæsumus, Dómine, súpplicum preces, et confitentium tibi parce peccátis: ut páriter nobis indulgéntiam tribuas benígnus et pacem.
v. Ineffábilem nobis, Dómine, misericórdiam tuam cleménter osténde: ut simul nos et a peccátis ómnibus exuas, et a pœnis, quas pro his meremur, eripias.
v. Deus, qui culpa offenderis, pœniténtia placaris: preces pópuli tui supplicántis propítius réspice; et flagélla tuæ iracundiæ, quæ pro peccátis nostris meremur, avérte.
v. Omnípotens sempitérne Deus, miserére famulo tuo Pontífici nostro~
r. N., et dírige eum secúndum tuam clementiam in viam salútis æternæ: ut, te donante, tibi placita cupiat, et tota virtúte perficiat.
v. Deus, a quo sancta desidéria, recta consília et justa sunt ópera: da servis tuis illam, quam mundus dare non potest, pacem; ut et corda nostra mandátis tuis dédita, et, hóstium sublata formidine, témpora sint, tua protectióne, tranquilla.
v. Ure igne Sancti Spíritus renes nostros et cor nóstrum, Dómine: ut tibi casto córpore serviámus, et mundo corde placeamus.
v. Fidélium, Deus, ómnium Conditor et Redémptor, animábus famulórum famularúmque tuárum remissiónem cunctórum tríbue peccatórum: ut indulgéntiam, quam semper optaverunt, piis supplicatiónibus consequantur.
v. Actiónes nostras, quæsumus, Dómine, aspirando prævéni et adjuvando proséquere: ut cuncta nostra orátio et operatio a te semper incipiat, et per te cœpta finiatur. 
v. Omnípotens sempitérne Deus, qui vivórum domináris simul et mortuórum, omniúmque misereris quos tuos fide et ópere futuros esse prænoscis: te súpplices exoramus; ut, pro quibus effúndere preces decrevimus, quosque vel præsens sæculum adhuc in carne retinet vel futúrum jam exutos córpore, suscépit, intercedentibus ómnibus Sanctis tuis, pietátis tuæ clementia, ómnium delictórum suórum véniam consequantur.
$Per Dominum
&Dominus_vobiscum
V. Exáudiat nos omnípotens et miséricors Dóminus.
R. Amen.
$Fidelium animae

[Day0M Laudes]
!Apo 7:12
v. Benedíctio, et claritas, et sapiéntia, et gratiárum actio, honor, virtus, et fortitúdo Deo nostro in sæcula sæculórum. Amen.
$Deo gratias
_
R.br. Inclína cor meum, Deus, * In testimónia tua. 
R. Inclína cor meum, Deus, in testimónia tua. 
V. Avérte óculos meos, ne vídeant vanitátem: in via tua vivífica me. 
R. In testimónia tua. 
&Gloria
R. Inclína cor meum, Deus, * in testimónia tua.

[DayFM Laudes]
!Rom 13:12-13
v. Nox præcéssit, dies autem appropinquávit. Abjiciamus ergo ópera tenebrárum, et induamur arma lucis. Sicut in die honeste ambulémus.
$Deo gratias
_
R.br. Sana ánimam meam, * quia peccávi tibi.
R. Sana ánimam meam, * quia peccávi tibi.
Ego dixi: Dómine, miserére mei
R. Quia peccávi tibi.
&Gloria
R. Sana ánimam meam, * quia peccávi tibi.

[Day6M Laudes]
!Rom 13:12-13
v. Nox præcéssit, dies autem appropinquávit. Abjiciamus ergo ópera tenebrárum, et induamur arma lucis. Sicut in die honeste ambulémus.
$Deo gratias
_
R.br. Sana ánimam meam, * quia peccávi tibi.
R. Sana ánimam meam, * quia peccávi tibi.
Ego dixi: Dómine, miserére mei
R. Quia peccávi tibi.
&Gloria
R. Sana ánimam meam, * quia peccávi tibi.

[Day0M Vespera]
!2 Cor 1:3-4
v. Benedíctus Deus, et Pater Dómini nostri Jesu Christi, Pater misericordiárum, et Deus totíus consolationis, qui consolátur nos in omni tribulatióne nostra.
$Deo gratias
_
R.br. Quam magnificáta sunt * ópera tua, Dómine.
R. Quam magnificáta sunt * ópera tua, Dómine.
V. Ómnia in sapiéntia fecísti.
R. Ópera tua Dómine.
&Gloria
R. Quam magnificáta sunt * ópera tua, Dómine.

[DayFM Vespera]
!2 Cor 1:3-4
v. Benedíctus Deus, et Pater Dómini nostri Jesu Christi, Pater misericordiárum, et Deus totíus consolationis, qui consolátur nos in omni tribulatióne nostra.
$Deo gratias
_
R.br. Benedícam Dóminum * In omni témpore.
R. Benedícam Dóminum * In omni témpore.
V. Semper laus ejus in ore meo.
R. In omni témpore.
&Gloria
R. Benedícam Dóminum * In omni témpore.

[Day6M Vespera]
!Rom 11:33
v. O Altitúdo divitiárum sapiéntiæ, et sciéntiæ Dei quam incomprehensibilia sunt judícia ejus, et investigábiles viæ ejus!
$Deo gratias
_
R.br. Magnus Dóminus noster, * et magna virtus ejus.
R. Magnus Dóminus noster, * et magna virtus ejus.
V. Et sapiéntiæ ejus non est númerus.
R. Et magna virtus ejus.
&Gloria
R. Magnus Dóminus noster, * et magna virtus ejus.

[AdvM Laudes]
!Isa 2:3
v. Veníte, ascendámus ad montem Dómini, et ad Domum Dei Jacob, et docébit nos vias suas, et ambulabimus in sémitis ejus: quia de Sion exíbit lex, et verbum Dómini de Jerúsalem.
$Deo gratias
_
R.br. Veni ad liberándum nos * Dómine Deus virtútum.
R. Veni ad liberándum nos * Dómine Deus virtútum.
V. Osténde fáciem tuam et salvi érimus.
R. Dómine Deus virtútum.
&Gloria
R. Veni ad liberándum nos * Dómine Deus virtútum.

[AdvM Vespera]
!Gen 49:10
v. Non auferátur sceptrum de Juda, et dux de fémore ejus, donec véniat qui mitténdus est; et ipse erit expectatio géntium.
$Deo gratias
_
R.br. Osténde nobis Dómine * Misericórdiam tuam.
R. Osténde nobis Dómine * Misericórdiam tuam.
V. Et salutáre tuum da nobis.
R. Misericórdiam tuam.
&Gloria
R. Osténde nobis Dómine * Misericórdiam tuam.

[QuadM Laudes]
!Isa 58:1
v. Clama ne cesses quasi tuba exalta vocem tuam et annuntia pópulo meo scélera eórum et dómui Jacob peccáta eórum
$Deo gratias
_
R.br. Ipse liberávit me * de láqueo venántium.
R. Ipse liberávit me * de láqueo venántium.
V. Et a verbo áspero.
R. De láqueo venántium.
&Gloria
R. Ipse liberávit me * de láqueo venántium

[QuadM Vespera]
!Joel 2:17
v. Inter vestibulum et altáre plorabunt sacerdótes, minístri Dómini, et dicent: parce, Dómine, parce pópulo tuo: et ne des hereditátem tuam in oppróbrium, ut dominentur eis natiónes. 
$Deo gratias
_
R.br Scápulis suis * obumbrábit tibi.
R. Scápulis suis * obumbrábit tibi.
V. Et sub pennis ejus sperábis.
R. Obumbrábit tibi.
&Gloria
R. Scápulis suis * obumbrábit tibi.

[Quad5M Laudes]
!Jer 11:19
v. Veníte, mittamus lignum in panem ejus, et eradamus eum de terra vivéntium, et nomen ejus non memorétur ámplius.
$Deo gratias
_
R.br. Érue a frámea * Deus ánimam meam.
R. Érue a frámea * Deus ánimam meam
V. Et de manu canis únicam meam.
R. Deus ánimam meam.
R. Érue a frámea * Deus ánimam meam.

[Quad5M Vespera]
!Jer 11:20
v. Tu autem Dómine Sábaoth qui júdicas juste et probas renes et cor vídeam ultiónem tuam ex eis tibi enim revelavi causam meam Dómine Deus meus.
$Deo gratias
_
R.br. De ore leónis * líbera me, Dómine.
R. De ore leónis * líbera me, Dómine.
V. Et a córnibus unicórnium humilitátem meam.
R. Líbera me, Dómine.
R. De ore leónis * líbera me, Dómine.

[PaschM Laudes]
!Rom 6:9-10
v. Christus resúrgens ex mórtuis iam non móritur, mors illi ultra non dominábitur. Quod enim mórtuus est peccáto, mórtuus est semel: quod autem vivit, vivit Deo.
$Deo gratias
_
R.br. Surrexit Dóminus de sepúlcro: * Allelúja, allelúja.
R. Surrexit Dóminus de sepúlcro: * Allelúja, allelúja.
V. Qui pro nobis pepéndit in ligno.
R. Allelúja, allelúja.
&Gloria
R. Surrexit Dóminus de sepúlcro: * Allelúja, allelúja.

[PaschM Vespera]
!Rom 6:9-10
v. Christus resurgens ex mórtuis iam non móritur, mors illi ultra non dominábitur. Quod enim mórtuus est peccáto, mórtuus est semel: quod autem vivit, vivit Deo.
$Deo gratias
_
R.br. Surrexit Dóminus vere, * allelúja, allelúja.
R. Surrexit Dóminus vere, * allelúja, allelúja.
V. Et appáruit Simóni.
R. Allelúja, allelúja.
&Gloria
R. Surrexit Dóminus vere, * allelúja, allelúja.

[LitaniaM]
@:Litania

[LitaniaT]
@:Litania
