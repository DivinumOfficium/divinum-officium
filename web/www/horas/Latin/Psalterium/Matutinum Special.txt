[Invit]
Dominica = Dóminum, qui fecit nos, * Veníte, adorémus.
Feria II = Veníte, * Exsultémus Dómino.
Feria III = Jubilémus Deo, * Salutári nostro.
Feria IV = Deum magnum Dóminum, * Veníte, adorémus.
Feria V = Regem magnum Dóminum, * Veníte, adorémus.
Feria VI = Dóminum, Deum nostrum, * Veníte, adorémus.
Sabbato = Pópulus Dómini, et oves páscuæ ejus: * Veníte, adorémus.
Invit 1 = Adorémus Dóminum, * Quóniam ipse fecit nos.

[Invit Trid]
Dominica=Adorémus Dóminum, * Qui fecit nos.
Feria II=Veníte, * Exsultémus Dómino.
Feria III=Jubilémus Deo, * Salutári nostro.
Feria IV=In manu tua, Dómine, * Omnes fines terræ.
Feria V=Dóminum, qui fecit nos, * Veníte, adorémus.
Feria VI=Adorémus Dóminum, * Quóniam ipse fecit nos.
Sabbato=Dóminum, Deum nostrum, * Veníte, adorémus.

[ ]
Invit monastic same as Trid, but preceeded by psalm #3

[Invit Adv]
Regem ventúrum Dóminum, * Veníte, adorémus.

[Invit Adv3]
Prope est jam Dóminus, * Veníte, adorémus.

[Invit Nat24]
Hodie sciétis quia véniet Dóminus: * Et mane vidébitis glóriam ejus.

[Invit Quad]
Non sit vobis vanum mane súrgere ante lucem: * Quia promísit Dóminus corónam vigilántibus.

[Invit Quad5]
Hódie, si vocem Dómini audiéritis, * Nolíte obduráre corda vestra.

[Invit Pasch]
Surréxit Dóminus vere, * Allelúja.

[Day0 Hymnus]
{:H-MatDom1:}v. Nocte surgéntes vigilémus omnes,
Semper in psalmis meditémur, atque
Voce concórdi Dómino canámus
Dúlciter hymnos.
_
Ut pio Regi páriter canéntes,
Cum suis Sanctis mereámur aulam
Ingredi cæli, simul et perénnem
Dúcere vitam.
_
Præstet hoc nobis Déitas beáta
Patris, ac Nati, paritérque Sancti
Spíritus, cujus résonat per omnem
Glória mundum.
Amen.

[Day0 HymnusM]
@:Day0 Hymnus:s/Voce concórdi/Víribus totis/ s/perénnem/beátam/ s/résonat/réboat/

[Day0 Hymnus1M]
v. Primo dierum ómnium,
Quo mundus extat cónditus,
Vel quo resúrgens Cónditor
Nos morte victa líberat.
_
Pulsis procul torpóribus
Surgámus omnes ócius,
Et nocte quærámus pium
Sicut prophetam nóvimus.
_
Nostras preces ut áudiat,
Suámque dextram pórrigat:
Et expiátos sórdibus
Reddat polórum sédibus.
_
Ut quique sacratíssimo
Hujus diéi témpore
Horis quiétis psállimus,
Donis beátis múneret.
_
Jam nunc patérna claritas
Te postulámus áffatim:
Absit libído sórdidans
Et omnis actus nóxius.
_
Ne fœda sit, vel lúbrica
Compágo nostri córporis,
Per quem Averni ígnibus
Ipsi cremémur ácrius.
_
Ob hoc Redémptor, quǽsumus,
Ut probra nostra díluas,
Vitæ perénnis cómmoda
Nobis benígne cónferas.
_
Quo carnis actu éxsules
Effecti ipsi cælibes,
Ut præstolamur cernui,
Melos canamus glóriæ.
_
* Præsta, Pater piíssime,
Patríque compar Únice,
Cum Spíritu Paráclito
Regnans per omne sǽculum.
Amen.

[Day0 Hymnus1]
{:H-MatDom4:}v. Primo die, quo Trínitas
Beáta mundum cóndidit,
Vel quo resúrgens Cónditor
Nos, morte victa, líberat:
_
Pulsis procul torpóribus,
Surgámus omnes ócius,
Et nocte quærámus Deum,
Prophéta sicut prǽcipit:
_
Nostras preces ut áudiat
Suámque dextram pórrigat,
Et expiátos sórdibus
Reddat polórum sédibus:
_
Ut, quique sacratíssimo
Hujus diéi témpore
Horis quiétis psállimus,
Donis beátis múneret.
_
Jam nunc, patérna cláritas,
Te postulámus áffatim:
Absint faces libídinis,
Et omnis actus nóxius.
_
Ne fœda sit, vel lúbrica
Compágo nostri córporis,
Ob cujus ignes ígnibus
Avérnus urat ácrius.
_
Mundi Redémptor, quǽsumus,
Tu probra nostra díluas;
Nobísque largus cómmoda
Vitæ perénnis cónferas.
_
* Præsta, Pater piíssime,
Patríque compar Únice,
Cum Spíritu Paráclito
Regnans per omne sǽculum.
Amen.

[Day1 HymnusM]
@:Day1 Hymnus:s/omni témpore/in perpetuum/

[Day1 Hymnus]
{:H-MatFeria:}v. Somno reféctis ártubus,
Spreto cubíli, súrgimus:
Nobis, Pater, canéntibus
Adésse te depóscimus.
_
Te lingua primum cóncinat,
Te mentis ardor ámbiat:
Ut áctuum sequéntium
Tu, Sancte, sis exórdium.
_
Cedant tenébræ lúmini,
Et nox diúrno síderi,
Ut culpa, quam nox íntulit,
Lucis labáscat múnere.
_
Precámur iídem súpplices,
Noxas ut omnes ámputes,
Et ore te canéntium
Laudéris omni témpore.
_
* Præsta, Pater piíssime,
Patríque compar Únice,
Cum Spíritu Paráclito
Regnans per omne sǽculum.
Amen.

[Day2 HymnusM]
@:Day2 Hymnus

[Day2 Hymnus]
{:H-MatFeria:}v. Consors patérni lúminis,
Lux ipse lucis, et dies,
Noctem canéndo rúmpimus:
Assíste postulántibus.
_
Aufer ténebras méntium,
Fuga catérvas dǽmonum,
Expélle somnoléntiam,
Ne pigritántes óbruat.
_
Sic, Christe, nobis ómnibus
Indúlgeas credéntibus,
Ut prosit exorántibus,
Quod præcinéntes psállimus.
_
* Præsta, Pater piíssime,
Patríque compar Únice,
Cum Spíritu Paráclito
Regnans per omne sǽculum.
Amen.

[Day3 HymnusM]
@:Day3 Hymnus:s/culpis ómnibus/tu criminibus/

[Day3 Hymnus]
{:H-MatFeria:}v. Rerum Creátor óptime,
Rectórque noster, áspice:
Nos a quiéte nóxia
Mersos sopóre líbera.
_
Te, sancte Christe, póscimus,
Ignósce culpis ómnibus:
Ad confiténdum súrgimus,
Morásque noctis rúmpimus.
_
Mentes manúsque tóllimus,
Prophéta sicut nóctibus
Nobis geréndum prǽcipit,
Paulúsque gestis cénsuit.
_
Vides malum, quod fécimus:
Occúlta nostra pándimus:
Preces geméntes fúndimus,
Dimítte quod peccávimus.
_
* Præsta, Pater piíssime,
Patríque compar Únice,
Cum Spíritu Paráclito
Regnans per omne sǽculum.
Amen.

[Day4 HymnusM]
@:Day4 Hymnus

[Day4 Hymnus]
{:H-MatFeria:}v. Nox atra rerum cóntegit
Terræ colóres ómnium:
Nos confiténtes póscimus
Te, juste judex córdium.
_
Ut áuferas piácula,
Sordésque mentis ábluas:
Donésque, Christe, grátiam,
Ut arceántur crímina.
_
Mens ecce torpet ímpia,
Quam culpa mordet nóxia:
Obscúra gestit tóllere,
Et te, Redémptor, quǽrere.
_
Repélle tu calíginem
Intrínsecus quam máxime,
Ut in beáto gáudeat
Se collocári lúmine.
_
* Præsta, Pater piíssime,
Patríque compar Únice,
Cum Spíritu Paráclito
Regnans per omne sǽculum.
Amen.

[Day5 HymnusM]
@:Day5 Hymnus:s/vúlnerum\./ómnium./ s/ómnium/vúlnerum/ s/astet/adsit/

[Day5 Hymnus]
{:H-MatFeria:}v. Tu, Trinitátis Unitas,
Orbem poténter quæ regis,
Atténde laudis cánticum,
Quod excubántes psállimus.
_
Nam léctulo consúrgimus
Noctis quiéto témpore,
Ut flagitémus ómnium
A te medélam vúlnerum.
_
Quo fraude quidquid dǽmonum
In nóctibus delíquimus,
Abstérgat illud cǽlitus
Tuæ potéstas glóriæ.
_
Ne corpus astet sórdidum,
Nec torpor instet córdium,
Ne críminis contágio
Tepéscat ardor spíritus.
_
Ob hoc, Redémptor, quǽsumus,
Reple tuo nos lúmine,
Per quod diérum círculis
Nullis ruámus áctibus.
_
* Præsta, Pater piíssime,
Patríque compar Únice,
Cum Spíritu Paráclito
Regnans per omne sǽculum.
Amen.

[Day6 HymnusM]
v. Summæ Deus cleméntiæ,
Mundíque Factor máchinæ,
Unus potentiáliter,
Trinúsque personáliter:
_
Nostros pius cum cánticis
Fletus benígne súscipe:
Quo corde puro sórdibus
Te perfruámur lárgius.
_
Lumbos, jecúrque mórbidum
Adúre igni cóngruo,
Accíncti ut sint pérpetim,
Luxu remóto péssimo.
_
Ut quique horas nóctium
Nunc concinéndo rúmpimus,
Donis beátæ pátriæ
Ditémur omnes áffatim
_
* Præsta, Pater piíssime,
Patríque compar Únice,
Cum Spíritu Paráclito
Regnans per omne sǽculum.
Amen.

[Day6 Hymnus]
{:H-MatFeria:}v. Summæ Parens cleméntiæ,
Mundi regis qui máchinam,
Uníus et substántiæ,
Trinúsque persónis Deus:
_
Nostros pius cum cánticis
Fletus benígne súscipe:
Ut corde puro sórdium
Te perfruámur lárgius.
_
Lumbos, jecúrque mórbidum
Flammis adúre cóngruis,
Accíncti ut artus éxcubent,
Luxu remóto péssimo.
_
Quicúmque ut horas nóctium
Nunc concinéndo rúmpimus,
Ditémur omnes áffatim
Donis beátæ pátriæ.
_
* Præsta, Pater piíssime,
Patríque compar Únice,
Cum Spíritu Paráclito
Regnans per omne sǽculum.
Amen.

[HymnusM Adv]
v. Verbum supérnum, pródiens
A Patre olim éxiens,
Qui natus orbi súbvenis,
Cursu declívi témporis.
_
Illúmina nunc péctora,
Tuóque amore cóncrema;
Audíto ut præcónio
Sint pulsa tandem lúbrica.
_
Judéxque cum post áderis
Rimári facta péctoris,
Reddens vicem pro ábditis,
Justísque regnum pro bonis.
_
Non demum arctémur malis
Pro qualitáte críminis;
Sed cum beátis cómpotes
Simus perénnes cælibes.
_
Laus, honor, virtus, glória,
Deo Patri, et Fílio,
Sancto simul Paráclito,
In sæculórum sǽcula.
Amen.

[Hymnus Adv]
{:H-MatAdv:}v. Verbum supérnum, pródiens
E Patris ætérni sinu,
Qui natus orbi súbvenis,
Labénte cursu témporis:
_
Illúmina nunc péctora,
Tuóque amore cóncrema;
Ut cor cadúca déserens
Cæli volúptas ímpleat.
_
Ut, cum tribúnal Júdicis
Damnábit igni nóxios,
Et vox amíca débitum
Vocábit ad cælum pios;
_
Non esca flammárum nigros
Volvámur inter túrbines,
Vultu Dei sed cómpotes
Cæli fruámur gáudiis.
_
* Patri, simulque Fílio,
Tibíque, Sancte Spíritus,
Sicut fuit, sit júgiter
Sæclum per omne glória.
Amen.

[HymnusM Quad]
@:Hymnus Quad:s/nóxia/péssima/ 1-20
@:Hymnus Quad:24
@:Hymnus Quad:s/ore súpplici/atque sínguli/ 23
@:Hymnus Quad:22
@:Hymnus Quad:21
@:Hymnus Quad:25-45

[Hymnus Quad]
{:H-MatQuad:}v. Ex more docti mýstico
Servémus hoc jejúnium,
Deno diérum círculo
Ducto quater notíssimo.
_
Lex et prophétæ prímitus
Hoc prætulérunt, póstmodum
Christus sacrávit, ómnium
Rex atque factor témporum.
_
Utámur ergo párcius
Verbis, cibis et pótibus,
Somno, jocis, et árctius
Perstémus in custódia.
_
Vitémus autem nóxia,
Quæ súbruunt mentes vagas:
Nullúmque demus cállidi
Hostis locum tyránnidi.
_
Flectámus iram víndicem,
Plorémus ante Júdicem,
Clamémus ore súpplici,
Dicámus omnes cérnui:
_
Nostris malis offéndimus
Tuam, Deus, cleméntiam:
Effúnde nobis désuper,
Remíssor, indulgéntiam.
_
Meménto quod sumus tui,
Licet cadúci, plásmatis:
Ne des honórem nóminis
Tui, precámur, álteri.
_
Laxa malum, quod fécimus,
Auge bonum, quod póscimus:
Placére quo tandem tibi
Possímus hic, et pérpetim.
_
Præsta, beáta Trínitas,
Concéde, simplex Únitas,
Ut fructuósa sint tuis
Jejuniórum múnera.
Amen.

[HymnusM Quad5]
@:Hymnus Quad5:s/Láuream/Prœlium/ s/In necem morsu /Morsu in mortem cór/ s/Dei manus pedésque/manus, pedésque, et crura/ s/Sempitérna.*//s
Glória, et honor Deo
Usqueqáque Altissimo,
Una Patri, Filióque;
Inclyto Paráclito:
Cui laus est et potéstas,
Per ætérna sæcula.
Amen.

[Hymnus Quad5]
{:H-MatQuad5:}v. Pange, lingua, gloriósi
Láuream certáminis,
Et super Crucis trophǽo
Dic triúmphum nóbilem,
Quáliter Redémptor orbis
Immolátus vícerit.
_
De paréntis protoplásti
Fraude Factor cóndolens,
Quando pomi noxiális
In necem morsu ruit,
Ipse lignum tunc notávit,
Damna ligni ut sólveret.
_
Hoc opus nostræ salútis
Ordo depopóscerat,
Multifórmis proditóris
Ars ut artem fálleret,
Et medélam ferret inde,
Hostis unde lǽserat.
_
Quando venit ergo sacri
Plenitúdo témporis,
Missus est ab arce Patris
Natus, orbis Cónditor,
Atque ventre virgináli
Carne amíctus pródiit.
_
Vagit infans inter arcta
Cónditus præsépia:
Membra pannis involúta
Virgo Mater álligat:
Et Dei manus pedésque
Stricta cingit fáscia.
_
Sempitérna sit beátæ
Trinitáti glória,
Æqua Patri, Filióque;
Par decus Paráclito:
Uníus Triníque nomen
Laudet univérsitas.
Amen.

[HymnusM Pasch]
v. Rex sempitérne Dómine,
Rerum Creátor ómnium,
Qui eras ante sǽcula
Semper cum Patre Fílius:
_
Qui mundi in primórdio
Adam plásmasti hominem:
Cui tuæ imágini
Vultum dedísti similem.
_
Quem diábolus déceperat,
Hostis humáni géneris,
Cujus tu formam córporis
Assúmere dignátus es:
_
Ut hóminem redímeres,
Quem ante jam plasmáveras:
Et nos Deo conjúngeres,
Per carnis contubérnium.
_
Quem éditum ex Vírgine
Pavéscit omnis ánima:
Per quem et nos resúrgere
Devóta mente crédimus.
_
Qui nobis in Baptísmate
Donásti indulgéntiam,
Qui tenebámur vínculis
Ligáti consciéntiæ.
_
Qui Crucem propter hóminem
Suscípere dignátus es:
Dedisti tuum sánguinem
Nostræ salútis pretium.
_
Quǽsumus Auctor ómnium,
In hoc Pascháli gáudio,
Ab omni mortis ímpetu
Tuum defénde pópulum.
_
Glória tibi Dómine,
Qui surrexísti a mórtuis,
Cum Patre et Sancto Spíritu,
In sempitérna sǽcula.
Amen.

[Hymnus Pasch]
{:H-MatPasc:}v. Rex sempitérne Cǽlitum,
Rerum Creátor ómnium,
Æquális ante sǽcula
Semper Parénti Fílius:
_
Nascénte qui mundo Faber
Imáginem vultus tui
Tradens Adámo, nóbilem
Limo jugásti spíritum.
_
Cum livor et fraus dǽmonis
Fœdásset humánum genus:
Tu, carne amíctus, pérditam
Formam refórmas ártifex.
_
Qui, natus olim e Vírgine,
Nunc e sepúlcro násceris,
Tecúmque nos a mórtuis
Jubes sepúltos súrgere.
_
Qui, pastor ætérnus, gregem
Aqua lavas baptísmatis:
Hæc est lavácrum méntium:
Hæc est sepúlcrum críminum.
_
Nobis diu qui débitæ
Redémptor affíxus cruci,
Nostræ dedísti pródigus
Prétium salútis sánguinem.
_
Ut sis perénne méntibus
Paschále, Jesu, gáudium,
A morte dira críminum
Vitæ renátos líbera.
_
* Deo Patri sit glória,
Et Fílio, qui a mórtuis
Surréxit, ac Paráclito,
In sempitérna sǽcula.
Amen.

[MM LB Pasc]
!Osea 6:1-3
v. Veníte, et revertámur ad Dóminum, quia ipse cepit, et sanábit nos; percútiet, et curábit nos. Vivificábit nos post duos dies; in die tértia suscitábit nos, et vivémus in conspéctu ejus. Sciémus, sequemúrque, ut cognoscámus Dóminum.
$Tu autem
_
@Psalterium/Minor Special:Responsory Pasch Nona:s/._.*//s

[MM LB1]
!Lam 2:19
v. Consúrge, lauda in nocte in princípio vigiliárum: effúnde sicut aquam cor tuum ante conspéctum Dómini: leva ad eum manus tuas.
$Tu autem
_
R.br. Benedícam Dóminum * In omni témpore.
R. Benedícam Dóminum * In omni témpore.
V. Semper laus ejus in ore meo.
R. In omni témpore.
&Gloria
R. Benedícam Dóminum * In omni témpore.

[MM LB2]
!Prov 3:19-20
v. Dóminus sapiéntia fundávit terram: stabilívit cælos prudéntia. Sapiéntia illíus erupérunt abýssi, et nubes rore concréscunt.
$Tu autem
_
R.br. Deus, in nómine tuo * salvum me fac.
R. Deus, in nómine tuo * salvum me fac.
V. Et in misericórdia tua líbera me.
R. Salvum me fac.
&Gloria
R. Deus, in nómine tuo * salvum me fac.

[MM LB3]
!Sap 1:1-2
v. Dilígite justítiam, qui judicátis terram. Sentíte de Dómino in bonitáte, et in simplicitáte cordis quǽrite illum: quóniam invenítur ab his qui non tentant illum, appáret autem eis qui fidem habent in illum.
$Tu autem
_
R.br. In te, Dómine, sperávi: * non confúndar in ætérnum.
R. In te, Dómine, sperávi: * non confúndar in ætérnum.
V. In justítia tua líbera me, et éripe me.
R. Non confúndar in ætérnum.
&Gloria
R. In te, Dómine, sperávi: * non confúndar in ætérnum.

[MM LB4]
!Sap 3:9
v. Qui confídunt in illo intélligent veritátem, et fidéles in dilectióne acquiéscent illi: quóniam donum et pax est eléctis ejus.
$Tu autem
_
R.br. Exsultáte Deo, * adjutóri nostro.
R. Exsultáte Deo, * adjutóri nostro.
V. Jubiláte Deo Jacob.
R. Adjutóri nostro.
&Gloria
R. Exsultáte Deo, * adjutóri nostro.

[MM LB5]
!Sap 1:6-7
v. Benígnus est enim spíritus sapiéntiæ, et non liberábit malédicum a lábiis suis: quóniam renum illíus testis est Deus, et cordis illíus scrutátor est verus, et linguæ ejus audítor. Quóniam Spíritus Dómini replévit orbem terrárum, et hoc quod cóntinet ómnia, sciéntiam habet vocis.
$Tu autem
_
R.br. Misericórdias tuas Dómine * in ætérnum cantábo.
R. Misericórdias tuas Dómine * in ætérnum cantábo.
V. In generatióne et progénie.
R. In ætérnum cantábo.
&Gloria
R. Misericórdias tuas Dómine * in ætérnum cantábo.

[MM LB6]
!Eccl 12:2-3
v. Bénefac justo, et invénies retributiónem magnam: et si non ab ipso, certe a Dómino. Non est enim ei bene qui assíduus est in malis, et eleemósynas non danti: quóniam et Altíssimus ódio habet peccatóres, et misértus est pœniténtibus.
$Tu autem
_

R.br. Dómine, * exáudi oratiónem meam.
R. Dómine, * exáudi oratiónem meam.
V. Et clamor meus ad te véniat.
R. Exáudi oratiónem meam.
&Gloria
R. Dómine, * exáudi oratiónem meam.

[MM Capitulum]
!1 Cor 16:13-14
v. Vigiláte, state in fide, viríliter ágite, et confortámini. Omnia vestra in caritáte fiant.
$Deo gratias
_
V. Beáti hábitant in domo tua, Dómine.
R. In sæcula sæculórum laudábunt te.

[MM Capitulum Adv]
!Titus 2:12-13
v. Sóbrie, et juste, et pie vivámus in hoc sǽculo, exspectántes beátam spem, et advéntum glóriæ magni Dei, et Salvatóris nostri Jesu Christi.
$Deo gratias
_
V. Veni, Dómine, et noli tardáre.
R. Reláxa facínora plebi tuæ.

[MM Capitulum Nat]
!Isa 9:6
v. Párvulus enim natus est nobis, et fílius datus est nobis, et factus est principátus super húmerum ejus: et vocábitur nomen ejus, Admirábilis, Consiliárius, Deus, Fortis, Pater futuri sǽculi, Princeps pacis.
$Deo gratias
_
V. Notum fecit Dóminus, allelúja.
R. Salutáre suum, allelúja.

[MM Capitulum Epi]
!Isa 60:4-5
v. Fílii tui de longe vénient et fíliæ tuæ de látere surgent. Tunc vidébis, et áfflues; mirábitur et dilatábitur cor tuum: quando convérsa fúerit ad te multitúdo maris; fortitúdo géntium vénerit tibi.
$Deo gratias
_
V. Tria sunt múnera quæ obtulérunt Magi Dómino.
R. Aurum, thus et myrrham.

[MM Capitulum Quad]
!Isa 1:16-18
v. Lavámini, mundi estóte: auférte malum cogitatiónum vestrárum ab óculis meis: quiéscite ágere pervérse, díscite benefácere: quǽrite judícium, subveníte opprésso, judicáte pupíllo, deféndite víduam. Et veníte, et argúite me, dicit Dóminus.
$Deo gratias
_
V. In mánibus portábunt te.
R. Ne forte offéndas ad lápidem pedem tuum.

[MM Capitulum Quad5]
!Jer 11:18-19
v. Tu autem Dómine demonstrásti mihi, et cognóvi: tunc ostendísti mihi stúdia eórum. Et ego quasi agnus mansuétus, qui portátur ad víctimam.
$Deo gratias
_
V. Eripe me, Dómine, ab hómine malo.
R. A viro iníquo éripe me.

[MM Capitulum Pasc]
!Rom 6:4
v. Consepúlti enim sumus cum illo per baptísmum in mortem: ut quómodo Christus surréxit a mórtuis per glóriam Patris, ita et nos in novitáte vitæ ambulémus.
$Deo gratias
_
V. Resurréxit Dóminus, allelúja.
R. Sicut dixit vobis, allelúja.

[MM Capitulum C2]
!Eccl 15:3
v. Cibábit illum pane vitæ et intelléctus, et aqua sapiéntiæ salutáris potávit illum Dóminus Deus noster.
$Deo gratias
_
V. Lætábitur justus in Dómino, et sperábit in eo.
R. Et laudabúntur omnes recti corde.

[MM Capitulum C2p]
!Sap 5:5
v. Ecce quómodo computáti sunt inter fílios Dei, et inter sanctos sors illórum est.
$Deo gratias
_
V. Pretiosa in Conspectu Domini, alleluia
R. Mors sanctorum ejus, alleluia

[MM Capitulum C3]
!Sap 10:17
v. Réddidit Deus mercédem labórum sanctórum suórum, et dedúxit illos in via mirábili: et fuit illis in velaménto diéi, et in luce stellárum nocte.
$Deo gratias
_
V. Justórum ánimæ in manu Dei sunt.
R. Et non tanget illos torméntum mortis.

[MM Capitulum C3p]
@:MM Capitulum C2p

[MM Capitulum C4]
!Eccl 44:20
v. Non est invéntus símilis illi, † qui conserváret legem Excélsi: * ideo jurejurándo fecit illum Dóminus créscere in plebem suam.
$Deo gratias
_
V. Justus germinábit sicut lílium.
R. Et florébit in ætérnum ante Dóminum.

[MM Capitulum C5]
!Eccli 39:6
v. Justus cor suum trádidit ad vigilándum dilúculo ad Dóminum, qui fecit illum, * et in conspéctu Altíssimi deprecábitur.
$Deo gratias
_
V. Justus germinábit sicut lílium.
R. Et florébit in ætérnum ante Dóminum.

[MM Capitulum C6]
!2 Cor 11:2
v. Ǽmulor enim vos Dei æmulatióne. Despóndi enim vos uni viro, vírginem castam exhibére Christo.
$Deo gratias
_
V. Dilexísti justítiam, et odísti iniquitátem.
R. Proptérea unxit te Deus, Deus tuus, óleo lætítiæ.

[MM Capitulum C6m]
!Eccl 51:4-5
v. Liberásti me, secúndum multitúdinem misericórdiæ nóminis tui a rugiéntibus, præparátis ad escam, †: de mánibus quæréntium ánimam meam, * et de portis tribulatiónum quæ circumdedérunt me.
$Deo gratias
_
V. Dilexísti justítiam, et odísti iniquitátem.
R. Proptérea unxit te Deus, Deus tuus, óleo lætítiæ.

[MM Capitulum C7]
!Prov 31:20-21
v. Manum suam apéruit ínopi, † et palmas suas exténdit ad páuperem. * Non timébit dómui suæ a frigóribus nivis.
$Deo gratias
_
V. Dilexísti justítiam, et odísti iniquitátem.
R. Proptérea unxit te Deus, Deus tuus, óleo lætítiæ.

[MM Capitulum C8]
!Ap 21:3
v. Et audívi vocem magnam de throno dicéntem: Ecce tabernáculum Dei cum homínibus, et habitábit cum eis. Et ipsi pópulus ejus erunt, et ipse Deus cum eis erit eórum Deus.
$Deo gratias
_
V. Locus iste sanctus est, in quo orat sacérdos.
R. Pro delíctis et peccátis pópuli.

[MM Capitulum C10]
!Eccli 24:26-28
v. Transíte ad me, omnes qui concupíscitis me, et a generatiónibus meis implémini: spíritus enim meus super mel dulcis, et heréditas mea super mel et favum: memória mea in generatióne sæculórum.
$Deo gratias
_
V. Speciósa facta es et suávis.
R. In delíciis tuis, sancta Dei Génetrix.

[MM Capitulum C11]
!Sir 24:15-16
v. Et sic in Sion firmáta sum, et in civitáte sanctificáta simíliter requiévi, et in Jerúsalem potéstas mea. Et radicávi in pópulo honorificáto, et in parte Dei mei heréditas illíus, et in plenitúdine sanctórum deténtio mea.
$Deo gratias.
_
V. Adjuvábit eam Deus vultu suo.
R. Deus in médio ejus, non commovébitur.
