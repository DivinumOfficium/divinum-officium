[Adv1-0]
Domínica prima Advéntus Dómini nostri Jesu Christi.

[Nat1-0]
Festum sanctísimi Nóminis Jesu.
  	
[Nat2-0] 
Festum sanctæ Famíliæ Jesu, Maríæ, Joseph; ex qua Christiánis famíliis sanctíssima proponúntur exémpla, et opportúna invocántur auxília.

[Quadp1-0] 
Domínica Septuagésima, in qua depónitur Cánticum Dómini «Allelúja».

[Quadp3-3] 
Dies Cínerum, et inítium jejúnii sacratíssimæ Quadragésimæ.

[Quad5-0] 
Domínica prima Passiónis.

[Quad5-5]
Commemorátio septem dolórum beatíssimæ Vírginis Maríæ.

[Quad6-0]
Domínica secúnda Passiónis, seu in palmis, quando Dóminus noster Jesus Christus, juxta Zacharíæ prophetíam, sedens super pullum ásinæ, Hierosólymam intrávit; cui turba cum ramis palmárum óbviam venit.
 
[Quad6-4]
Cœna Domínica, quando Christus Jesus, die quam pro nostra salúte crucifigerétur, mystéria Córporis et Sánguinis sui discípulis trádidit celebránda.

[Pasc0-1]
Hac die quam fecit Dóminus, Solémnitas solemnitátum et Pascha nostrum: Resurréctio Salvatóris nostri Jesu Christi secúndum carnem.

[Pasc1-0]
Domínica in Albis in Octáva Paschæ.
 
[Pasc5-1] 
Romæ Litaníæ minóres ad sanctam Maríam Majórem.
 
[Pasc5-2]
Romæ Litaníæ minóres ad sanctum Joánnem in Lateráno.
 
[Pasc5-3]
Vigília Ascensiónis Dómini nostri Jesu Christi.
Romæ Litaníæ minóres ad sanctum Petrum.
 
[Pasc5-4]
In Monte Olivéti Ascénsio Dómini nostri Jesu Christi.

[Pasc6-6]
Vigília Pentecóstes.
 
[Pasc7-0]
Dies Pentecóstes, quando Spíritus sanctus Hierosólymis super discípulos ígneis linguis advénit.

[Pent01-0] 
Festum sacratíssimæ et indivíduæ Trinitátis, et Octáva Pentecóstes.
 
[Pent01-4]
Festum sanctíssimi Córporis Christi.

[Pent02-5] 
Festum sacratíssimi Cordis Jesu.
 
[10-DU]
Festum Dómini nostri Jesu Christi Regis.
 
[Defuncti]
Hac die Commemorátio ómnium Fidélium Defunctórum; in qua commúnis pia Mater Ecclésia, postquam univérsos fílios suos jam in cælo lætántes cóngruis stúduit celebráre præcóniis, mox et omnes adhuc in Purgatório geméntes válidis apud Dóminum et Sponsum Christum satágit suffrágiis adjuváre, ut quam cítius váleant ad societátem supernórum cívium perveníre.

[Nativity]
Anno a creatióne mundi, quando in princípio Deus creávit cælum et terram, quinquiés millésimo centésimo nonagésimo nono; a dilúvio autem, anno bis millésimo nongentésimo quinquagésimo séptimo; a nativitáte Abrahæ, anno bis millésimo quintodécimo; a Móyse et egréssu pópuli Israel de Ægýpto, anno millésimo quingentésimo décimo; ab unctióne David in Regem, anno millésimo trigésimo secúndo; Hebdómada sexagésima quinta, juxta Daniélis prophétiam; Olympíade centésima nonagésima quarta; ab urbe Roma cóndita, anno septingentésimo quinquagésimo secúndo; anno Impérii Octaviáni Augústi quadragésimo secúndo, toto Orbe in pace compósito, sexta mundi ætáte, Jesus Christus, ætérnus Deus æterníque Patris Fílius, mundum volens advéntu suo piíssimo consecráre, de Spíritu Sancto concéptus, novémque post conceptiónem decúrsis ménsibus (Hic vox elevatur, et omnes genua flectunt), in Béthlehem Judæ náscitur ex María Vírgine factus Homo.
