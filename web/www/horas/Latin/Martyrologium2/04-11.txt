Tértio Idus Aprílis
_
Sancti Leónis Papæ Primi, cognoménto Magni, Confessóris et Ecclésiæ Doctóris, cujus dies natális recólitur quarto Idus Novémbris.
Pérgami, in Asia, sancti Antípæ, testis fidélis, cujus méminit sanctus Joánnes in Apocalýpsi. Ipse autem Antípas, sub Domitiáno Imperatóre, in bovem ǽneum candéntem conjéctus, martýrium consummávit.
Salónæ, in Dalmátia, sanctórum Mártyrum Domniónis Epíscopi, cum milítibus octo.
Gortýnæ, in Creta, sancti Philíppi Epíscopi, vita et doctrína claríssimi, qui, tempóribus Marci Antoníni Veri et Lúcii Aurélii Cómmodi, Ecclésiam sibi créditam regens, a furóre Gentílium et ab hæreticórum insídiis eándem tutátus est.
Nicomedíæ sancti Eustórgii Presbýteri.
Spoléti sancti Isaac, Mónachi et Confessóris, cujus virtútes sanctus Gregórius Papa commémorat.
Apud Gazam, in Palæstína, sancti Barsanúphii Anachorétæ, sub Justiniáno Imperatóre.
Lucæ, in Etrúria, sanctæ Gemmæ Galgáni, Vírginis, contemplatióne Domínicæ Passiónis et vitæ sanctitáte mirábilis, quam Pius Papa Duodécimus in Sanctárum númerum rétulit.
