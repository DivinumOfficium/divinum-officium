Quinto Idus Júlii
_
Romæ sancti Pii Primi, Papæ et Mártyris; qui martýrio coronátus est in persecutióne Marci Aurélii Antoníni.
Bergómi sancti Joánnis Epíscopi, qui, ob tuéndam cathólicam fidem, ab Ariánis occísus est.
Sidæ, in Pamphýlia, sancti Cindéi Presbýteri, qui, sub Diocletiáno Imperatóre et Stratoníco Prǽside, post multa torménta, injéctus in ignem et nil læsus, demum in oratióne réddidit spíritum.
Córdubæ, in Hispánia, sancti Abúndii Presbýteri, qui, in persecutióne Arábica, cum in Mahumétis sectam inveherétur, martýrio coronátus est.
Nicópoli, in Arménia, natális sanctórum Mártyrum Januárii et Pelágiæ, qui, equúleo, úngulis et testárum fragméntis per dies quátuor cruciáti, martýrium implevérunt.
In território Senonénsi sancti Sidronii Mártyris.
Icónii, in Lycaónia, sancti Marciáni Mártyris, qui, sub Perénnio Prǽside, per multa torménta pervénit ad palmam.
Bríxiæ sanctórum Mártyrum Savíni et Cypriáni.
In território Pictaviénsi sancti Sabíni Confessóris.
