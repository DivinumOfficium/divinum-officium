Undécimo Kaléndas Decémbris
_
Hierosólymis Præsentátio beátæ Dei Genitrícis Vírginis Maríæ in Templo.
Eódem die natális beáti Rufi, de quo sanctus Paulus Apóstolus ad Romános scribit.
Romæ pássio sanctórum Celsi et Cleméntis.
Rhemis, in Gállia, sancti Albérti, Epíscopi Leodiénsis et Mártyris; qui pro tuénda ecclesiástica libertáte necátus est.
Apud Ostia Tiberína natális sanctórum Mártyrum Demétrii et Honórii.
In Hispánia sanctórum Mártyrum Honórii, Eutýchii et Stéphani.
In Pamphýlia sancti Heliodóri Mártyris, in persecutióne Aureliáni, sub Aétio Prǽside. Post eum vero ipsi tortóres, convérsi ad fidem, in mare demérsi sunt.
Romæ sancti Gelásii Papæ Primi, doctrína et sanctitáte conspícui.
Verónæ sancti Mauri, Epíscopi et Confessóris.
In monastério Bobiénsi deposítio sancti Columbáni Abbátis, qui, multórum cœnóbiorum fundátor, plurimórum Monachórum éxstitit Pater, multísque virtútibus clarus, in senectúte bona quiévit.
