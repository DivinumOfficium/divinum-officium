Quintodécimo Kaléndas Mártii
_
Bríxiæ natális sanctórum Mártyrum Faustíni et Jovítæ fratrum, qui sub Hadriáno Imperatóre, post multa præclára ob Christi fidem suscépta certámina, victrícem martýrii corónam accepérunt.
Romæ sancti Cratónis Mártyris, qui, cum uxóre sua et univérsa domo a beáto Valentíno Epíscopo baptizátus, non multo post, una cum illis, martýrio consummátus est.
Interámnæ natális sanctórum Mártyrum Saturníni, Cástuli, Magni et Lúcii.
Ibídem sanctæ Agapis, Vírginis et Mártyris.
Vasióne, in Gálliis, sancti Quinídii Epíscopi, cujus mortem in conspéctu Dómini pretiósam mirácula crebra testántur.
Cápuæ sancti Decorósi, Epíscopi et Confessóris.
In Província Valériæ sancti Sevéri Presbýteri, qui (ut beátus Gregórius Papa scribit), fusis lácrimis, defúnctum revocávit ad vitam.
Antiochíæ sancti Joséphi Diáconi.
Arvérnis, in Gállia, sanctæ Geórgiæ Vírginis.
