56:1 Miserere mei, Deus, miserere mei, * quia ad te confugit anima mea,
56:2 Et in umbra alarum tuarum confugio, * donec transeat calamitas.
56:3 Clamo ad Deum altissimum, * ad Deum qui bene facit mihi.
56:4 Mittat de cælo et salvet me, * opprobriis afficiat eos qui me persequuntur;
56:5 Mittat Deus gratiam suam et fidelitatem. * In medio leonum decumbo, qui avide devorant filios hominum.
56:6 Dentes eorum sunt lanceæ et sagittæ, * et lingua eorum gladius acutus.
56:7 Excelsus appare super cælos, Deus; * super omnem terram sit gloria tua.
56:8 Rete paraverunt gressibus meis: * depresserunt animam meam;
56:9 Foderunt ante me fossam: * cadant in eam.
56:10 Firmum es cor meum, Deus, firmum cor meum; * cantabo et psallam.
56:11 Evigila, anima mea; evigilate, psalterium et cithara! * Excitabo auroram.
56:12 Laudabo te in populis, Dómine; * psallam tibi in nationibus,
56:13 Quoniam magna est usque ad cælum misericordia tua, * et usque ad nubes fidelits tua.
56:14 Excelsus appare super cælos, Deus; * super omnem terram sit gloria tua!
