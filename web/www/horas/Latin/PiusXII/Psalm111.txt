111:1 Beátus vir qui timet Dóminum, * qui mandátis ejus delectátur multum.
111:2 Potens in terra erit semen ejus; * generatióni rectórum benedicétur.
111:3 Opes et divítiæ erunt in domo ejus, * et munificéntia ejus manébit semper.
111:4 Orítur in ténebris ut lumen rectis, * clemens et miséricors et justus.
111:5 Bene est viro qui miserétur et cómmodat, * qui dispónit res suas cum justítia.
111:6 In ætérnum non vacillábit; * in memória ætérna erit justus.
111:7 A núntio tristi non timébit; * firmum est cor ejus, sperans in Dómino.
111:8 Constans est cor ejus, non timébit, * donec confúsos vídeat adversários suos.
111:9 Distríbuit, donat paupéribus, munificéntia ejus manébit semper; * cornu ejus extollétur cum glória.
111:10 Peccátor vidébit et indignábitur, déntibus suis frendet et tabéscet; * desidérium peccatórum períbit.
