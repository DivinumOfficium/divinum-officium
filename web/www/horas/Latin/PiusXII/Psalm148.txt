148:1 Laudate Domino de cælis, * laudate eum in excelsis.
148:2 Laudate eum, omnes Angeli eius, * laudate eum, omnes exercitus eius.
148:3 Laudate eum, sol et luna, * laudate eum, omnes stellæ lucentes.
148:4 Laudate eum, cæli cælorum, * et aquæ quæ super cælos sunt:
148:5 Laudent nomen Domini, * nam ipse iussit et creata sunt,
148:6 Et statuit ea in æternum, in sæculum: * præceptum dedit, quod non transibit.
148:7 Laudate Dóminum de terra, * cete et omnia profunda maris,
148:8 Ignis et grando, nix et nebula, * ventus procellæ, qui facit verbum eius,
148:9 Montes et omnes colles, * arbores frugiferæ et omnes cedri,
148:10 Feræ et omnia iumenta, * reptilia et volucres pennatæ,
148:11 Reges terræ et omnes populi, * principes et omnes iudices terræ,
148:12 Iuvenes et etiam virgines, senes, una cum pueris: laudent nomen Domini, * quia excelsum est nomen eius solius;
148:13 Maiestas eius superat terram et cælum, * et altum tribuit cornu populo suo.
148:14 Laus est omnibus sanctis eius, * filiis Isræl, populo qui propinquus est ei.
