95:1 Cantate Domino canticum novum, * cantate Domino, omnes terræ.
95:2 Cantate Domino, benedicite nomine eius, * annuntiate de die in diem salutem eius.
95:3 Enarrate inter gentes gloriam eius, * in omnibus populis mirabilia eius.
95:4 Nam magnus est Dominus et laudandus valde, * timendus magis quam omnis dii.
95:5 Nam omnes dii gentium sunt figmenta; * Dominus autem cælos fecit.
95:6 Maiestas et decor præcedunt eum; * potentia et splendor sunt in sede sancta eius.
95:7 Tribuite Domino, familiæ populorum, tribuite Domino gloriam et potentiam; * tribuite Domino gloriam nominis eius.
95:8 Offerte sacrificium et introite in atria eius; * adorate Dóminum in ornatu sacro.
95:9 Contremisce coram eo, universa terra; * dicite inter gentes: Dominus regnat.
95:10 Stabilivit orbem, ut non moveatur: * regit populos cum æquitate.
95:11 Lætentur cæli, et exsultet terra; insonet mare et quæ illud implent; * gestiat campus et omnia quæ in eo sunt.
95:12 Tum gaudebunt omnes arbores silvæ coram Domino, quia venit, * quia venit regere terram.
95:13 Reget orbem terrarum cum iustitia, * et populos cum fidelitate sua.
