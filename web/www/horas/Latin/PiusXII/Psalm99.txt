99:1 Exsultate Domino, omnes terræ; * servite Domino cum lætitia;
99:2 Introite in conspectum eius * cum exsultatione.
99:3 Scitote Dóminum esse Deum: * ipse fecit nos et ipsius sumus, populus eius et oves pascuæ eius.
99:4 Introite portas eius cum laude, atria eius cum hymno; * celebrate eum, benedicite nomini eius.
99:5 Nam bonus est Dominus, in æternum misericordia eius, * et in generationem et generationem fidelitas eius.
