[Rank]
Ss. Simonis et Judae Apostolorum.;;Duplex 2 classis;;5.1;;ex C1

[Rule]
ex C1;
9 lectiones
Psalmi Dominica
Antiphonas horas

[Oratio]
Deus, qui nos per beatos Apostolos tuos Simonem et Judam ad agnitionem tui~
nominis venire tribuisti: da nobis eorum gloriam sempiternam et proficiendo~
celebrare, et celebrando proficere.
$Per Dominum

[Lectio1]
Incipit Epistola catholica beati Judae Apostoli.
!Judas 1:1-4
1 Judas Jesu Christi servus, frater autem Jacobi, his qui sunt in Deo Patre~
dilectis, et Christo Jesu conservatis, et vocatis.
2 Misericordia vobis, et pax, et caritas adimpleatur.
3 Carissimi, omnem sollicitudinem faciens scribendi vobis de communi vestra~
salute, necesse habui scribere vobis: deprecans supercertari semel traditae~
sanctis fidei.
4 Subintroierunt enim quidam homines (qui olim praescripti sunt in hoc judicium)~
impii, Dei nostri gratiam transferentes in luxuriam, et solum Dominatorem, et~
Dominum nostrum Jesum Christum negantes.

[Lectio2]
!Judas 1:5-8
5 Commonere autem vos volo, scientes semel omnia, quoniam Jesus populum de terra~
Ægypti salvans, secundo eos, qui non crediderunt, perdidit:
6 angelos vero, qui non servaverunt suum principatum, sed dereliquerunt suum~
domicilium, in judicium magni diei, vinculis aeternis sub caligine reservavit.
7 Sicut Sodoma, et Gomorrha, et finitimae civitates simili modo exfornicatae, et~
abeuntes post carnem alteram, factae sunt exemplum, ignis aeterni pœnam~
sustinentes.
8 Similiter et hi carnem quidem maculant, dominationem autem spernunt,~
majestatem autem blasphemant.

[Lectio3]
!Judas 1:9-13
9 Cum Michaël Archangelus cum diabolo disputans altercaretur de Moysi corpore,~
non est ausus judicium inferre blasphemiae: sed dixit: Imperet tibi Dominus.
10 Hi autem quaecumque quidem ignorant, blasphemant: quaecumque autem~
naturaliter, tamquam muta animalia, norunt, in his corrumpuntur.
11 Vae illis, quia in via Cain abierunt, et errore Balaam mercede effusi sunt,~
et in contradictione Core perierunt !
12 Hi sunt in epulis suis maculae, convivantes sine timore, semetipsos pascentes,~
nubes sine aqua, quae a ventis circumferentur, arbores autumnales, infructuosae,~
bis mortuae, eradicatae,
13 fluctus feri maris, despumantes suas confusiones, sidera errantia: quibus~
procella tenebrarum servata est in aeternum.

[Lectio4]
Simon Chananaeus, qui et Zelotes, et Thaddaeus, qui et Judas Jacobi appellatur~
in Evangelio, unius ex catholicis Epistolis scriptor, hic Mesopotamiam, ille~
Aegyptum evangelica praedicatione peragravit. Postea in Persidem convenientes,~
cum innumerabiles filios Jesu Christo peperissent, fidemque in vastissimis illis~
regionibus et efferatis gentibus disseminassent doctrina et miraculis, ac~
denique glorioso martyrio, simul sanctissimum Jesu Christi nomen illustrarunt.

[Lectio5]
@CommuneM/C1:Lectio4

[Lectio6]
@CommuneM/C1:Lectio5

[Lectio7]
Lectio sancti Evangelii secundum Joannem.
!John 15:17-25
In illo tempore: Dixit Jesus discipulis suis: Haec mando vobis, ut diligatis~
invicem. Si mundus vos odit: scitote quia me priorem vobis odio habuit. Et~
reliqua.
_
Homilia sancti Augustini Episcopi.
!Tractatu 87. in Joannem.
In lectione evangelica quae hanc antecedit, dixerat Dominus: Non vos me~
elegistis: sed ego elegi vos, et posui vos, ut eatis, et fructum afferatis, et~
fructus vester maneat: ut quodcumque petieritis Patrem in nomine meo, det vobis.~
Hic autem dicit: Haec mando vobis, ut diligatis invicem. Ac per hoc intelligere~
debemus hunc esse fructum nostrum, de quo ait: Ego vos elegi, ut eatis, et~
fructum afferatis, et fructus vester maneat. Et quod adjunxit, Ut quodcumque~
petieritis Patrem in nomine meo, det vobis, tunc utique dabit nobis, si~
diligamus invicem: cum et hoc ipsum ipse dederit nobis, qui nos elegit non~
habentes fructum, quia non eum nos elegeramus, et posuit nos ut fructum~
afferamus, hoc est, invicem diligamus.

[Lectio8]
Caritas ergo est fructus noster, quam definit Apostolus, de corde puro, et~
conscientia bona, et fide non ficta. Hac diligimus invicem, hac diligimus Deum:~
neque enim vera dilectione diligeramus invicem, nisi diligentes Deum. Diligit~
enim unusquisque proximum suum tamquam seipsum, si diligit Deum: nam si non~
diligit Deum, non diligit seipsum. In his enim duobus praeceptis caritatis, tota~
lex pendet et prophetae. Hic est fructus noster. De fructu itaque nobis mandans,~
Haec mando, inquit, vobis, ut diligatis invicem. Unde et Apostolus Paulus, cum~
contra opera carnis commendare fructum spiritus vellet, a capite hoc posuit:~
Fructus, inquit, spiritus, caritas est: ac deinde cetera, tamquam ex isto capite~
exorta et religata contexuit, quae sunt, gaudium, pax, longanimitas, benignitas,~
bonitas, fides, mansuetudo, continentia, castitas.

[Lectio9]
Quis autem bene gaudet, qui bonum non diligit unde gaudet? Quis pacem veram,~
nisi cum illo potest habere quem veraciter diligit? Quis est longanimis in bono~
opere perseveranter manendo, nisi ferveat diligendo? Quis est benignus, nisi~
diligat, cui opitulatur? Quis bonus, nisi diligendo efficiatur? Quis salubriter~
fidelis, nisi ea fide quae per dilectionem operatur? Quis utiliter mansuetus,~
cui non dilectio moderetur? Quis ab eo continet unde turpatur, nisi diligat unde~
honestatur? Merito itaque magister bonus dilectionem sic saepe commendat,~
tamquam sola praecipienda sit, sine qua non possunt prodesse cetera bona, et~
quae non potest haberi sine ceteris bonis, quibus homo efficitur bonus.

[LectioE]
v. Sequentia Sancti Evangelii secundum Joannem
!John 15:17-25
15:17 Haec mando vobis: ut diligatis invicem.
15:18 Si mundus vos odit, scitote quia me priorem vobis odio habuit.
15:19 Si de mundo fuissetis, mundus quod suum erat diligeret: quia vero de mundo~
non estis, sed ego elegi vos de mundo, propterea odit vos mundus.
15:20 Mementote sermonis mei, quem ego dixi vobis: non est servus major domino~
suo. Si me persecuti sunt, et vos persequentur; si sermonem meum servaverunt, et~
vestrum servabunt.
15:21 Sed haec omnia facient vobis propter nomen meum: quia nesciunt eum qui~
misit me.
15:22 Si non venissem, et locutus fuissem eis, peccatum non haberent: nunc autem~
excusationem non habent de peccato suo.
15:23 Qui me odit, et Patrem meum odit.
15:24 Si opera non fecissem in eis quae nemo alius fecit, peccatum non haberent:~
nunc autem et viderunt, et oderunt et me, et Patrem meum.
15:25 Sed ut adimpleatur sermo, qui in lege eorum scriptus est: Quia odio~
habuerunt me gratis.
$Te decet
