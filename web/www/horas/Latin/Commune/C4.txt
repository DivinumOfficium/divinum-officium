[Name]
Commune Confessoris Pontificis

[Rule]
Psalmi Dominica
Antiphonas horas
Psalm5 Vespera=116
Psalm5 Vespera3=131

[Ant Vespera]
Ecce sacerdos magnus, * qui in diebus suis placuit Deo, et inventus est justus.;;109
Non est inventus * similis illi, qui conservaret legem Excelsi.;;110
Ideo jurejurando * fecit illum Dominus crescere in plebem suam.;;111
Sacerdotes Dei, * benedicite Dominum: servi Domini, hymnum dicite Deo, allelúia.;;112
Serve bone * et fidelis, intra in gaudium Domini tui.;;116

[Capitulum Vespera]
!Sir 44:16-17
v. Ecce sacerdos magnus, qui in diebus suis placuit Deo, et inventus est justus: et in tempore iracundiae factus est reconciliatio.
$Deo gratias

[Hymnus Vespera]
{:H-Isteconfessor:}v. Iste Confessor Dómini coléntes,
Quem pie laudant pópuli per orbem,
Hac die lætus meruit beatas,
Scandere sedes.
_
Qui pius, prudens, humilis, pudicus,
Sobriam duxit sine labe vitam,
Donec humanos animávit auræ
Spíritus artus.
_
Cujus ob præstans meritum, frequenter,
Ægra quæ passim jacuere membra,
Viribus morbi domitis, salúti
Restituúntur.
_
Noster hinc illi chorus obsequentem
Concinit laudem celebresque palmas,
Ut piis ejus precibus juvemur
Omne per ævum.
_
Sit salus illi, decus atque virtus,
Qui, super cæli solio coruscans,
Totius mundi seriem gubernat,
Trinus et unus.  
Amen.

[Hymnus1 Vespera]
{:H-Isteconfessor:}v. Iste Confessor Dómini coléntes,
Quem pie laudant pópuli per orbem,
Hac die lætus meruit supremos
Laudis honores.
_
Qui pius, prudens, humilis, pudicus,
Sobriam duxit sine labe vitam,
Donec humanos animávit auræ
Spíritus artus.
_
Cujus ob præstans meritum, frequenter,
Ægra quæ passim jacuere membra,
Viribus morbi domitis, salúti
Restituúntur.
_
Noster hinc illi chorus obsequentem
Concinit laudem celebresque palmas,
Ut piis ejus precibus juvemur
Omne per ævum.
_
Sit salus illi, decus atque virtus,
Qui, super cæli solio coruscans,
Totius mundi seriem gubernat,
Trinus et unus.
Amen.

[Versum 1]
V. Amavit eum Dominus, et ornavit eum.
R. Stolam gloriae induit eum.

[Ant 1]
Sacerdos et Pontifex, * et virtutum opifex, pastor bone in populo, ora pro nobis Dominum.

[Invit]
Regem Confessórum Dóminum, * Veníte, adorémus.

[Hymnus Matutinum]
@Commune/C4:Hymnus Vespera

[Hymnus1 Matutinum]
@Commune/C4:Hymnus1 Vespera

[Ant Matutinum]
Beatus vir, * qui in lege Domini meditatur: voluntas ejus permanet die ac nocte, et omnia quaecumque faciet, semper prosperabuntur.;;1
Beatus iste Sanctus, * qui confisus est in Domino, praedicavit praeceptum Domini, constitutus est in monte sancto ejus.;;2
Tu es gloria mea, * tu es susceptor meus, Domine: tu exaltans caput meum, et exaudisti me de monte sancto tuo.;;3
V. Amavit eum Dominus, et ornavit eum.
R. Stolam gloriae induit eum.
Invocantem * exaudivit Dominus Sanctum suum, Dominus exaudivit eum, et constituit eum in pace.;;4
Laetentur omnes, * qui sperant in te, Domine: quoniam tu benedixisti justo, scuto bonae voluntatis tuae coronasti eum.;;5
Domine, Dominus noster, * quam admirabile est nomen tuum in universa terra! quia gloria et honore coronasti Sanctum tuum, et constituisti eum super opera manuum tuarum.;;8
V. Elegit eum Dominus sacerdotem sibi.
R. Ad sacrificandum ei hostiam laudis.
Domine, * iste Sanctus habitabit in tabernaculo tuo, operatus est justitiam, requiescet in monte sancto tuo.;;14
Vitam petiit * a te, et tribuisti ei, Domine: gloriam et magnum decorem imposuisti super eum: posuisti in capite ejus coronam de lapide pretioso.;;20
Hic accipiet * benedictionem a Domino, et misericordiam a Deo salutari suo: quia haec est generatio quaerentium Dominum.;;23
V. Tu es sacerdos in aeternum.
R. Secundum ordinem Melchisedech.

[Lectio1]
De Epistola prima beati Pauli Apostoli ad Timotheum.
!1 Tim 3:1-7
1 Fidelis sermo: si quis episcopatum desiderat, bonum opus desiderat.
2 Oportet ergo episcopum irreprehensibilem esse, unius uxoris virum, sobrium, prudentem, ornatum, pudicum, hospitalem, doctorem,
3 non vinolentum, non percussorem, sed modestum: non litigiosum, non cupidum, sed
4 suae domui bene praepositum: filios habentem subditos cum omni castitate.
5 Si quis autem domui suae praeesse nescit, quomodo Ecclesiae Dei diligentiam habebit?
6 Non neophytum: ne in superbiam elatus, in judicium incidat diaboli.
7 Oportet autem illum et testimonium habere bonum ab iis qui foris sunt, ut non in opprobrium incidat, et in laqueum diaboli.

[Responsory1]
R. Euge serve bone et fidelis, quia in pauca fuisti fidelis, supra multa te constituam:
* Intra in gaudium Domini tui.
V. Domine quinque talenta tradidisti mihi, ecce alia quinque superlucratus sum.
R. Intra in gaudium Domini tui.

[Lectio2]
De Epistola ad Titum.
!Titus 1:7-11
7 Oportet enim episcopum sine crimine esse, sicut Dei dispensatorem: non superbum, non iracundum, non vinolentum, non percussorem, non turpis lucri cupidum:
8 sed hospitalem, benignum, sobrium, justum, sanctum, continentem,
9 amplectentem eum, qui secundum doctrinam est, fidelem sermonem: ut potens sit exhortari in doctrina sana, et eos qui contradicunt, arguere.
10 Sunt enim multi etiam inobedientes, vaniloqui, et seductores: maxime qui de circumcisione sunt:
11 quos oportet redargui: qui universas domos subvertunt, docentes quae non oportet, turpis lucri gratia.

[Responsory2]
R. Ecce sacerdos magnus, qui in diebus suis placuit Deo:
* Ideo jurejurando fecit illum Dominus crescere in plebem suam.
V. Benedictionem omnium gentium dedit illi, et testamentum suum confirmavit super caput ejus.
R. Ideo jurejurando fecit illum Dominus crescere in plebem suam.

[Lectio3]
!Titus 2:1-8
1 Tu autem loquere quae decent sanam doctrinam:
2 Senes ut sobrii sint, pudici, prudentes, sani in fide, in dilectione, in patientia:
3 Anus similiter in habitu sancto, non criminatrices, non multo vino servientes, bene docentes:
4 ut prudentiam doceant adolescentulas, ut viros suos ament, filios suos diligant,
5 prudentes, castas, sobrias, domus curam habentes, benignas, subditas viris suis, ut non blasphemetur verbum Dei.
6 Juvenes similiter hortare ut sobrii sint.
7 In omnibus teipsum praebe exemplum bonorum operum, in doctrina, in integritate, in gravitate,
8 verbum sanum, irreprehensibile: ut is qui ex adverso est, vereatur, nihil habens malum dicere de nobis.

[Responsory3]
R. Juravit Dominus, et non poenitebit eum:
* Tu es sacerdos in aeternum secundum ordinem Melchisedech.
V. Dixit Dominus Domino meo, Sede a dextris meis.
R. Tu es sacerdos in aeternum secundum ordinem Melchisedech.
&Gloria
R. Tu es sacerdos in aeternum secundum ordinem Melchisedech.

[Lectio4]
Sermo sancti Maximi Episcopi.
!Homilia 59, quae est 2. de S. Eusebio Vercellensi
Ad sancti ac beatissimi Patris nostri N. cujus hodie festa celebramus, laudes addidisse aliquid, decerpsisse est: siquidem virtutum ejus gratia non sermonibus exponenda est, sed operibus comprobanda. Cum enim dicat Scriptura: Gloria patris est filius sapiens: quantae hujus sunt gloriae, qui tantorum filiorum sapientia, et devotione laetatur? In Christo enim Jesu per Evangelium ipse nos genuit.

[Responsory4]
R. Inveni David, servum meum, oleo sancto meo unxi eum:
* Manus enim mea auxiliabitur ei.
V. Nihil proficiet inimicus in eo, et filius iniquitatis non nocebit ei.
R. Manus enim mea auxiliabitur ei.

[Lectio5]
Quidquid igitur in hac sancta plebe potest esse virtutis et gratiae, de hoc quasi quodam fonte lucidissimo omnium rivulorum puritas emanavit. Etenim quia castitatis pollebat vigore, quia abstinentiae gloriabatur angustiis, quia blandimentis erat praeditus lenitatis, omnium civium in Deum provocavit affectum: quia Pontificis administratione fulgebat, plures e discipulis reliquit sui sacerdotii successores.

[Responsory5]
R. Posui adjutorium super potentem, et exaltavi electum de plebe mea:
* Manus enim mea auxiliabitur ei.
V. Inveni David servum meum, oleo sancto meo unxi eum.
R. Manus enim mea auxiliabitur ei.

[Lectio6]
Bene et congrue in hac die, quam nobis beati Patris nostri N. ad paradisum transitus exsultabilem reddit, praesentis Psalmi versiculum decantavimus In memoria aeterna erit justus. Digne enim in memoriam vertitur hominum, qui ad gaudium transiit Angelorum. Dicit sermo divinus: Ne laudes hominem in vita sua: tamquam si diceret: Lauda post vitam, magnifica post consummationem. Duplici enim ex causa utilius est hominum magis memoriae laudem dare, quam vitae; ut illo potissimum tempore merita sanctitatis extollas, quando nec laudantem adulatio movet, nec laudatum tentat elatio.

[Responsory6]
R. Iste est qui ante Deum magnas virtutes operatus est, et omnis terra doctrina ejus repleta est:
* Ipse intercedat pro peccatis omnium populorum.
V. Iste est qui contempsit vitam mundi, et pervenit ad caelestia regna.
R. Ipse intercedat pro peccatis omnium populorum.
&Gloria
R. Ipse intercedat pro peccatis omnium populorum.

[Lectio7]
Lectio sancti Evangelii secundum Matthaeum.
!Matt 25:14-23
In illo tempore: Dixit Jesus discipulis suis parabolam hanc: Homo peregre proficiscens, vocavit servos suos, et tradidit illis bona sua. Et reliqua.
_
Homilia sancti Gregorii Papae.
!Homilia 9. in Evangelia
Lectio sancti Evangelii, fratres carissimi, sollicite considerare nos admonet, ne nos, qui plus ceteris in hoc mundo accepisse aliquid cernimur, ab Auctore mundi gravius inde judicemur. Cum enim augentur dona, rationes etiam crescunt donorum. Tanto ergo esse humilior, atque ad serviendum Deo promptior quisque debet ex munere, quanto se obligatiorem esse conspicit in reddenda ratione. Ecce homo qui peregre proficiscitur, servos suos vocat, eisque ad negotium talenta partitur. Post multum vero temporis positurus rationem revertitur. Bene operantes pro apportato lucro remunerat, servum vero a bono opere torpentem damnat.

[Responsory7]
R. Amavit eum Dominus, et ornavit eum: stolam gloriae induit eum
* Et ad portas paradisi coronavit eum.
V. Induit eum Dominus loricam fidei, et ornavit eum.
R. Et ad portas paradisi coronavit eum.

[Lectio8]
Quis itaque iste homo est, qui peregre proficiscitur, nisi Redemptor noster, qui in ea carne quam assumpserat, abiit in caelum? Carnis enim locus proprius terra est; quae quasi ad peregrina ducitur, dum per Redemptorem nostrum in caelo collocatur. Sed homo iste peregre proficiscens, servis suis bona sua tradidit, quia fidelibus suis spiritualia dona concessit. Et uni quidem quinque talenta, alii duo, alii vero commisit unum. Quinque etenim sunt corporis sensus, videlicet: visus, auditus, gustus, odoratus, et tactus. Quinque ergo talentis, donum quinque sensuum, id est, exteriorum scientia exprimitur. Duobus vero, intellectus et operatio designatur. Unius autem talenti nomine, intellectus tantummodo designatur.

[Responsory8]
R. Sint lumbi vestri praecincti, et lucernae ardentes in manibus vestris:
* Et vos similes hominibus exspectantibus dominum suum, quando revertatur a nuptiis.
V. Vigilate ergo, quia nescitis qua hora Dominus vester venturus sit.
R. Et vos similes hominibus exspectantibus dominum suum, quando revertatur a nuptiis.
&Gloria
R. Et vos similes hominibus exspectantibus dominum suum, quando revertatur a nuptiis.

[Lectio9]
Sed is, qui quinque talenta acceperat, alia quinque lucratus est: quia sunt nonnulli, qui etsi interna ac mystica penetrare nesciunt, pro intentione tamen supernae patriae docent recta quos possunt, de ipsis exterioribus, quae acceperunt, duplum talentum portant: dumque se a carnis petulantia, et a terrenarum rerum ambitu, atque a visibilium voluptate custodiunt, ab his etiam alios admonendo compescunt. Et sunt nonnulli, qui quasi duobus talentis ditati, intellectum atque operationem percipiunt, subtilia de internis intelligunt, mira in exterioribus operantur. Cumque et intelligendo et operando aliis praedicant, quasi duplicatum de negotio lucrum reportant.
&teDeum

[Ant Laudes]
Ecce sacerdos magnus, * qui in diebus suis placuit Deo, et inventus est justus.
Non est inventus * similis illi, qui conservaret legem Excelsi.
Ideo jurejurando * fecit illum Dominus crescere in plebem suam.
Sacerdotes Dei * benedicite Dominum: servi Domini hymnum dicite Deo. alleluia.
Serve bone * et fidelis, intra in gaudium Domini tui.

[Capitulum Laudes]
!Sir 44:16-17
v. Ecce sacerdos magnus, qui in diebus suis placuit Deo, et inventus est justus: et in tempore iracundiae factus est reconciliatio.
$Deo gratias

[Hymnus Laudes]
{:H-Jesuredemptoromnium:}v. Jesu Redemptor omnium,
Perpes corona Praesulum,
In hac die clementius
Indulgeas precantibus.
_
Tui sacri qua nominis
Confessor almus claruit
Hujus celebrat annua
Devota plebs solemnia,
_
Qui rite mundi gaudia
Hujus caduca respuens,
Aeternitatis praemio
Potitur inter Angelos.
_
Hujus benignus annue
Nobis sequi vestigia:
Hujus precatu servulis
Dimitte noxam criminis.
_
* Sit Christe Rex piissime
Tibi, Patrique gloria,
Cum Spiritu Paraclito,
Nunc et per omne saeculum.
Amen.

[Versum 2]
V. Justum deduxit Dominus per vias rectas.
R. Et ostendit illi regnum Dei.

[Ant 2]
Euge serve bone * et fidelis, quia in pauca fuisti fidelis, supra multa te constituam, dicit Dominus.

[Oratio]
Da, quaesumus omnipotens Deus: ut beati N. Confessoris tui atque Pontificis veneranda solemnitas, et devotionem nobis augeat et salutem.
$Per Dominum.

[Oratio1]
Exaudi, quaesumus Domine, preces nostras, quas in beati N. Confessoris tui atque Pontificis solemnitate defloravimus: et qui tibi digne meruit famulari, ejus intercedentibus meritis ab omnibus nos absolve peccatis.
$Per Dominum.

[Oratio2]
Deus, qui populo tuo aeternae salutis beatum N. ministrum tribuisti: praesta quaesumus; ut, quem Doctorem vitae habuimus in terris, intercessorem habere mereamur in caelis.
$Per Dominum

[Oratio9]
Gregem tuum, Pastor ætérne, placátus inténde: et per beátum N. (Mártyrem tuum atque) Summum Pontíficem perpétua protectióne custódi; quem totíus Ecclésiæ præstitísti esse pastórem.
$Per Dominum

[Oratio91]
Gregem tuum, Pastor ætérne, placátus inténde: et per beátos N. et N. (Mártyres tuos atque) Summos Pontífices perpétua protectióne custódi; quos totíus Ecclésiæ præstitísti esse pastóres.
$Per Dominum

[Lectio Prima]
!Sir 45:19-20
v. Fungi sacerdotio, et habere laudem in nomine ipsius, et offerre illi incensum dignum in odorem suavitatis.

[Capitulum Tertia]
!Sir 44:16-17
v. Ecce sacerdos magnus, qui in diebus suis placuit Deo, et inventus est justus: et in tempore iracundiae factus est reconciliatio.
$Deo gratias

[Responsory Tertia]
R.br. Amavit eum Dominus, * Et ornavit eum.
R. Amavit eum Dominus, * Et ornavit eum.
V. Stolam gloriae induit eum.
R. Et ornavit eum.
&Gloria
R. Amavit eum Dominus, * Et ornavit eum.
_
V. Elegit eum Dominus sacerdotem sibi.
R. Ad sacrificandum ei hostiam laudis.

[Capitulum Sexta]
!Sir 44:20; 44:22
v. Non est inventus similis illi, qui conservaret legem Excelsi: ideo jurejurando fecit illum Dominus crescere in plebem suam.
$Deo gratias

[Responsory Sexta]
R.br. Elegit eum Dominus * Sacerdotem sibi.
R. Elegit eum Dominus * Sacerdotem sibi.
V. Ad sacrificandum ei hostiam laudis.
R. Sacerdotem sibi.
&Gloria
R. Elegit eum Dominus * Sacerdotem sibi.
_
V. Tu es sacerdos in aeternum.
R. Secundum ordinem Melchisedech.

[Capitulum Nona]
!Sir 45:19-20
v. Fungi sacerdotio, et habere laudem in nomine ipsius, et offerre illi incensum dignum in odorem suavitatis.
$Deo gratias

[Responsory Nona]
R.br. Tu es sacerdos * In aeternum.
R. Tu es sacerdos * In aeternum.
V. Secundum ordinem Melchisedech.
R. In aeternum.
&Gloria
R. Tu es sacerdos * In aeternum.
_
V. Justum deduxit Dominus per vias rectas.
R. Et ostendit illi regnum Dei.

[Ant 3]
Amavit eum Dominus, * et ornavit eum: stolam gloriae induit eum, et ad portas paradisi coronavit eum.

[Ant 9]
Dum esset * summus Pontifex, terrena non metuit, sed ad caelestia regna gloriosus migravit.

[Versum 3]
V. Justum deduxit Dominus per vias rectas.
R. Et ostendit illi regnum Dei.

[Lectio11]
De libro Ecclesiastici
!Sir 44:1-5
1 Laudemus viros gloriosos, et parentes nostros in generatione sua.
2 Multam gloriam fecit Dominus: magnificentia sua a saeculo.
3 Dominantes in potestatibus suis, homines magni virtute et prudentia sua praediti, nuntiantes in prophetis dignitatem prophetarum:
4 et imperantes in praesenti populo, et virtute prudentiae populis sanctissima verba.
5 In peritia sua requirentes modos musicos, et narrantes carmina scripturarum:

[Lectio21]
!Sir 44:6-9
6 Homines divites in virtute, pulchritudinis studium habentes, pacificantes in domibus suis.
7 Omnes isti in generationibus gentis suae gloriam adepti sunt, et in diebus suis habentur in laudibus.
8 Qui de illis nati sunt reliquerunt nomen narrandi laudes eorum.
9 Et sunt quorum non est memoria: perierunt quasi qui non fuerint: et nati sunt quasi non nati, et filii ipsorum cum ipsis.

[Lectio31]
!Sir 44:10-15
10 Sed illi viri misericordiae sunt, quorum pietates non defuerunt.
11 Cum semine eorum permanent bona:
12 hereditas sancta nepotes eorum, et in testamentis stetit semen eorum:
13 et filii eorum propter illos usque in aeternum manent: semen eorum et gloria eorum non derelinquetur.
14 Corpora ipsorum in pace sepulta sunt, et nomen eorum vivit in generationem et generationem.
15 Sapientiam ipsorum narrent populi, et laudem eorum nuntiet Ecclesia.

[Lectio71]
Léctio sancti Evangélii secúndum Matthæum
!Matt 16:13-19
In illo témpore: Venit Jesus in partes Cæsaréæ Philíppi, et interrogábat discípulos suos, dicens: Quem dicunt hómines esse Fílium hóminis? Et réliqua.
_
Homilía sancti Leónis Papæ
!Sermo 2 in anniversario assumpt. suæ ante medium
Cum, sicut evangélica lectióne reserátum est, interrogásset Dóminus discípulos, quem ipsum (multis divérsa opinántibus) créderent; respondissétque beátus Petrus, dicens: Tu es Christus Fílius Dei vivi; Dóminus ait: Beátus es, Simon Bar-Jona, quia caro et sanguis non revelávit tibi, sed Pater meus, qui in cælis est: et ego dico tibi, quia tu es Petrus, et super hanc petram ædificábo Ecclésiam meam, et portæ ínferi non prævalébunt advérsus eam. Et tibi dabo claves regni cælórum: et quodcúmque ligáveris super terram, erit ligátum et in cælis: et quodcúmque sólveris super terram, erit solútum et in cælis. Manet ergo disposítio veritátis, et beátus Petrus, in accépta fortitúdine petræ persevérans, suscépta Ecclésiæ gubernácula non relíquit.

[Lectio81]
In univérsa namque Ecclésia, Tu es Christus Fílius Dei vivi, quotídie Petrus dicit; et omnis lingua, quæ confitétur Dóminum, magistério hujus vocis imbúitur. Hæc fides diábolum vincit et captivórum ejus víncula dissólvit. Hæc érutos mundo, ínserit cælo, et portæ ínferi advérsus eam prævalére non possunt. Tanta enim divínitus soliditáte muníta est, ut eam neque hærética umquam corrúmpere právitas, nec pagána potúerit superáre perfídia. His ítaque modis, dilectíssimi, rationábile obséquio celebrétur hodiérna festívitas: ut in persóna humilitátis meæ ille intelligátur, ille honorétur, in quo et ómnium pastórum sollicitúdo, cum commendatárum sibi óvium custódia persevérat, et cujus étiam dígnitas in indígno heréde non déficit.

[Lectio91]
Cum ergo cohortatiónes nostras áuribus vestræ sanctitátis adhibémus, ipsum vobis, cujus vice fúngimur, loqui crédite: quia et illíus vos afféctu monémus, et non áliud vobis, quam quod dócuit, prædicámus; obsecrántes, ut succíncti lumbos mentis vestræ, castam et sóbriam vitam in Dei timóre ducátis. Coróna mea, sicut Apóstolus ait, et gáudium vos estis, si fides vestra, quæ ab inítio Evangélii in univérso mundo prædicáta est, in dilectióne et sanctitáte permánserit. Nam licet omnem Ecclésiam, quæ in toto est orbe terrárum, cunctis opórteat florére virtútibus; vos tamen præcípue inter céteros pópulos decet méritis pietátis excéllere, quos in ipsa apostólicæ petræ arce fundátos, et Dóminus noster Jesus Christus cum ómnibus redémit, et beátus Apóstolus Petrus præ ómnibus erudívit.
&teDeum

[Lectio73]
Lectio sancti Evangelii secundum Matthaeum.
!Matt 19:27-29
In illo tempore: Dixit Petrus ad Jesum: Ecce nos reliquimus omnia, et secuti sumus te: quid ergo erit nobis? Et reliqua. De Homilia venerabilis Bedae Presbyteri.
!In Natali S. Benedicti.
Duo sunt ordines electorum in judicio futuri: unus judicantium cum Domino, de quibus hoc loco memorat, qui reliquerunt omnia, et secuti sunt illum: alius judicandorum a Domino, qui non quidem omnia sua pariter reliquerunt, sed de his tamen quae habebant, quotidianas dare eleemosynas Christi pauperibus curabant: unde et audituri sunt in judicio: Venite benedicti Patris mei, possidete praeparatum vobis regnum a constitutione mundi. Esurivi enim, et dedistis mihi manducare: sitivi, et dedistis mihi bibere.

[Responsory73]
R. Iste est qui ante Deum magnas virtutes operatus est, et de omni corde suo laudavit Dominum:
* Ipse intercedat pro peccatis omnium populorum.
V. Ecce homo sine querela, verus Dei cultor, abstinens se ab omni opere malo, et permanens in innocentia sua.
R. Ipse intercedat pro peccatis omnium populorum.

[Lectio83]
Sed et reproborum duos ibi futuros ordines Domino narrante comperimus: unum eorum, qui fidei christiana; mysteriis initiati, opera fidei exercere contemnunt, quibus in judicio testatur: Discedite a me maledicti in ignem aeternum, qui praeparatus est diabolo, et angelis ejus: esurivi enim, et non dedistis mihi manducare. Alterum eorum, qui fidem et mysteria Christi vel numquam suscepere, vel susceptam per apostasiam deseruere: de quibus dicit: Qui autem non credit, jam judicatus est: quia non credit in nomine unigeniti Filii Dei.

[Responsory83]
R. Sint lumbi vestri praecincti, et lucernae ardentes in manibus vestris:
* Et vos similes hominibus exspectantibus dominum suum, quando revertatur a nuptiis.
V. Vigilate ergo, quia nescitis qua hora Dominus vester venturus sit.
R. Et vos similes hominibus exspectantibus dominum suum, quando revertatur a nuptiis.
&Gloria
R. Et vos similes hominibus exspectantibus dominum suum, quando revertatur a nuptiis.

[Lectio93]
Verum his cum timore et pavore debito paulisper commemoratis, ad laetissima potius Domini et Salvatoris nostri promissa convertamus auditum. Videamus quae tantae gratia pietatis: non aeternae tantummodo vitae praemia suis sequacibus, sed et praesentis munera pollicetur eximia. Et omnis, inquit, qui reliquerit domum, vel fratres, aut sorores, aut patrem, aut matrem, aut uxorem, aut filios, aut agros, propter nomen meum, centuplum accipiet, et vitam aeternam possidebit. Qui enim terrenis affectibus sive possessionibus pro Christi discipulatu renuntiaverit, quo plus in ejus amorem profecerit, eo plures inveniet, qui se interno suscipere affectu, et suis gaudeant sustentare substantiis.
&teDeum
