[Name]
Officium Beatae Mariae Virginis in Sabbato

[Rank]
Sanctae Mariae Sabbato;;Feria;;2;;vide C10

[Rule]
vide C10
Special Benedictio
Special Lectio 3
Doxology=Nat

[Capitulum Vespera]
!Sir 24:14
v. Ab initio et ante saecula creata sum, et usque ad futurum saeculum non desinam, et in habitatione sancta coram ipso ministravi.
$Deo gratias.

[Hymnus Vespera]
{:H-Avemaris:}
!Prima stropha sequentis hymni dicitur flexis genibus.
v. Ave maris stella,
Dei Mater alma,
Atque semper Virgo,
Felix caeli porta.
_
Sumens illud Ave
Gabrielis ore,
Funda nos in pace,
Mutans Hevae nomen.
_
Solve vincla reis,
Profer lumen caecis,
Mala nostra pelle,
Bona cuncta posce.
_
Monstra te esse matrem,
Sumat per te preces,
Qui pro nobis natus,
Tulit esse tuus.
_
Virgo singularis,
Inter omnes mitis,
Nos culpis solutos
Mites fac et castos.
_
Vitam praesta puram,
Iter para tutum,
Ut videntes Jesum,
Semper collaetemur.
_
Sit laus Deo Patri,
Summo Christo decus,
Spiritui sancto,
Tribus honor unus.
Amen.

[Versum 1]
V. Diffusa est gratia in labiis tuis.
R. Propterea benedixit te Deus in aeternum.

[Ant 1]
Beata Mater, * et intacta Virgo, gloriosa Regina mundi, intercede pro nobis ad Dominum.

[Oratio]
Concede nos famulos tuos, quaesumus, Domine Deus, perpetua mentis et corporis sanitate gaudere: et gloriosa Beatae Mariae semper Virginis intercessione, a praesenti liberari tristitia, et aeterna perfrui laetitia.
$Per Dominum

[Ant 11]
Magnum * hereditatis mysterium: templum Dei factus est uterus nescientis virum: non est pollutus ex ea carnem assumens: omnes gentes venient, dicentes: Gloria tibi, Domine.

[Ant 13]
Regína cæli,* lætáre, allelúja; quia quem meruísti portáre, allelúja; resurréxit, sicut dixit, allelúja: ora pro nobis Deum, allelúja.

[Invit]
Ave María, grátia plena, * Dóminus tecum.

[Hymnus Matutinum]
@Commune/C11:Hymnus Matutinum

[Benedictio]
Precibus et meritis beatae Mariae semper Virginis, et omnium Sanctorum, perducat nos Dominus ad regna caelorum. Amen.
Jube domne benedicere.
Nos cum prole pia benedicat Virgo Maria. Amen.
Ipsa Virgo Virginum, intercedat pro nobis ad Dominum. Amen.
Per Virginem Matrem, concedat nobis Dominus salutem et pacem. Amen.

[Capitulum Laudes]
!Sir 24:14
v. Ab initio, et ante saecula creata sum, et usque ad futurum saeculum non desinam, et in habitatione sancta coram ipso ministravi.
$Deo gratias.

[Hymnus Laudes]
{:Ogloriosavirginum:}v. O gloriosa virginum,
Sublimis inter sidera,
Qui te creavit, parvulum
Lactente nutris ubere.
_
Quod Heva tristis abstulit,
Tu reddis almo germine:
Intrent ut astra flebiles,
Caeli recludis cardines.
_
Tu regis alti janua,
Et aula lucis fulgida:
Vitam datam per Virginem
Gentes redemptae plaudite.
_
Jesu, tibi sit gloria,
Qui natus es de Virgine,
Cum Patre, et almo Spiritu
In sempiterna saecula.
Amen.

[Versum 2]
V. Benedicta tu in mulieribus.
R. Et benedictus fructus ventris tui.

[Ant 2]
Beata Dei Genitrix Maria, * Virgo perpetua, templum Domini, sacrarium Spiritus Sancti: sola sine exemplo placuisti Domino nostro Jesu Christo: ora pro populo, interveni pro clero, intercede pro devoto femineo sexu.

[Ant 21]
Mirábile mystérium * declarátur hódie: innovántur natúræ, Deus homo factus est: id quod fuit permánsit, et quod non erat assúmpsit; non commixtiónem passus, neque divisiónem.

[Oratio 21]
Deus, qui salútis ætérnæ, beátæ Maríæ virginitáte foecúnda, humáno géneri præmia præstitísti: tríbue, quæsumus; ut ipsam pro nobis intercédere sentiámus, per quam merúimus auctórem vitæ suscípere, Dóminum nostrum Jesum Christum Fílium tuum:
$Qui tecum

[Ant 23]
Regína cæli, * lætáre, allelúja; quia quem meruísti portáre, allelúja; resurréxit, sicut dixit, allelúja: ora pro nobis Deum, allelúja.

[Lectio Prima]
!Sir 24:19-20
v. In plateis sicut cinnamomum, et balsamum aromatizans odorem dedi: quasi myrrha electa dedi suavitatem odoris.

[Capitulum Tertia]
!Sir 24:14
v. Ab initio, et ante saecula creata sum, et usque ad futurum saeculum non desinam, et in habitatione sancta coram ipso ministravi.
$Deo gratias.

[Responsory Tertia]
R.br. Specie tua * Et pulchritudine tua.
R. Specie tua * Et pulchritudine tua.
V. Intende, prospere procede, et regna.
R. Et pulchritudine tua.
&Gloria
R. Specie tua * Et pulchritudine tua.
_
V. Adjuvabit eam Deus vultu suo.
R. Deus in medio ejus, non commovebitur.

[Capitulum Sexta]
!Sir 24:15-16
v. Et sic in Sion firmata sum, et in civitate sanctificata similiter requievi, et in Jerusalem potestas mea. Et radicavi in populo honorificato, et in parte Dei mei hereditas illius, et in plenitudine sanctorum detentio mea.
$Deo gratias.

[Responsory Sexta]
R.br. Adjuvabit eam * Deus vultu suo.
R. Adjuvabit eam * Deus vultu suo.
V. Deus in medio ejus, non commovebitur.
R. Deus vultu suo.
&Gloria
R. Adjuvabit eam * Deus vultu suo.
_
V. Elegit eam Deus, et praeelegit eam.
R. In tabernaculo suo habitare facit eam.

[Capitulum Nona]
!Sir 24:19-20
v. In plateis sicut cinnamomum, et balsamum aromatizans odorem dedi: quasi myrrha electa dedi suavitatem odoris.
$Deo gratias.

[Responsory Nona]
R.br. Elegit eam Deus, * Et praeelegit eam.
R. Elegit eam Deus, * Et praeelegit eam.
V. In tabernaculo suo habitare facit eam.
R. Et praeelegit eam.
&Gloria
R. Elegit eam Deus, * Et praeelegit eam.
_
V. Diffusa est gratia in labiis tuis.
R. Propterea benedixit te Deus in aeternum.

[Lectio M01]
Ex Epistola S. Ambrosii Episcopi ad Siricium Papam.
!Epist. 81, al. 7, post initium.
De via perversitátis prodúntur dicere: Virgo concépit, sed non virgo generávit.  Potuit ergo virgo concipere, non potuit virgo generare, cum semper concéptus præcedat, partus sequátur?  Sed, si doctrinis non creditur sacerdotum, credátur oraculis Christi; credátur monitis Angelórum dicéntium: Quia non est impossibile Deo omne verbum; credátur Symbolo Apostolórum, quod Ecclésia Romana intemerátum semper custódit et servant.  Audívit Maria vocem Angeli, et, quæ ante dixerat: Quómodo fiet istud; non de fide generatiónis interrogans, respóndit póstea: Ecce ancílla Dómini, contingat mihi secúndum verbum tuum.
&teDeum

[Lectio M02]
Ex libro S. Hieronymi Presbyteri adversus Jovinianum.
!Apologia ad Pammach, pro lib. advérsus Jovinianum, in fine
Christus virgo, Mater vírginis nostri virgo perpetua, mater et virgo.  Jesus enim clausis ingréssus est ostiis; et in sepúlcro ejus, quod novum et in petra duríssima fuerat excisum, nec ántea quis nec póstea positus est.  Hortus conclusus, fons signátus.  De quo fonte ille fluvius manat, juxta Joël, qui írrigat torréntem vel funium vel spinárum: funium, peccatórum, quibus ante alligábámur; spinárum, quæ suffócant seméntem patrisfamilias.  Hæc est porta orientalis, ut ait Ezéchiel, semper clausa et lúcida, opériens in se vel ex se próferens Sancta sanctórum; per quam Sol justítiæ et Pontifex noster secúndum ordinem Melchisedech ingréditur et egréditur.
&teDeum

[Lectio M03]
Ex libro sancti Irenaei Episcopi et Martyris adversus haereses.
!Lib. 5. c. 19.
In sua própria veniénte Dómino et sua própria eum bajulánte conditióne, quæ bajulátur ab ipso, et recapitulatiónem ejus quæ in ligno fuit inobediéntiæ, per eam quæ in ligno est obediéntiam, faciénte, et seductióne illa solúta, qua sedúcta est male illa, quæ jam viro destináta erat, virgo Heva; per veritátem evangelizáta est bene ab Angelo jam sub viro Virgo María.  Quemádmodum enim illa per Angélicum sermónem sedúcta est, ut effúgeret Deum, prævaricáta verbum ejus: ita et hæc per Angélicum sermónem evangelizáta est, ut portáret Deum, obédiens ejus verbo.  Et sicut illa sedúcta est, ut effúgeret Deum; sic hæc suása est obedíre Deo, ut vírginis Hevæ Virgo María fíeret advocáta.  Et quemádmodum adstríctum est morte genus humánum per vírginem, solvátur per Vírginem: æqua lance dispósita virginális inobediéntia per Virginitátem obediéntiam.
&teDeum

[Lectio M04]
De Expositione S. Hieronymi Presbyteri in Ezechielem Prophetam.
!Lib. 13. in cap. 44.
Porta hæc clausa erit, et non aperiétur.  Pulchre quidam portam clausam, per quam solus Dóminus Deus Israël ingréditur, et dux cui porta clausa est, Maríam Vírginem intélligunt, quæ et ante partum et post partum virgo permánsit.  Etenim témpore, quo Angelus loquebátur: Spíritus Sanctus véniet super te, et virtus Altíssimi obumbrábit te: quod autem nascétur ex te Sanctum, vocábitur Fílius Dei; et quando natus est, virgo permánsit ætérna; ad confundéndos eos, qui arbitrántur eam post nativitátem Salvatóris habuísse de Joseph fílios, ex occasióne fratrum ejus, qui vocántur in Evangélio.
&teDeum

[Lectio M05]
Ex Tractatu S. Augustini Episcopi de Symbolo ad Catechumenos.
!Lib. 3. cap. 4. in fine tomi 9.
Per feminam mors, per feminam vita: per Hevam intéritus, per Mariam salus.  Illa, corrupta, secuta est seductórem: hæc, integra, péperit Salvatórem.  Illa póculum a serpénte propinátum libenter accépit et viro trádidit, ex quo simul mereréntur occídi: hæc, grátia cælésti désuper infusa, vitam prótulit, per quam caro mortua possit resuscitari.  Quis est qui hæc operátus est, nisi Vírginis Fílius et vírginum Sponsus, qui áttulit Matri fœcunditátem, sed non ábstulit integritátem?
&teDeum

[Lectio M06]
Sermo sancti Bernardi Abbatis.
!De Verbis Apocalypsis cap. 12. Signum magnum.
Vehementer quidem nobis, dilectíssimi, vir unus et mulier una nocuére; sed, grátias Deo, per unum nihilóminus virum et mulíerum unam ómnia restaurántur, nec sine magno fænore gratiárum.  Neque enim sicut delíctum, ita et donum; sed excedit damni æstimatiónem beneficii magnitudo.  Sic nimirum prudentíssimus et clementíssimus artifex, quod quassátum fúerat, non confrégit, sed utílius omnino refécit, ut videlicet nobis novum formaret Adam ex veteri, Hevam transfúnderet in Mariam.
&teDeum

[Lectio M07]
Ex Epistola sancti Ambrosii Episcopi ad Siricium Papam.
!Epist. 81. alias 7. circa medium.
Non excedit fidem, quod homo exívit de vírgine, quando petra fontem prófluum scaturívit, ferrum super aquas natávit, ambulávit homo super aquas.  Ergo si hóminem unda portávit, non potuit hóminem virgo generare, atque hóminem, de quo légimus: Et mittet illis Dóminus hóminem, qui salvos fáciet eos et notus erit Dóminus Ægyptiis?  In veteri itaque Testaménto virgo Hebræórum per mare duxit exercitum: in novo Testaménto Virgo, generis aula cæléstis, electa est ad salútem.
&teDeum

[Lectio M08]
De Expositione sancti Gregorii Papae in libros Regum.
!In 1. Reg. 1.
Fuit vir unus de Ramáthaim Sophim, de monte Ephraim.  Potest, hujus montis nómine, beatíssima semper Virgo Maria, Dei Génitrix, designari.  Mons quippe fuit, quæ omnem electæ creaturæ altitúdinem, electiónis suæ dignitate, transcéndit.  An non mons sublimis Maria, quæ, ut ad conceptiónem æterni Verbi pertingeret, meritórum vérticem, supra omnes Angelórum choros, usque ad sólium Deitátis eréxit?  Hujus enim montis præcellentíssimam dignitátem Isaías vatícinans, ait: Erit in novíssimis diébus præparátus mons domus Dómini in vértice móntium. Mons quippe in vértice móntium fuit, quia altitúdo Maríæ supra omnes Sanctos refulsit.
&teDeum

[Lectio M09]
Ex Epistola sancti Leonis Papae ad Pulcheriam Augustam.
!Epistola 1. ante medium.
Sacraméntum reconcilatiónis nostræ, ante témpora æterna dispósitum, nullæ implébant figuræ; quia nondum supervenerat Spíritus Sanctus in Vírginem nec virtus Altíssimi obumbraverat ei, ut, et intra intemeráta víscera, ædificante sibi Sapiéntia domum, Verbum caro fieret, et, forma Dei ac forma servi in unam conveniénte personam, Creator témporum nascerétur in témpore, et, per quem facta sunt ómnia, ipse inter ómnia gignerétur.  Nisi enim novus homo, factus in similitúdinem carnis peccati, nostram susciperet vetustátem, et, consubstantialis Patri, consubstantialis esse dignarétur et matri, naturámque sibi nostram solus a peccáto liber uníret; sub jugo diaboli generáliter tenerétur humana captivas.
&teDeum

[Lectio M10]
Sermo sancti Bernárdi Abbátis.
!Ex Serm. in cap. 12. Apoc. ante med.
Amplectámur Maríæ vestígia, fratres mei, et devotíssima supplicatióne beátis illíus pédibus provolvamur.  Teneámus eam nec dimittamus, donec benedíxerit nobis; potens est enim.  Nempe vellus est médium inter rorem et áream: mulier inter solem et lunam: Maria inter Christum et Ecclésiam constituta.  Sed forte miráris, non tam vellus opertum rore, quam amíctam sole mulíerem.  Magna síquidem familiaritas, sed mira omnino vicínitas solis et mulíeris.  Quómodo enim in tam veheménti fervore tam frágilis natúra subsísti?  Mérito quidem admiráris, Móyses sancte, et curiosius desideras intuéri.  Verúmtamen solve calceaménta de pédibus tuis, et involúcra pone carnalium cogitatiónum, si accédere concupiscis.
&teDeum

[Lectio M101]
Sermo sancti Bernárdi Abbátis.
!In Dom. infra Oct. Assumpt. B. Mariae Virg.
Quid ergo sidéreum micat in generatióne Maríae? Plane quod ex régibus orta, quod ex sémine Abrahae, quod generósa ex stripe Davi. Si id parum vidétur, adde quod generatióni illi ob singuláre privilégium sanctitátis divínitus nóscitur esse concéssa, quod longe ante eísdem pátribus cáelitus repromíssa, quod mýsticis praefiguráta miráculis, quod oráculis praenuntiáta prophéticis. Hanc enim sacerdotális virga, dum sine radíce flóruit; hanc Gedeónis vellus, dum in médio siccae áreae máduit; hanc in Ezechiélis visióne orientális porta, quae nulli umquam pátuit, praesignábat. Hanc dénique prae céteris Isaías nunc virgam de radíce Jesse oritúram promittébat, nunc evidéntius vírginem paritúram. Mérito signum hoc magnum in caelo apparuísse scríbitur, quod tanto ante de caelo nóscitur fuísse promíssum.
&teDeum

[Lectio M11]
De Expositióne S. Basílii Epíscopi in Isaíam Prophétam.
!In cap. 8. post initium.
Accéssi, inquit, ad prophetíssam, et in útero accépit et péperit fílium.  Quod María prophetíssa fúerit, ad quam próxime accéssit Isaías per prænotiónem spíritus, nemo contradíxerit, qui sit memor verbórum Maríæ, quæ prophético affláta spíritu elocúta est.  Quid enim ait?  Magníficat ánima mea Dóminum: et exsultávit spíritus meus in Deo, salutári meo.  Quia respéxit humilitátem ancíllæ suæ: ecce enim ex hoc beátam me dicent omnes generatiónes.  Quod si ánimum accommodáveris univérsis ejus verbis, non útique per dissídium negáveris eam fuísse prophetíssam, quod Dómini Spíritus in eam supervénerit, et virtus Altíssimi obumbráverit ei.
&teDeum

[Lectio M12]
Ex libro Officiorum S. Ambrosii Episcopi.
!Lib. 1. cap. 18.
Bonus regendæ castitátis pudor est comes, qui primus, in ipso cognitiónis ingressu, Dómini Matrem commendat legéntibus, et tamquam testis lócuples dignam quæ ad tale munus eligerétur ástruit: quod in cubículo, quod sola, quod salutáta ab Angelo tacet et mota est in intróitu ejus, quod ad virílis sexus spéciem peregrinam turbátur aspectus Vírginis.  Itaque, quamvis esset húmilis præ verecúndia tamen non resalutávit, nec ullum responsum rétulit, nisi ubi de suscipienda Dómini generatióne cognóvit; ut qualitátem effectus dísceret, non ut sermónem refélleret.
&teDeum
