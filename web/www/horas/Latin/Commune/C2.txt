[Name]
Commune Unius Martyris

[Rule]
Psalmi Dominica
Antiphonas horas
Psalm5 Vespera=116
Psalm5 Vespera3=115

[Ant Vespera]
Qui me confessus fuerit * coram hominibus, confitebor et ego eum coram Patre meo;;109
Qui sequitur me, * non ambulat in tenebris, sed habebit lumen vitae, dicit Dominus;;110
Qui mihi ministrat, * me sequatur: et ubi ego sum, illic sit et minister meus;;111
Si quis mihi ministraverit, * honorificabit eum Pater meus, qui est in caelis, dicit Dominus;;112
Volo Pater, * ut ubi ego sum, illic sit et minister meus;;116

[Capitulum Vespera]
!Jas 1:12
v. Beatus vir, qui suffert tentationem: quoniam cum probatus fuerit, accipiet coronam vitae, quam repromisit Deus diligentibus se.
$Deo gratias

[Hymnus Vespera]
{:H-Deustuorummilitum:}v. Deus tuorum militum
Sors, et corona, praemium,
Laudes canentes Martyris
Absolve nexu criminis.
_
Hic nempe mundi gaudia,
Et blanda fraudum pabula
Imbuta felle deputans,
Pervenit ad caelestia.
_
Poenas cucurrit fortiter,
Et sustulit viriliter,
Fundensque pro te sanguinem,
Aeterna dona possidet.
_
Ob hoc precatu supplici
Te poscimus, piissime;
In hoc triumpho Martyris
Dimitte noxam servulis.
_
* Laus et perennis gloria
Patri sit, atque Filio,
Sancto simul Paraclito,
In sempiterna saecula.
Amen.

[Versum 1]
V. Gloria et honore coronasti eum, Domine.
R. Et constituisti eum super opera manuum tuarum.

[Ant 1]
Iste Sanctus * pro lege Dei sui certavit usque ad mortem, et a verbis impiorum non timuit: fundatus enim erat supra firmam petram.

[Invit]
Regem Martyrum Dominum, * Venite, adoremus.

[Hymnus Matutinum]
@Commune/C2:Hymnus Vespera

[Ant Matutinum]
In lege Domini * fuit voluntas ejus die ac nocte;;1
Praedicans * praeceptum Domini constitutus est in monte sancto ejus;;2
Voce mea * ad Dominum clamavi: et exaudivit me de monte sancto suo.;;3
V. Gloria et honore coronasti eum Domine.
R. Et constituisti eum super opera manuum tuarum
Filii hominum * scitote quia Dominus sanctum suum mirificavit;;4
Scuto bonae voluntatis * tuae coronasti eum Domine;;5
In universa terra * gloria et honore coronasti eum;;8
V. Posuisti Domine super caput ejus.
R. Coronam de lapide pretioso.
Justus Dominus, * et justitiam dilexit: aequitatem vidit vultus ejus;;10
Habitabit * in tabernaculo tuo: requiescet in monte sancto tuo;;14
Posuisti Domine * super caput ejus coronam de lapide pretioso;;20
V. Magna est gloria ejus in salutari tuo.
R. Gloriam et magnum decorem impones super eum.

[Lectio1]
De Actibus Apostolorum
!Acts 20:17-24
17 A Mileto Paulus mittens Ephesum, vocavit majores natu Ecclesiae.
18 Qui cum venissent ad eum, et simul essent, dixit eis: Vos scitis a prima die qua ingressus sum in Asiam, qualiter vobiscum per omne tempus fuerim,
19 serviens Domino cum omni humilitate, et lacrimis, et tentationibus, quae mihi acciderunt ex insidiis Judaeorum:
20 quomodo nihil subtraxerim utilium, quominus annuntiarem vobis et docerem vos, publice et per domos,
21 testificans Judaeis atque Gentilibus in Deum poenitentiam, et fidem in Dominum nostrum Jesum Christum.
22 Et nunc ecce alligatus ego spiritu, vado in Jerusalem: quae in ea ventura sint mihi, ignorans:
23 nisi quod Spiritus Sanctus per omnes civitates mihi protestatur, dicens: Quoniam vincula et tribulationes Jerosolymis me manent.
24 Sed nihil horum vereor: nec facio animam meam pretiosiorem quam me, dummodo consummem cursum meum, et ministerium verbi quod accepi a Domino Jesu, testificari Evangelium gratiae Dei.

[Responsory1]
R. Iste Sanctus pro lege Dei sui certavit usque ad mortem, et a verbis impiorum non timuit:
* Fundatus enim erat supra firmam petram
V. Iste est qui contempsit vitam mundi, et pervenit ad caelestia regna.
R. Fundatus enim erat supra firmam petram

[Lectio2]
!Acts 20:25-31
25 Et nunc ecce ego scio quia amplius non videbitis faciem meam vos omnes, per quos transivi praedicans regnum Dei.
26 Quapropter contestor vos hodierna die, quia mundus sum a sanguine omnium.
27 Non enim subterfugi, quominus annuntiarem omne consilium Dei vobis.
28 Attendite vobis, et universo gregi, in quo vos Spiritus Sanctus posuit episcopos regere Ecclesiam Dei, quam acquisivit sanguine suo.
29 Ego scio quoniam intrabunt post discessionem meam lupi rapaces in vos, non parcentes gregi.
30 Et ex vobis ipsis exsurgent viri loquentes perversa, ut abducant discipulos post se.
31 Propter quod vigilate, memoria retinentes quoniam per triennium nocte et die non cessavi, cum lacrimis monens unumquemque vestrum.

[Responsory2]
R. Justus germinabit sicut lilium:
* Et florebit in aeternum ante Dominum.
V. Plantatus in domo Domini, in atriis domus Dei nostri.
R. Et florebit in aeternum ante Dominum.

[Lectio3]
!Acts 20:32-38
32 Et nunc commendo vos Deo, et verbo gratiae ipsius, qui potens est aedificare, et dare hereditatem in sanctificatis omnibus.
33 Argentum, et aurum, aut vestem nullius concupivi, sicut
34 ipsi scitis: quoniam ad ea quae mihi opus erant, et his qui mecum sunt, ministraverunt manus istae.
35 Omnia ostendi vobis, quoniam sic laborantes, oportet suscipere infirmos ac meminisse verbi Domini Jesu: quoniam ipse dixit: Beatius est magis dare, quam accipere.
36 Et cum haec dixisset, positis genibus suis oravit cum omnibus illis.
37 Magnus autem fletus factus est omnium: et procumbentes super collum Pauli, osculabantur eum,
38 dolentes maxime in verbo quod dixerat, quoniam amplius faciem ejus non essent visuri. Et deducebant eum ad navem.

[Responsory3]
R. Iste cognovit justitiam, et vidit mirabilia magna, et exoravit Altissimum
* Et inventus est in numero Sanctorum.
V. Iste est qui contempsit vitam mundi, et pervenit ad caelestia regna.
R. Et inventus est in numero Sanctorum.
&Gloria
R. Et inventus est in numero Sanctorum.

[Lectio4]
Sermo sancti Augustini Episcopi.
!Serm. 44. de Sanctis.
Triumphalis beati Martyris N. dies hodie nobis anniversaria celebritate recurrit: cujus glorificationi sicut congaudet Ecclesia, sic ejus proponit sequenda vestigia. Si enim compatimur, et conglorificabimur. In cujus glorioso agone duo nobis praecipue consideranda sunt: indurata videlicet tortoris saevitia, et Martyris invicta patientia. Saevitia tortoris, ut eam detestemur: patientia Martyris, ut eam imitemur. Audi Psalmistam adversus malitiam increpantem: Noli aemulari in malignantibus quoniam tamquam foenum velociter arescent. Quod autem adversus malignantes patientia exhibenda sit, audi Apostolum suadentem: Patientia vobis necessaria est, ut reportetis promissiones.

[Responsory4]
R. Honestum fecit illum Dominus, et custodivit eum ab inimicis, et a seductoribus tutavit illum:
* Et dedit illi claritatem aeternam.
V. Descenditque cum illo in foveam, et in vinculis non dereliquit eum.
R. Et dedit illi claritatem aeternam.

[Lectio5]
Coronata itaque est beati Martyris patientia: mancipata est aeternis cruciatibus tortoris incorrecta malitia. Hoc attendens in agone suo gloriosus Christi Athleta, non exhorruit carcerem. Ad imitationem capitis sui toleravit probra, sustinuit irrisiones, flagella non timuit: et quot ante mortem pro Christo pertulit supplicia, tot ei de se obtulit sacrificia. Quod enim propinante Apostolo biberat, alte retinebat: Quia non sunt condignae passiones hujus temporis ad futuram gloriam, quae revelabitur in nobis. Et quia momentaneum hoc et leve nostrae tribulationis, aeternum gloriae pondus operatur in caelis. Hujus promissionis amore a terrenis suspensus, et praegustata supernae suavitatis dulcedine ineffabiliter affectus, dicebat cum Psalmista: Quid mihi est in caelo, et a te quid volui super terram? Defecit caro mea et cor meum: Deus cordis mei, et pars mea Deus in aeternum.

[Responsory5]
R. Desiderium animae ejus tribuisti ei Domine,
* Et voluntate labiorum ejus non fraudasti eum.
V. Quoniam praevenisti eum in benedictionibus dulcedinis: posuisti in capite ejus coronam de lapide pretioso.
R. Et voluntate labiorum ejus non fraudasti eum.

[Lectio6]
Contemplabatur enim quantum in aenigmate infirmitas humana oculum mentis in aeternitate figere potest, quanta sint supernae civitatis gaudia: et ea enarrare non sufficiens admirando clamabat Quid mihi est in caelo? Quasi diceret: Excedit vires meas, excedit facultatem eloquentiae meae, transcendit capacitatem intelligentiae meae illud decus, illa gloria, illa celsitudo, qua nobis, a conturbatione hominum remotis, in abscondito faciei suae Jesus Christus Dominus noster reformabit corpus humilitatis nostrae, configuratum corpori claritatis suae. Hujus perfectae libertatis contemplatione nullum vitabat periculum, nullum horrebat supplicium: et si milies posset mori, non putabat se hanc digne posse aliqua ratione promereri.

[Responsory6]
R. Stola jucunditatis induit eum Dominus:
* Et coronam pulchritudinis posuit super caput ejus.
V. Cibavit illum Dominus pane vitae et intellectus: et aqua sapientiae salutaris potavit illum.
R. Et coronam pulchritudinis posuit super caput ejus.
&Gloria
R. Et coronam pulchritudinis posuit super caput ejus.

[Lectio7]
Lectio sancti Evangelii secundum Lucam.
!Luke 14:26-33
In illo tempore: Dixit Jesus turbis: Si quis venit ad me, et non odit patrem suum, et matrem, et uxorem, et filios, et fratres, et sorores, adhuc autem et animam suam, non potest meus esse discipulus. Et reliqua.
_
Homilia sancti Gregorii Papæ.
!Homil. 37. in Evangelia.
Si consideremus fratres carissimi, quae et quanta sunt, quae nobis promittuntur in caelis, vilescunt animo omnia quae habentur in terris. Terrena namque substantia supernae felicitati comparata, pondus est, non subsidium. Temporalis vita aeternae vitae comparata, mors est potius dicenda quam vita, Ipse enim quotidianus defectus corruptionis quid est aliud, quam quaedam prolixitas mortis? Quae autem lingua dicere, vel quis intellectus capere sufficit, illa supernae civitatis quanta sint gaudia; Angelorum choris interesse, cum beatissimis spiritibus gloriae Conditoris assistere, praesentem Dei vultum cernere, incircumscriptum lumen videre, nullo mortis metu affici, incorruptionis perpetuae munere laetari?

[Responsory7]
R. Corona aurea super caput ejus,
* Expressa signo sanctitatis, gloria honoris, et opus fortitudinis.
V. Quoniam praevenisti eum in benedictionibus dulcedinis, posuisti in capite ejus coronam de lapide pretioso.
R. Expressa signo sanctitatis, gloria honoris, et opus fortitudinis.

[Lectio8]
Sed ad hæc audita inardescit animus, jamque illic cupit assistere, ubi se sperat sine fine gaudere. Sed ad magna praemia perveniri non potest, nisi per magnos labores. Unde et Paulus egregius praedicator dicit: Non coronabitur, nisi qui legitime certaverit. Delectet ergo mentem magnitudo praemiorum, sed non deterreat certamen laborum. Unde ad se venientibus Veritas dicit: Si quis venit ad me, et non odit patrem suum, et matrem, et uxorem, et filios, et fratres, et sorores, adhuc autem et animam suam, non potest meus esse discipulus.

[Responsory8]
R. Hic est vere Martyr, qui pro Christi nomine sanguinem suum fudit:
* Qui minas judicum non timuit, nec terrenae dignitatis gloriam quaesivit, sed ad caelestia regna pervenit.
V. Justum deduxit Dominus per vias rectas, et ostendit illi regnum Dei.
R. Qui minas judicum non timuit, nec terrenae dignitatis gloriam quaesivit, sed ad caelestia regna pervenit.
&Gloria
R. Qui minas judicum non timuit, nec terrenae dignitatis gloriam quaesivit, sed ad caelestia regna pervenit.

[Lectio9]
Sed percontari libet, quomodo parentes et carnaliter propinquos praecipimur odisse, qui jubemur et inimicos diligere? Et certe Veritas de uxore dicit: Quod Deus conjunxit, homo non separet. Et Paulus ait: Viri, diligite uxores vestras, sicut et Christus Ecclesiam. Ecce, discipulus uxorem diligendam praedicat, cum magister dicat: Qui uxorem non odit, non potest meus esse discipulus. Numquid aliud judex nuntiat, aliud praeco clamat? An simul et odisse possumus, et diligere? Sed si vim præcepti perpendimus, utrumque agere per discretionem valemus: ut uxorem, et eos, qui nobis carnis cognatione conjuncti sunt, et quos proximos novimus, diligamus; et quos adversarios in via Dei patimur, odiendo et fugiendo nesciamus.
&teDeum

[Ant Laudes]
Qui me confessus fuerit * coram hominibus, confitebor et ego eum coram Patre meo
Qui sequitur me, * non ambulat in tenebris, sed habebit lumen vitae, dicit Dominus
Qui mihi ministrat, * me sequatur: et ubi ego sum, illic sit et minister meus
Si quis mihi ministraverit, * honorificabit eum Pater meus, qui est in caelis, dicit Dominus
Volo Pater, * ut ubi ego sum, illic sit et minister meus

[Capitulum Laudes]
!Jas 1:12
v. Beatus vir, qui suffert tentationem: quoniam cum probatus fuerit, accipiet coronam vitae, quam repromisit Deus diligentibus se.
$Deo gratias

[Hymnus Laudes]
{:H-Invictemartyrunicum:}v. Invicte Martyr, unicum
Patris secutus Filium,
Victis triumphas hostibus,
Victor fruens caelestibus.
_
Tui precatus munere
Nostrum reatum dilue,
Arcens mali contagium,
Vitae repellens taedium.
_
Soluta sunt jam vincula
Tui sacrati corporis:
Nos solve vinclis saeculi,
Dono superni Numinis.
_
* Deo Patri sit gloria,
Ejusque soli Filio,
Cum Spiritu Paraclito,
Nunc, et per omne saeculum.
Amen.

[Versum 2]
V. Justus ut palma florebit.
R. Sicut cedrus Libani multiplicabitur.

[Ant 2]
Qui odit * animam suam in hoc mundo, in vitam aeternam custodit eam.

[Oratio]
Infirmitatem nostram respice, omnipotens Deus: et quia pondus propriae actionis gravat, beati N. Martyris tui atque Pontificis intercessio gloriosa nos protegat.
$Per Dominum

[Oratio1]
Deus, qui nos beati Martyris tui atque Pontificis annua solemnitate laetificas: concede propitius; ut cujus natalitia colimus, de eiusdem etiam protectione gaudeamus,
$Per Dominum

[Oratio2]
Praesta, quaesumus omnipotens Deus: ut qui beati Martyris tui natalitia colimus, intercessione ejus in tui nominis amore roboremur.
$Per Dominum

[Oratio3]
Praesta, quaesumus omnipotens Deus: ut, intercedente beato N. Martyre tuo, et a cunctis adversitatibus liberemur in corpore, et a pravis cogitationibus mundemur in mente.
$Per Dominum

[Lectio Prima]
!Sir 39:6
v. Justus cor suum tradidit ad vigilandum diluculo ad Dominum, qui fecit illum, et in conspectu Altissimi deprecabitur.

[Capitulum Tertia]
!Jas 1:12
v. Beatus vir, qui suffert tentationem: quoniam cum probatus fuerit, accipiet coronam vitae, quam repromisit Deus diligentibus se.
$Deo gratias

[Responsory Tertia]
R.br. Gloria et honore * Coronasti eum Domine.
R. Gloria et honore * Coronasti eum Domine.
V. Et constituisti eum super opera manuum tuarum.
R. Coronasti eum Domine.
&Gloria
R. Gloria et honore * Coronasti eum Domine.
_
V. Posuisti Domine super caput ejus.
R. Coronam de lapide pretioso.

[Capitulum Sexta]
!Sir 15:3
v. Cibavit illum pane vitae et intellectus, et aqua sapientiæ salutaris potavit illum Dominus Deus noster.
$Deo gratias

[Responsory Sexta]
R.br. Posuisti, Domine, * Super caput ejus.
R. Posuisti, Domine, * Super caput ejus.
V. Coronam de lapide pretioso.
R. Super caput eius.
&Gloria
R. Posuisti, Domine, * Super caput ejus.
_
V. Magna est gloria ejus in salutari tuo.
R. Gloriam et magnum decorem impones super eum.

[Capitulum Nona]
!Sir 39:6
v. Justus cor suum tradidit ad vigilandum diluculo ad Dominum, qui fecit illum, et in conspectu Altissimi deprecabitur.
$Deo gratias

[Responsory Nona]
R.br. Magna est gloria ejus * In salutari tuo.
R. Magna est gloria ejus * In salutari tuo.
V. Gloriam et magnum decorem impones super eum.
R. In salutari tuo.
&Gloria
R. Magna est gloria ejus * In salutari tuo.
_
V. Justus ut palma florebit.
R. Sicut cedrus Libani multiplicabitur.

[Versum 3]
V. Justus ut palma florebit.
R. Sicut cedrus Libani multiplicabitur.

[Ant 3]
Qui vult venire post me, * abneget semetipsum, et tollat crucem suam, et sequatur me.

[Lectio41]
De Epistola sancti Cypriani Episcopi et Martyris ad Martyres et Confessores.
!Lib. 2. Epist. 6.
Quibus ego vos laudibus praedicem, fortissimi Martyres? robur pectoris vestri, et perseverantiam fidei, quo praeconio vocis exornem? Tolerastis usque ad consummationem gloriae durissimam quaestionem: nec cessistis suppliciis, sed vobis potius supplicia cesserunt. Finem doloribus, quem tormenta non dabant, coronae dederunt. Laniena gravior ad hoc diu perseveravit, non ut stantem fidem dejiceret, sed ut homines Dei ad Deum velocius mitteret.

[Responsory41]
R. Lux perpetua lucebit Sanctis tuis Domine,
* Et aeternitas temporum, alleluia, alleluia.
V. Laetitia sempiterna erit super capita eorum: gaudium et exsultationem obtinebunt.
R. Et aeternitas temporum, alleluia, alleluia.

[Lectio51]
Vidit admirans praesentium multitudo caeleste certamen, certamen Dei, certamen spiritale, praelium Christi: stetisse servos ejus voce libera, mente incorrupta, virtute divina, telis quidem saecularibus nudos, sed armis fidei ardentis armatos. Steterunt torti torquentibus fortiores: et pulsantes ac laniantes ungulas, pulsata ac laniata membra vicerunt Inexpugnabilem fidem superare non potuit saeviens diu plaga repetita, quamvis rupta compage viscerum torquerentur in servis Dei jam non membra, sed vulnera. Fluebat sanguis, qui incendium persecutionis exstingueret, qui flammas et ignes gehennae glorioso cruore sopiret

[Responsory51]
R. In servis suis, alleluia,
* Consolabitur Deus, alleluia.
V. Judicabit Dominus populum suum, et in servis suis.
R. Consolabitur Deus, alleluia.

[Lectio61]
O quale illud fuit spectaculum Domino, quam sublime, quam magnum, quam Dei oculis sacramento ac devotione militis ejus acceptum: sicut scriptum est in Psalmis, Spiritu Sancto loquente ad nos pariter et monente: Pretiosa est in conspectu Domini mors justorum ejus. Pretiosa mors haec est, quae emit immortalitatem pretio sui sanguinis; quae accepit coronam de consummatione virtutis. Quam laetus illic Christus fuit, quam libens in talibus servis suis et pugnavit, et vicit protector fidei, dans credentibus tantum, quantum se credit capere qui sumit! Certamini suo adfuit, praeliatores atque assertores sui nominis erexit, corroboravit, animavit. Et qui pro nobis mortem semel vicit, semper vincit in nobis.

[Responsory61]
R. Filiae Jerusalem, venite et videte Martyres cum coronis, quibus coronavit eos Dominus
* In die solemnitatis et laetitiae, alleluia.
V. Quoniam confortavit seras portarum tuarum, benedixit filios tuos in te.
R. In die solemnitatis et laetitiae, alleluia.
&Gloria
R. In die solemnitatis et laetitiae, alleluia.

[Lectio71]
Lectio sancti Evangelii secundum Joannem.
!John 15:5-10
In illo tempore: Dixit Jesus discipulis suis: Ego sum vitis, vos palmites: qui manet in me, et ego in eo, hic fert fructum multum: quia sine me nihil potestis facere. Et reliqua.
_
Homilia sancti Augustini Episcopi.
!Tract. 81. in Joan., sub med.
Ne quisquam putaret saltem parvum aliquem fructum posse a semetipso palmitem ferre: cum dixisset, Hic fert fructum multum; non ait, Quia sine me parum potestis facere; sed, Nihil potestis facere. Sive ergo parum, sive multum, sine illo fieri non potest, sine quo nihil fieri potest: quia etsi parum attulerit palmes, eum purgat agricola, ut plus afferat; tamen nisi in vite manserit, et vixerit de radice, quantumlibet fructum a semetipso non potest ferre. Quamvis autem Christus vitis non esset, nisi homo esset: tamen istam gratiam palmitibus non praeberet, nisi etiam Deus esset.

[Responsory71]
R. Ego sum vitis vera, et vos palmites:
* Qui manet in me, et ego in eo, hic fert fructum multum, alleluia, alleluia.
V. Sicut dilexit me Pater, et ego dilexi vos.
R. Qui manet in me, et ego in eo, hic fert fructum multum, alleluia, alleluia.

[Lectio81]
Verum quia ita sine ista gratia non potest vivi, ut et mors in potestate sit liberi arbitrii: Si quis in me, inquit, non manserit; mittetur foras sicut palmes, et arescet, et colligent eum, et in ignem mittent, et ardet. Ligna itaque vitis tanto sunt contemptibiliora si in vite non manserint, quanto gloriosiora si manserint. Denique sicut de his etiam per Ezechielem prophetam Dominus dicit, praecisa nullis agricolarum usibus prosunt, nullis fabrilibus operibus deputantur. Unum de duobus palmiti congruit, aut vitis, aut ignis: si in vite non est, in igne erit: ut ergo in igne non sit, in vite sit.

[Responsory81]
R;. Candidi facti sunt Nazaraei ejus, alleluia: splendorem Deo dederunt, alleluja: 
* Et sicut lac coagulati sunt, alleluia, alleluia.
V. Candidiores nive, nitidiores lacte, rubicundiores ebore antiquo, sapphiro pulchriores.
R. Et sicut lac coagulati sunt, alleluia, alleluia.
&Gloria
R. Et sicut lac coagulati sunt, alleluia, alleluia.

[Lectio91]
Si manseritis in me, inquit, et verba mea in vobis manserint: quodcumque volueritis petetis, et fiet vobis. Manendo quippe in Christo, quid velle possunt, nisi quod convenit Christo? Quid velle possunt manendo in Salvatore, nisi quod non est alienum a salute? Aliud quippe volumus quia sumus in Christo: et aliud volumus quia sumus adhuc in hoc saeculo. De mansione namque hujus saeculi nobis aliquando subrepit, ut hoc petamus, quod nobis non expedire nescimus. Sed absit ut fiat nobis, si manemus in Christo, qui non facit quando petimus, nisi quod expedit nobis.
&teDeum

[Lectio72]
Lectio sancti Evangelii secundum Matthaeum.
!Matt 10:26-32
In illo tempore: Dixit Jesus discipulis suis: Nihil est opertum, quod non revelabitur; et occultum, quod non scietur. Et reliqua.
_
Homilia sancti Hilarii Episcopi.
!Comment. in Matthaeum, can. 10. post medium.
Dominus diem judicii ostendit, quae abstrusam voluntatis nostrae conscientiam prodet: et ea quae nunc occulta existimantur, luce cognitionis publicae deteget. Igitur non minas, non consilia, non potestates insectantium monet esse metuendas: quia dies judicii nulla haec fuisse, atque inania revelabit. Et quod dico vobis in tenebris, dicite in lumine: et quod in aure auditis, praedicate super tecta. Non legimus Dominum solitum fuisse noctibus sermocinari, et doctrinam in tenebris tradidisse: sed quia omnis sermo ejus carnalibus tenebrae sunt, et verbum ejus infidelibus nox est.

[Responsory72]
R. Corona aurea super caput ejus:
* Expressa signo sanctitatis, gloria honoris, et opus fortitudinis.
V. Quoniam praevenisti eum in benedictionibus dulcedinis, posuisti in capite ejus coronam de lapide pretioso.
R. Expressa signo sanctitatis, gloria honoris, et opus fortitudinis.

[Lectio82]
Itaque id quod a se dictum est, cum libertate fidei et confessionis vult esse loquendum. Idcirco quae in tenebris dicta sunt praedicari jussit in lumine: ut quae secreto aurium commissa sunt, super tecta, id est, excelso loquentium praeconio audiantur. Constanter enim Dei ingerenda cognitio est, et profundum doctrinae evangelicae secretum in lumine praedicationis apostolicae revelandum: non timentes eos, quibus cum sit licentia in corpora, tamen in animam jus nullum est: sed timentes potius Deum, cui perdendae in gehenna et animae et corporis sit potestas.

[Responsory82]
R. Hic est vere Martyr, qui pro Christi nomine sanguinem suum fudit:
* Qui minas judicum non timuit, nec terrenae dignitatis gloriam quaesivit, sed ad caelestia regna pervenit.
V. Justum deduxit Dominus per vias rectas, et ostendit illi regnum Dei.
R. Qui minas judicum non timuit, nec terrenae dignitatis gloriam quaesivit, sed ad caelestia regna pervenit.
&Gloria
R. Qui minas judicum non timuit, nec terrenae dignitatis gloriam quaesivit, sed ad caelestia regna pervenit.

[Lectio92].
Nolite timere eos qui occidunt corpus. Nullus igitur corporum nostrorum casus est pertimescendus, neque ullus interimendae carnis admittendus est dolor: quando pro naturae suae atque originis conditione resoluta, in substantiam spiritualis animae refundatur. Et quia doctrinis talibus confirmatos oportet liberam confitendi Dei habere constantiam, etiam conditionem, qua teneremur, adjecit: negaturum se eum Patri in caelis, qui se hominibus in terra negasset: eum porro qui confessus coram hominibus se fuisset, a se in caelis confitendum: qualesque nos nominis sui testes hominibus fuissemus, tali nos apud Deum Patrem testimonio ejus usuros.
&teDeum
