[Name]
Commune non Virginum Martyrum

[Rule]
Psalmi Dominica
Antiphonas horas

[Ant Vespera]
Dum esset Rex * in accúbitu suo, nardus mea dedit odórem suavitátis.;;109
In odórem * unguentórum tuórum cúrrimus: adolescéntulæ dilexérunt te nimis.;;112
Jam hiems tránsiit, * imber ábiit et recéssit: surge, amíca mea, et veni.;;121
Veni, elécta mea, * et ponam in te thronum meum, allelúja.;;126
Ista est speciósa * inter fílias Jerúsalem.;;147

[Capitulum Vespera]
!Sir 51:1-3
v. Confitébor tibi, Dómine, Rex, et collaudábo te Deum Salvatórem meum. Confitébor nómini tuo: quóniam adjútor et protéctor factus es mihi, et liberásti corpus meum a perditióne.
$Deo gratias

[Hymnus Vespera]
{:H-Tristeserantapostoli:}v. Fortem viríli péctore
Laudémus omnes féminam,
Quæ sanctitátis glória 
Ubíque fulget ínclita.
_
Hæc sancto amóre sáucia,
Dum mundi amórem nóxium
Horréscit, ad cæléstia
Iter perégit árduum.
_
Carnem domans jejúniis,
Dulcíque mentem pábulo
Oratiónis nútriens,
Cæli potítur gáudiis.
_
Rex Christe, virtus fórtium,
Qui magna solus éfficis,
Hujus precátu, quǽsumus,
Audi benígnus súpplices.
_
* Deo Patri sit glória,
Ejúsque soli Fílio,
Cum Spíritu Paráclito,
Nunc, et per omne sǽculum. 
Amen.

[HymnusM Vespera]
@:Hymnus Vespera:s/sancto/Christi/

[Versum 1]
@Commune/C6

[Ant 1]
@Commune/C6:Ant 2

[Invit]
Laudémus Deum nostrum * In confessióne beátæ N.

[Hymnus Matutinum]
{:H-Virginisproles:}v. Hujus orátu, Deus alme, nobis
Débitas pœnas scélerum remítte;
Ut tibi puro resonémus almum
Péctore carmen.
_
Sit decus Patri, genitǽque Proli,
Et tibi, compar utriúsque virtus,
Spíritus semper, Deus unus, omni
Témporis ævo.
Amen.

[Ant Matutinum]
O quam pulchra * est casta generátio cum claritáte!;;8
Læva ejus * sub cápite meo, et déxtera illíus amplexábitur me.;;18
Revértere, * revértere, Sunamítis; revértere, ut intueámur te.;;23
V. Spécie tua et pulchritúdine tua.
R. Inténde, próspere procéde, et regna.
Spécie tua * et pulchritúdine tua inténde, próspere procéde, et regna.;;44
Adjuvábit eam * Deus vultu suo: Deus in médio ejus, non commovébitur.;;45
Aquæ multæ * non potuérunt exstínguere caritátem.;;47
V. Adjuvábit eam Deus vultu suo.
R. Deus in médio ejus, non commovébitur.
Nigra sum, * sed formósa, fíliæ Jerúsalem; ídeo diléxit me Rex, et introdúxit me in cubículum suum.;;95
Trahe me post te, * in odórem currémus unguentórum tuórum: óleum effúsum nomen tuum.;;96
Veni, Sponsa Christi, * áccipe corónam, quam tibi Dóminus præparávit in ætérnum.;;97
V. Elégit eam Deus, et præelégit eam.
R. In tabernáculo suo habitáre facit eam.

[Lectio1]
De Parábolis Salomónis
!Prov 31:10-17
10 Mulíerem fortem quis invéniet? procul et de últimis fínibus prétium eius.
11 Confídit in ea cor viri sui, et spóliis non indigébit.
12 Reddet ei bonum, et non malum, ómnibus diébus vitæ suæ.
13 Quæsívit lanam et linum, et operáta est consília mánuum suárum.
14 Facta est quasi navis institóris, de longe portans panem suum.
15 Et de nocte surréxit, dedítque prædam domésticis suis, et cibária ancíllis suis.
16 Considerávit agrum, et emit eum; de fructu mánuum suárum plantávit víneam.
17 Accínxit fortitúdine lumbos suos, et roborávit bráchium suum.

[Responsory1]
@Commune/C6

[Lectio2]
!Prov 31:18-24
18 Gustávit, et vidit quia bona est negotiátio eius; non extinguétur in nocte lucérna eius.
19 Manum suam misit ad fórtia, et dígiti eius apprehendérunt fusum.
20 Manum suam apéruit ínopi, et palmas suas exténdit ad páuperem.
21 Non timébit dómui suæ a frigóribus nivis; omnes enim doméstici eius vestíti sunt duplícibus.
22 Stragulátam vestem fecit sibi; byssus et púrpura induméntum eius.
23 Nóbilis in portis vir eius, quando séderit cum senatóribus terræ.
24 Síndonem fecit, et véndidit, et cíngulum trádidit Chananǽo.

[Responsory2]
@Commune/C6

[Lectio3]
!Prov 31:25-31
25 Fortitúdo et decor induméntum eius, et ridébit in die novíssimo.
26 Os suum apéruit sapiéntiæ, et lex cleméntiæ in lingua eius.
27 Considerávit sémitas domus suæ, et panem otiósa non comédit.
28 Surrexérunt fílii eius, et beatíssimam prædicavérunt; vir eius, et laudávit eam.
29 Multæ fíliæ congregavérunt divítias; tu supergréssa es univérsas.
30 Fallax grátia, et vana est pulchritúdo: múlier timens Dóminum, ipsa laudábitur.
31 Date ei de fructu mánuum suárum, et laudent eam in portis ópera eius.

[Responsory3]
@Commune/C6

[Lectio4]
Ex Libro Sancti Ambrósii Epíscopi de Víduis
!Prope finem
Agrum hunc Ecclésiæ fértilem cerno, nunc integritátis flore vernántem, nunc viduitátis gravitáte polléntem, nunc étiam conjugii fructibus redundántem. Nam, etsi diversi, uníus tamen agri fructus sunt; nec tanta hortórum lília, quantæ aristæ ségetum, messium spicæ; compluriumque spatia campórum recipiéndis aptántur semínibus, quam redditis novales fructibus feriántur. Bona ergo viduitas, quæ tóties apostolico judício prædicátur. Hæc enim magistra fidei, magistra est castitátis.

[Responsory4]
@Commune/C6

[Lectio5]
Unde et illi qui deórum suórum adultéria et probra venerántur, cælibátus et viduitátis statuére pœnas; ut, æmuli criminum, mulctarent stúdia virtútum, spécie quidem qua fœcunditátem quærerent, sed studio quo propositum castitátis abolérent. Nam confectis et miles stipendiis arma deponit, et relícto officio quod gerebat, ad propria veteranus rura dimittitur; ut et ipse exercitæ labóribus vitæ requiem consequátur et alios spes futuræ quietis subeundis fáciat opéribus promptiores. Agricola quoque maturior torquéndam aliis stivam committit, et juvenili gravátus opere, providéntiam curæ senilis explorat: vitem facílius tondére quam prémere, ut juvenescéntem luxuriam réprimat, et adolescéntem lasciviam falce succidat; parcórum quamdam partuum castitátem docens étiam in vítibus expeténdam.

[Responsory5]
@Commune/C6

[Lectio6]
Símilis huic vidua, velut emeritis veterana stipendiis castitátis, et si conjugii arma deponat, domus tamen totius pacem gubernat; et si vehéndis onéribus otiosa, maritandis tamen junióribus próvida, ubi cultus utílior, ubi fructus uberior sit, quarum copulam aptiórem senili gravitáte disponit. Itaque, si maturióribus quam junióribus commititur ager, cur putes utiliórem nuptam esse quam víduam? Quod, si persecutores fidei persecutores fuérunt étiam viduitátis; útique fidem sequéntibus viduitas non pro supplicio fúgienda est, sed tenenda pro præmio.

[Responsory6]
R. Fallax grátia, et vana est pulchritúdo: 
* Múlier timens Dóminum, ipsa laudábitur.
V. Date ei de fructu mánuum suárum, et laudent eam in portis ópera ejus.
R. Múlier timens Dóminum, ipsa laudábitur.
&Gloria
R. Múlier timens Dóminum, ipsa laudábitur.

[Lectio7]
Léctio sancti Evangélii secúndum Matthǽum
!Matt 13:44-52
In illo témpore: Dixit Jesus discípulis suis parábolam hanc: Simile est regnum cælórum thesáuro abscóndito in agro. Et réliqua.
_
Homilía sancti Gregórii Papæ
!Homilia 11 in Evangelia
Cælórum regnum, fratres caríssimi, idcírco terrénis rebus símile dícitur, ut, ex his quæ ánimus novit, surgat ad incógnita, quæ non novit: quátenus exémplo visibílium se ad invisibília rápiat, et, per ea quæ usu dídicit quasi confricátus incaléscat; ut per hoc, quod scit notum dilígere, discat et incógnita amáre. Ecce enim cælórum regnum thesáuro abscóndito in agro comparátur; quem, qui invénit homo, abscóndit, et præ gáudio illíus vadit, et vendit univérsa quæ habet, et emit agrum illum.

[Responsory7]
R. Os suum apéruit sapiéntiæ, et lex cleméntiæ in lingua ejus: considerávit sémitas domus suæ, 
* Et panem otiósa non comédit.
V. Gustávit et vidit quia bona est negotiátio ejus: non exstinguétur in nocte lucérna ejus.
R. Et panem otiósa non comédit.

[Lectio8]
Qua in re hoc quoque notándum est, quod invéntus thesáurus abscónditur, ut servétur: quia stúdium cæléstis desidérii a malígnis spirítibus custodíre non súfficit, qui hoc ab humánis láudibus non abscóndit. In præsénti étenim vita, quasi in via sumus, qua ad pátriam pérgimus. Malígni autem spíritus iter nostrum quasi quidam latrúnculi óbsident. Deprædári ergo desíderat, qui thesáurum públice portat in via. Hoc autem dico, non ut próximi ópera nostra bona non vídeant, cum scriptum sit: Vídeant ópera vestra bona, et gloríficent Patrem vestrum qui in cælis est; sed, ut per hoc quod ágimus, laudes extérius non quærámus. Sic autem sit opus in público, quátenus inténtio máneat in occúlto; ut, et de bono ópere próximis præbeámus exémplum, et tamen per intentiónem, qua Deo soli placére quǽrimus, semper optémus secrétum.

[Responsory8]
R. Regnum mundi et omnem ornátum sǽculi contémpsi, propter amórem Dómini mei Jesu Christi: 
* Quem vidi, quem amávi, in quem crédidi, quem diléxi.
V. Eructávit cor meum verbum bonum: dico ego ópera mea Regi.
R. Quem vidi, quem amávi, in quem crédidi, quem diléxi.
&Gloria
R. Quem vidi, quem amávi, in quem crédidi, quem diléxi.

[Lectio9]
Thesáurus autem cæléste est desidérium; ager vero, in quo thesáurus abscónditur, disciplína stúdii cæléstis. Quem profécto agrum, vénditis ómnibus, cómparat, qui, voluptátibus carnis renúntians, cuncta sua terréna desidéria per disciplínæ cæléstis custódiam calcat: ut nihil jam quod caro blandítur, líbeat; nihil, quod carnálem vitam trucídat, spíritus perhorréscat.
&teDeum

[Ant Laudes]
@:Ant Vespera:s/;;.*//g

[Capitulum Laudes]
@:Capitulum Vespera

[Hymnus Laudes]
@Commune/C7:Hymnus Vespera

[Versum 2]
@Commune/C6

[Ant 2]
Date ei * de fructu mánuum suárum, et laudent eam in portis ópera ejus.

[Oratio]
Exáudi nos, Deus, salutáris noster: ut sicut de beátæ N. festivitáte gaudémus; ita piæ devotiónis erudiámur afféctu.
$Per Dominum

[Oratio1]
Deus, qui inter cetera potentiae tuae miracula, étiam in sexu fragili victoriam martyrii contulisti: concede propitius; ut qui beatae N. Martyris tuae natalitia colimus, per ejus ad te exempla gradiamur.
$Per Dominum.

[Oratio2]
Da nobis, quaesumus, Domine Deus noster, sanctarum Martyrum tuarum N. et N. palmas incessabili devotione venerari: ut quas digna mente non possumus celebrare, humilibus saltem frequentemus obsequiis.
$Per Dominum

[Lectio Prima]
!Sir 51:8; 51:12
v. Laudábit usque ad mortem ánima mea Dóminum, quóniam éruis sustinéntes te, et líberas eos de manu angústiæ, Dómine, Deus noster.

[Capitulum Tertia]
@:Capitulum Vespera

[Responsory Tertia]
@Commune/C6

[Capitulum Sexta]
!Sir 51:4-5
v. Liberásti me secúndum multitúdinem misericórdiæ nóminis tui a rugiéntibus, præparátis ad escam, de mánibus quæréntium ánimam meam, et de multis tribulatiónibus quæ circumdedérunt me.
$Deo gratias.

[Responsory Sexta]
@Commune/C6

[Capitulum Nona]
@:Lectio Prima
$Deo gratias.

[Responsory Nona]
@Commune/C6

[Versum 3]
@:Versum 2

[Ant 3]
Manum suam * apéruit ínopi, et palmas suas exténdit ad páuperem, et panem otiósa non comédit.
