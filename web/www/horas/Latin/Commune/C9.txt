[Officium]
Officium Defunctorum

[Missa]
Missa Defunctorum quotidianis: Requiem aeternam

[Rule]
Psalmi Dominica
Antiphonas horas
Capitulum Versum 2 ad Laudes et Vesperas
(sed rubrica cisterciensis omittitur)
Omit Incipit Hymnus Capitulum Lectio Preces Capitulum Commemoratio Suffragium
Special Conclusio
Limit Benedictiones Oratio
Requiem gloria
Votive nocturn
9 lectiones

[Rule] (ad missam)
no Gloria
no Credo
Prefatio=Defunctorum
Sequentia

[Ant Vespera]
Placébo Dómino * in regióne vivórum.;;114
Heu mihi Dómine, * quia incolátus meus prolongátus est.;;119
Dóminus custódit te ab omni malo: * custódiat ánimam tuam Dóminus.;;120
Si iniquitátes * observáveris, Dómine: Dómine, quis sustinébit?;;129
Opera * mánuum tuárum, Dómine, ne despícias.;;137

[Versum 1]
V. Audívi vocem de cælo dicéntem mihi.
R. Beáti mórtui qui in Dómino moriúntur.

[Ant 1]
Omne * quod dat mihi Pater, ad me véniet; et eum qui venit ad me, non eíciam foras.

[Oratio 1]
@:Oratio_a_porta
@:Oratio_Fid

[Oratio_a_porta]
$Pater noster Et
_
&psalm(145)
(sed rubrica 1955 aut rubrica 1960 aut rubrica monastica aut die Omnium Defunctorum omittitur)
$A porta inferi

[Oratio_Fid]
$Oremus
v. Fidélium, Deus, ómnium Cónditor et Redémptor, animábus famulórum famularúmque tuárum remissiónem cunctórum tríbue peccatórum: ut indulgéntiam, quam semper optavérunt, piis supplicatiónibus consequántur:
$Qui vivis

[Oratio1]
v. Absólve, quǽsumus Dómine, ánimam fámuli tui N., ut defúnctus sǽculo tibi vivat: et quæ per fragilitátem carnis humána conversatióne commísit, tu vénia misericordíssimæ pietátis abstérge.
$Per Dominum

[Invit]
Regem, cui ómnia vivunt, * Veníte adorémus.

[Ant Matutinum]
Dírige, * Dómine, Deus meus, in conspéctu tuo viam meam.;;5
Convértere, * Dómine, et éripe ánimam meam: quóniam non est in morte, qui memor sit tui.;;6
Nequándo rápiat * ut leo ánimam meam, dum non est qui rédimat, neque qui salvum fáciat.;;7
In loco páscuæ * ibi me collocávit.;;22
Delícta * juventútis meæ, et ignorántias meas ne memíneris, Dómine.;;24
Credo vidére * bona Dómini in terra vivéntium.;;26
Compláceat * tibi, Dómine, ut erípias me: Dómine, ad adjuvándum me réspice.;;39
Sana, Dómine, * ánimam meam, quia peccávi tibi.;;40
Sitívit * ánima mea ad Deum vivum: quando véniam, et apparébo ante fáciem Dómini?;;41

[Nocturn 1 Versum]
V. A porta ínferi.
R. Erue, Dómine, ánimas eórum.

[Nocturn 2 Versum]
V. Cóllocet eos Dóminus cum princípibus.
R. Cum princípibus pópuli sui.

[Nocturn 3 Versum]
V. Ne tradas béstiis ánimas confiténtes tibi.
R. Et ánimas páuperum tuórum ne obliviscáris in finem.

[Lectio1]
!Job 7:16-21
16 Parce mihi, Dómine; nihil enim sunt dies mei.
17 Quid est homo, quia magníficas eum? aut quid appónis erga eum cor tuum?
18 Vísitas eum dilúculo, et súbito probas illum.
19 Usquequo non parcis mihi, nec dimíttis me, ut glútiam salívam meam?
20 Peccávi, quid fáciam tibi, o custos hóminum? quare posuísti me contrárium tibi, et factus sum mihimetípsi gravis?
21 Cur non tollis peccátum meum, et quare non aufers iniquitátem meam? Ecce nunc in púlvere dórmiam: et, si mane me quæsíeris, non subsístam.

[Responsory1]
R. Credo quod Redémptor meus vivit, et in novíssimo die de terra surrectúrus sum, 
* Et in carne mea vidébo Deum Salvatórem meum.
V. Quem visúrus sum ego ipse, et non álius; et óculi mei conspectúri sunt.
R. Et in carne mea vidébo Deum Salvatórem meum.

[Lectio2]
!Job 10:1-7
1 Tædet ánimam meam vitæ meæ; dimíttam advérsum me elóquium meum: loquar in amaritúdine ánimæ meæ.
2 Dicam Deo: Noli me condemnáre; índica mihi cur me ita júdices.
3 Numquid bonum tibi vidétur, si calumniéris me, et ópprimas me opus mánuum tuárum, et consílium impiórum ádjuves?
4 Numquid óculi cárnei tibi sunt? aut sicut videt homo, et tu vidébis?
5 Numquid sicut dies hóminis dies tui, et anni tui sicut humána sunt témpora,
6 ut quæras iniquitátem meam, et peccátum meum scrutéris,
7 et scias quia nihil ímpium fécerim, cum sit nemo qui de manu tua possit erúere?

[Responsory2]
R. Qui Lázarum resuscitásti a monuménto fœ́tidum, 
* Tu eis, Dómine, dona réquiem, et locum indulgéntiæ.
V. Qui ventúrus es judicáre vivos et mórtuos, et sǽculum per ignem.
R. Tu eis, Dómine, dona réquiem, et locum indulgéntiæ.

[Lectio3]
!Job 10:8-12
8 Manus tuæ fecérunt me, et plasmavérunt me totum in circúitu: et sic repénte præcípitas me?
9 Meménto, quæso, quod sicut lutum féceris me, et in púlverem redúces me.
10 Nonne sicut lac mulsísti me, et sicut cáseum me coagulásti?
11 Pelle et cárnibus vestísti me; óssibus et nervis compegísti me.
12 Vitam et misericórdiam tribuísti mihi, et visitátio tua custodívit spíritum meum.

[Responsory3]
R. Dómine, quando véneris judicáre terram, ubi me abscóndam a vultu iræ tuæ? 
* Quia peccávi nimis in vita mea.
V. Commíssa mea pavésco, et ante te erubésco: dum véneris judicáre, noli me condemnáre.
R. Quia peccávi nimis in vita mea.
$Requiem
R. Quia peccávi nimis in vita mea.

[Lectio4]
!Job 13:22-28
22 Respónde mihi.
23 Quantas hábeo iniquitátes et peccáta? scélera mea et delícta osténde mihi.
24 Cur fáciem tuam abscóndis, et arbitráris me inimícum tuum?
25 Contra fólium, quod vento rápitur, osténdis poténtiam tuam, et stípulam siccam perséqueris:
26 scribis enim contra me amaritúdines, et consúmere me vis peccátis adolescéntiæ meæ.
27 Posuísti in nervo pedem meum, et observásti omnes sémitas meas, et vestígia pedum meórum considerásti:
28 qui quasi putrédo consuméndus sum, et quasi vestiméntum quod coméditur a tínea.

[Responsory4]
R. Meménto mei, Deus, quia ventus est vita mea, 
* Nec aspíciat me visus hóminis.
V. De profúndis clamávi ad te, Dómine: Dómine, exáudi vocem meam.
R. Nec aspíciat me visus hóminis.

[Lectio5]
!Job 14:1-6
1 Homo natus de mulíere, brevi vivens témpore, replétur multis misériis.
2 Qui quasi flos egréditur et contéritur, et fugit velut umbra, et nunquam in eódem statu pérmanet.
3 Et dignum ducis super hujuscémodi aperíre óculos tuos, et addúcere eum tecum in judícium?
4 Quis potest fácere mundum de immúndo concéptum sémine? Nonne tu qui solus es?
5 Breves dies hóminis sunt: númerus ménsium ejus apud te est: constituísti términos ejus, qui præteríri non póterunt.
6 Recéde páululum ab eo, ut quiéscat, donec optáta véniat, sicut mercenárii, dies ejus.

[Responsory5]
R. Hei mihi, Dómine, quia peccávi nimis in vita mea: Quid fáciam, miser? ubi fúgiam, nisi ad te, Deus meus? 
* Miserére mei, dum véneris in novíssimo die.
V. Anima mea turbáta est valde, sed tu, Dómine, succúrre ei.
R. Miserére mei, dum véneris in novíssimo die.

[Lectio6]
!Job 14:13-16
13 Quis mihi hoc tríbuat, ut in inférno prótegas me, et abscóndas me donec pertránseat furor tuus, et constítuas mihi tempus in quo recordéris mei?
14 Putásne mórtuus homo rursum vivat? cunctis diébus quibus nunc mílito, expécto donec véniat immutátio mea.
15 Vocábis me, et ego respondébo tibi: óperi mánuum tuárum porríges déxteram.
16 Tu quidem gressus meos dinumerásti: sed parce peccátis meis.

[Responsory6]
R. Ne recordéris peccáta mea, Dómine, 
* Dum véneris judicáre sǽculum per ignem.
V. Dírige, Dómine, Deus meus, in conspéctu tuo viam meam.
R. Dum véneris judicáre sǽculum per ignem.
$Requiem
R. Dum véneris judicáre sǽculum per ignem.

[Lectio7]
!Job 17:1-3; 17:11-15
1 Spíritus meus attenuábitur; dies mei breviabúntur: et solum mihi súperest sepúlchrum.
2 Non peccávi, et in amaritudínibus morátur óculus meus.
3 Líbera me, Dómine, et pone me juxta te, et cujúsvis manus pugnet contra me.
11 Dies mei transiérunt; cogitatiónes meæ dissipátæ sunt, torquéntes cor meum.
12 Noctem vertérunt in diem, et rursum post ténebras spero lucem.
13 Si sustinúero, inférnus domus mea est, et in ténebris stravi léctulum meum.
14 Putrédini dixi: Pater meus es; Mater mea, et soror mea, vérmibus.
15 Ubi est ergo nunc præstolátio mea? et patiéntiam meam quis consíderat?

[Responsory7]
R. Peccántem me cotídie, et non me pœniténtem, timor mortis contúrbat me: 
* Quia in inférno nulla est redémptio, miserére mei, Deus, et salva me.
V. Deus, in nómine tuo salvum me fac, et in virtúte tua líbera me.
R. Quia in inférno nulla est redémptio, miserére mei, Deus, et salva me.

[Lectio8]
!Job 19:20-27
20 Pelli meæ, consúmptis cárnibus, adhǽsit os meum, et derelícta sunt tantúmmodo lábia circa dentes meos.
21 Miserémini mei, miserémini mei saltem vos, amíci mei, quia manus Dómini tétigit me.
22 Quare persequímini me sicut Deus, et cárnibus meis saturámini?
23 Quis mihi tríbuat ut scribántur sermónes mei? quis mihi det ut exaréntur in libro
24 stylo férreo et plumbi lámina, vel celte sculpántur in sílice?
25 Scio enim quod redémptor meus vivit, et in novíssimo die de terra surrectúrus sum:
26 et rursum circúmdabor pelle mea, et in carne mea vidébo Deum meum:
27 quem visúrus sum ego ipse, et óculi mei conspectúri sunt, et non álius: repósita est hæc spes mea in sinu meo.

[Responsory8]
R. Dómine, secúndum actum meum noli me judicáre: nihil dignum in conspéctu tuo egi; ídeo déprecor majestátem tuam,
* Ut tu, Deus, déleas iniquitátem meam.
V. Amplius lava me, Dómine, ab injustítia mea, et a delícto meo munda me.
R. Ut tu, Deus, déleas iniquitátem meam.

[Lectio9]
!Job 10:18-22
18 Quare de vulva eduxísti me? qui útinam consúmptus essem, ne óculus me vidéret.
19 Fuíssem quasi non essem, de útero translátus ad túmulum.
20 Numquid non páucitas diérum meórum finiétur brevi? dimítte ergo me, ut plangam páululum dolórem meum,
21 ántequam vadam, et non revértar, ad terram tenebrósam, et opértam mortis calígine:
22 terram misériæ et tenebrárum, ubi umbra mortis et nullus ordo, sed sempitérnus horror inhábitat.

[Responsory9]
R. Líbera me, Dómine, de morte ætérna in die illa treménda,
* Quando cæli movéndi sunt et terra, * Dum véneris judicáre sǽculum per ignem.
V. Tremens factus sum ego et tímeo, dum discússio vénerit atque ventúra ira.
R. Quando cæli movéndi sunt et terra.
V. Dies illa, dies iræ, calamitátis et misériæ, dies magna et amára valde.
R. Dum véneris judicáre sǽculum per ignem.
$Requiem
R. Líbera me, Dómine, de morte ætérna in die illa treménda, * Quando cæli movéndi sunt et terra, * Dum véneris judicáre sǽculum per ignem.

[Responsory91]
R. Líbera me, Dómine, de viis inférni, qui portas ǽreas confregísti: et visitásti inférnum, et dedísti eis lumen, ut vidérent te:
* Qui erant in pœnis tenebrárum.
V. Clamántes et dicéntes: Advenísti, Redémptor noster.
R. Qui erant in pœnis tenebrárum.
$Requiem
R. Qui erant in pœnis tenebrárum.

[Conclusio]
V. Réquiem ætérnam dona eis, Dómine.
R. Et lux perpétua lúceat eis.
V. Requiéscant in pace.
R. Amen.

[Ant Laudes_]
Exsultábunt Dómino * ossa humiliáta.;;50
Exáudi, Dómine, * oratiónem meam: ad te omnis caro véniet.;;64
Me suscépit * déxtera tua, Dómine.;;62
A porta ínferi * érue, Dómine, ánimam meam.;;222
Omnis spíritus * laudet Dóminum.;;150

[Ant Laudes]
@:Ant Laudes_
(sed rubrica tridentina)
@:Ant Laudes_:s/;;62/;;62;66/ s/;;150/;;148;149;150/

[Versum 2]
@:Versum 1

[Ant 2]
Ego sum * resurréctio et vita: qui credit in me, étiam si mórtuus fúerit, vivet; et omnis qui vivit et credit in me, non moriétur in ætérnum.

[Oratio 2]
@:Oratio_a_porta:s/145/129/s
@:Oratio_Fid

[Oratio 21]
$Pater noster Et
&psalm(129)
_
$A porta inferi
_
@:Oratio_Fid

[Oratio2]
v. Deus indulgentiárum Dómine: da animábus famulórum famularúmque tuárum, quorum anniversárium depositiónis diem commemorámus, refrigérii sedem, quiétis beatitúdinem, et lúminis claritátem.
$Per Dominum

[Versum 3]
@:Versum 1

[Introitus]
!4 Esdr 2:34; 2:35
v. Réquiem ætérnam dona eis, Dómine: et lux perpétua lúceat eis.
!Ps 64:2-3
Te decet hymnus, Deus, in Sion, et tibi reddétur votum in Jerúsalem: exáudi oratiónem meam, ad te omnis caro véniet.
v. Réquiem ætérnam dona eis, Dómine: et lux perpétua lúceat eis.

[Oratio] (ad missam)
Fidélium, Deus, ómnium Cónditor et Redémptor: animábus famulórum famularúmque tuárum remissiónem cunctórum tríbue peccatórum; ut indulgéntiam, quam semper optavérunt, piis supplicatiónibus consequántur:
$Qui vivis

[Oratio1] (ad missam)
Deus, qui inter apostólicos Sacerdótes fámulos tuos pontificáli seu sacerdotáli fecísti dignitáte vigére: præsta, quǽsumus; ut eórum quoque perpétuo aggregéntur consórtio.
$Per Dominum

[Oratio2] (ad missam)
Deus, véniæ largítor et humánæ salútis amátor: quǽsumus cleméntiam tuam; ut nostræ congregatiónis fratres, propínquos et benefactóres, qui ex hoc sǽculo transiérunt, beáta María semper Vírgine intercedénte cum ómnibus Sanctis tuis, ad perpétuæ beatitúdinis consórtium perveníre concédas.
$Per Dominum.

[Lectio]
Léctio libri Apocalýpsis beáti Joánnis Apóstoli
!Apoc 14:13
In diébus illis: Audívi vocem de cœlo, dicéntem mihi: Scribe: Beáti mórtui, qui in Dómino moriúntur. Amodo jam dicit Spíritus, ut requiéscant a labóribus suis: ópera enim illórum sequúntur illos.

[Graduale]
!4 Esdr 2:34-35
Réquiem ætérnam dona eis, Dómine: et lux perpétua lúceat eis.
!Ps 111:7.
V. In memória ætérna erit justus: ab auditióne mala non timébit.
_
!Tractus
Absólve, Dómine, ánimas ómnium fidélium ab omni vínculo delictórum.
V. Et grátia tua illis succurrénte, mereántur evádere judícium ultiónis.
V. Et lucis ætérnæ beatitúdine pérfrui.

[Sequentia]
Dies iræ, dies illa
Solvet sæclum in favílla:
Teste David cum Sibýlla.
_
Quantus tremor est futúrus,
Quando judex est ventúrus,
Cuncta stricte discussúrus!
_
Tuba mirum spargens sonum
Per sepúlcra regiónum,
Coget omnes ante thronum.
_
Mors stupébit et natúra,
Cum resúrget creatúra,
Judicánti responsúra.
_
Liber scriptus proferétur,
In quo totum continétur,
Unde mundus judicétur.
_
Judex ergo cum sedébit,
Quidquid latet, apparébit:
Nil inúltum remanébit.
_
Quid sum miser tunc dictúrus?
Quem patrónum rogatúrus,
Cum vix justus sit secúrus?
_
Rex treméndæ majestátis,
Qui salvándos salvas gratis,
Salva me, fons pietátis.
_
Recordáre, Jesu pie,
Quod sum causa tuæ viæ:
Ne me perdas illa die.
_
Quærens me, sedísti lassus:
Redemísti Crucem passus:
Tantus labor non sit cassus.
_
Juste judex ultiónis,
Donum fac remissiónis
Ante diem ratiónis.
_
Ingemísco, tamquam reus:
Culpa rubet vultus meus:
Supplicánti parce, Deus.
_
Qui Maríam absolvísti,
Et latrónem exaudísti,
Mihi quoque spem dedísti.
_
Preces meæ non sunt dignæ:
Sed tu bonus fac benígne,
Ne perénni cremer igne.
_
Inter oves locum præsta,
Et ab hœdis me sequéstra,
Státuens in parte dextra.
_
Confutátis maledíctis,
Flammis ácribus addíctis:
Voca me cum benedíctis.
_
Oro supplex et acclínis,
Cor contrítum quasi cinis:
Gere curam mei finis.
_
Lacrimósa dies illa,
Qua resúrget ex favílla
Judicándus homo reus.
_
Huic ergo parce, Deus:
Pie Jesu Dómine,
Dona eis réquiem.
Amen.

[Evangelium]
Sequéntia ++ sancti Evangélii secúndum Joánnem
!Joannes 6:51-55
In illo témpore: Dixit Jesus turbis Judæórum: Ego sum panis vivus, qui de cœlo descéndi. Si quis manducáverit ex hoc pane, vivet in ætérnum: et panis, quem ego dabo, caro mea est pro mundi vita. Litigábant ergo Judǽi ad ínvicem, dicéntes: Quómodo potest hic nobis carnem suam dare ad manducándum? Dixit ergo eis Jesus: Amen, amen, dico vobis: nisi manducavéritis carnem Fílii hóminis et bibéritis ejus sánguinem, non habébitis vitam in vobis. Qui mánducat meam carnem et bibit meum sánguinem, habet vitam ætérnam: et ego resuscitábo eum in novíssimo die.

[Offertorium]
Dómine Jesu Christe, Rex glóriæ, líbera ánimas ómnium fidélium defunctórum de pœnis inférni et de profúndo lacu: líbera eas de ore leónis, ne absórbeat eas tártarus, ne cadant in obscúrum: sed sígnifer sanctus Míchaël repræséntet eas in lucem sanctam: 
* Quam olim Abrahæ promisísti et sémini ejus.
V. Hóstias et preces tibi, Dómine, laudis offérimus: tu súscipe pro animábus illis, quarum hódie memóriam fácimus: fac eas, Dómine, de morte transíre ad vitam. 
* Quam olim Abrahæ promisísti et sémini ejus.

[Secreta]
Hóstias, quǽsumus, Dómine, quas tibi pro animábus famulórum famularúmque tuárum offérimus, propitiátus inténde: ut, quibus fídei christiánæ méritum contulísti, dones et prǽmium.
$Per Dominum

[Secreta1]
Súscipe, Dómine, quǽsumus, pro animábus famulórum tuórum Pontíficum seu Sacerdótum, quas offérimus, hóstias: ut, quibus in hoc sǽculo pontificále seu sacerdotále donásti méritum, in cœlésti regno Sanctórum tuórum júbeas jungi consórtio.
$Per Dominum

[Secreta2]
Deus, cujus misericórdiæ non est númerus, súscipe propítius preces humilitátis nostræ: et animábus fratrum, propinquórum et benefactórum nostrórum, quibus tui nóminis dedísti confessiónem, per hæc sacraménta salútis nostræ, cunctórum remissiónem tríbue peccatórum.
$Per Dominum.

[Communio]
!4 Esdr 2:35; 2:34
Lux ætérna lúceat eis, Dómine: 
* Cum Sanctis tuis in ætérnum: quia pius es.
V. Requiem ætérnam dona eis, Dómine: et lux perpétua lúceat eis. 
* Cum Sanctis tuis in ætérnum: quia pius es.

[Postcommunio]
Animábus, quǽsumus, Dómine, famulórum famularúmque tuárum orátio profíciat supplicántium: ut eas et a peccátis ómnibus éxuas, et tuæ redemptiónis fácias esse partícipes:
$Qui vivis

[Postcommunio1]
Prosit, quǽsumus, Dómine, animábus famulórum tuórum Pontíficum seu Sacerdótum misericórdiæ tuæ imploráta cleméntia: ut ejus, in quo speravérunt et credidérunt, ætérnum cápiant, te miseránte, consórtium.
$Per Dominum

[Postcommunio2]
Præsta, quǽsumus, omnípotens et miséricors Deus: ut ánimæ fratrum, propinquórum et benefactórum nostrórum, pro quibus hoc sacrifícium laudis tuæ obtúlimus majestáti; per hujus virtútem sacraménti a peccátis ómnibus expiátæ, lucis perpétuæ, te miseránte, recípiant beatitúdinem.
$Per Dominum
