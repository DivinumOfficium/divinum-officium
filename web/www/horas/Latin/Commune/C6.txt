[Name]
Commune Virgine

[Rule]
Psalmi Dominica
Antiphonas horas

[Ant Vespera]
Hæc est Virgo sapiens, * et una de número prudéntum.;;109
Hæc est Virgo sapiens, * quam Dóminus vigilántem invénit.;;112
Hæc est quæ nescívit * torum in delícto: habébit fructum in respectióne animárum sanctárum.;;121
Veni, elécta mea, * et ponam in te thronum meum, allelúja.;;126
Ista est speciósa * inter fílias Jerúsalem.;;147

[Capitulum Vespera]
!2 Cor 10:17-18
v. Fratres: Qui gloriátur, in Dómino gloriétur. Non enim qui seípsum comméndat, ille probátus est; sed quem Deus comméndat.
$Deo gratias

[Hymnus Vespera]
{:H-Jesucoronavirginum:}v. Jesu, coróna Vírginum,
Quem Mater illa cóncipit
Quæ sola Virgo párturit,
Hæc vota clemens áccipe:
_
Qui pergis inter lília
Septus choréis Vírginum,
Sponsus decórus glória
Sponsísque reddens prǽmia.
_
Quocúmque tendis, Vírgines
Sequúntur, atque láudibus
Post te canéntes cúrsitant,
Hymnósque dulces pérsonant;
_
Te deprecámur súpplices,
Nostris ut addas sénsibus
Nescíre prorsus ómnia
Corruptiónis vúlnera.
_
* Virtus, honor, laus, glória
Deo Patri cum Fílio,
Sancto simul Paráclito,
In sæculórum sǽcula.
Amen.

[Versum 1]
V. Spécie tua et pulchritúdine tua.
R. Inténde, próspere procéde, et regna.

[Ant 1]
Veni, Sponsa Christi, * áccipe corónam, quam tibi Dóminus præparávit in ætérnum.

[Invit]
Regem Vírginum Dóminum, * Veníte, adorémus.

[Hymnus Matutinum]
{:H-Virginisproles:}v. Vírginis Proles Opiféxque Matris,
Virgo quem gessit, peperítque Virgo:
Vírginis partos cánimus decora
Morte triúmphos.
_
Hæc enim palmæ dúplicis beáta
Sorte, dum gestit frágilem domáre
Córporis sexum, dómuit cruéntum
Cæde tyránnum.
_
Unde nec mortem, nec amíca mortis
Mille pœnárum genera expavéscens,
Sánguine effúso meruit serénum
Scándere cælum.
_
Hujus orátu, Deus alme, nobis
Débitas pœnas scélerum remítte;
Ut tibi puro resonémus almum
Péctore carmen.
_
Sit decus Patri, genitǽque Proli,
Et tibi, compar utriúsque virtus,
Spíritus semper, Deus unus, omni
Témporis ævo.
Amen.

[Hymnus Matutinum 1]
{:H-Virginisproles:}v. Vírginis Proles, Opiféxque Matris,
Virgo quem gessit, peperítque Virgo:
Vírginis festum cánimus beátæ,
Accipe votum.
_
Hujus orátu, Deus alme, nobis
Débitas pœnas scélerum remítte:
Ut tibi puro resonémus almum
Péctore carmen.
_
Sit decus Patri, genitǽque Proli,
Et tibi, compar utriúsque virtus,
Spíritus semper, Deus unus, omni
Témporis ævo.
Amen.

[Ant Matutinum]
O quam pulchra * est casta generátio cum claritate!;;8
Ante torum * hujus Vírginis frequentate nobis dulcia cantica drámatis.;;18
Revertere, * revertere, Sunamítis; revertere, ut intueámur te.;;23
V. Spécie tua et pulchritúdine tua.
R. Inténde, próspere procéde, et regna.
Spécie tua * et pulchritúdine tua inténde, próspere procéde, et regna.;;44
Adjuvábit eam * Deus vultu suo: Deus in médio ejus, non commovébitur.;;45
Aquæ multæ * non potuérunt exstinguere caritátem.;;47
V. Adjuvábit eam Deus vultu suo.
R. Deus in médio ejus, non commovébitur.
Nigra sum, * sed formosa, fíliæ Jerúsalem; ideo diléxit me Rex, et introduxit me in cubiculum suum.;;95
Trahe me post te, * in odórem currémus unguentórum tuórum: óleum effusum nomen tuum.;;96
Veni, Sponsa Christi, * accipe corónam, quam tibi Dóminus præparávit in ætérnum.;;97
V. Elégit eam Deus, et præelégit eam.
R. In tabernáculo suo habitáre facit eam.

[Lectio1]
De Epistola prima beáti Pauli Apóstoli ad Corínthios
!1 Cor 7:25-31
25 De virgínibus præcéptum Dómini non habeo: consílium autem do, tamquam misericórdiam consecutus a Dómino, ut sim fidélis.
26 Existimo ergo hoc bonum esse propter instántem necessitátem, quóniam bonum est hómini sic esse.
27 Alligátus es uxori? noli quærere solutiónem. Solutus es ab uxore? noli quærere uxórem.
28 Si autem acceperis uxórem, non peccásti. Et si nupserit virgo, non peccávit. Tribulatiónem tamen carnis habébunt hujusmodi. Ego autem vobis parco.
29 Hoc itaque dico, fratres: Tempus breve est: reliquum est, ut et qui habent uxores, tamquam non habéntes sint;
30 et qui flent, tamquam non fléntes; et qui gaudent, tamquam non gaudéntes;  et qui emunt, tamquam non possidéntes;
31 et qui utúntur hoc mundo, tamquam non utántur; præterit enim figura hujus mundi.

[Responsory10]
R. Veni Sponsa Christi, áccipe corónam, quam tibi Dóminus præparávit in ætérnum;  pro cujus amore sánguinem tuum fudísti, 
* Et cum Angelis in paradísum introísti.
V. Veni, elécta mea, et ponam in te thronum meum;  quia concupívit Rex spéciem tuam.
R. Et cum Angelis in paradísum introísti.

[Responsory1]
R. Veni, elécta mea, et ponam in te thronum meum 
* Quia concupívit Rex spéciem tuam.
V. Spécie tua et pulchritúdine tua inténde, próspere procéde, et regna.
R. Quia concupívit Rex spéciem tuam.

[Lectio2]
!1 Cor 7:32-35
32 Volo autem vos sine sollicitúdine esse. Qui sine uxore est, sollícitus est quæ Dómini sunt, quómodo pláceat Deo.
33 Qui autem cum uxore est, sollícitus est quæ sunt mundi, quómodo pláceat uxori;  et divisus est.
34 Et mulier innupta et virgo cogitat quæ Dómini sunt, ut sit sancta corpore et spiritu. Quæ autem nupta est, cogitat quæ sunt mundi, quómodo pláceat viro.
35 Porro hoc ad utilitátem vestram dico, non ut láqueum vobis injíciam, sed ad id, quod honestum est, et quod facultátem præbeat sine impediménto Dóminum obsecrandi.

[Responsory2]
R. Diffúsa est grátia in lábiis tuis, 
* Proptérea benedíxit te Deus in ætérnum.
V. Spécie tua et pulchritúdine tua inténde, próspere procéde, et regna.
R. Proptérea benedíxit te Deus in ætérnum.

[Lectio3]
!1 Cor 7:36-40
36 Si quis autem turpem se videri existimat super vírgine sua, quod sit superadulta, et ita oportet fíeri;  quod vult fáciat: non peccat, si nubat.
37 Nam, qui státuit in corde suo firmus, non habens necessitátem, potestátem autem habens suæ voluntátis, et hoc judicávit in corde suo, servare vírginem suam, bene facit.
38 Igitur et qui matrimonio jungit vírginem suam, bene facit;  et qui non jungit, mélius facit.
39 Mulier alligáta est legi quanto témpore, vir ejus vivit. Quod, si dormíerit vir ejus, liberáta est;  cui vult nubat, tantum in Dómino.
40 Beatior autem erit, si sic permanserit, secúndum meum consílium;  puto autem quod et ego Spíritum Dei hábeam.

[Responsory3]
R. Spécie tua et pulchritúdine tua 
* Inténde, próspere procéde, et regna.
V. Diffúsa est grátia in lábiis tuis, proptérea benedíxit te Deus in ætérnum.
R. Inténde, próspere procéde, et regna.
&Gloria
R. Inténde, próspere procéde, et regna.

[Lectio4]
Sermo sancti Ambrósii Epíscopi
!Lib. 1. de Virg., circa init.
Quóniam hódie natális est Vírginis, invítat nunc integritátis amor, ut aliquid de virginitate dicámus;  ne, velúti transitu quodam præstricta videátur, quæ principális est virtus. Non enim ideo laudábilis virginitas, quia in Martyribus reperítur;  sed quia ipsa Mártyres fáciat. Quis autem humano eam possit ingenio comprehéndere, quam nec natúra suis inclusit légibus? aut quis naturali voce complecti, quod supra usum natúræ sit? E cælo accersívit quod imitarétur in terris. Nec immérito vivéndi sibi usum quæsívit e cælo, quæ Sponsum sibi invénit in cælo.

[Responsory4]
R. Propter veritátem, et mansuetúdinem, et justítiam: 
* Et dedúcet te mirabíliter déxtera tua.
V. Spécie tua et pulchritúdine tua inténde, próspere procéde, et regna.
R. Et dedúcet te mirabíliter déxtera tua.

[Lectio5]
Hæc nubes, áëra, Angelos, sideraque transgrédiens, Verbum Dei in ipso sinu Patris invénit, et toto hausit péctore. Nam quis tantum, cum invenerit, relínquat boni? Unguéntum enim exinanítum est nomen tuum;  proptérea adolescentulæ dilexérunt te, et attraxérunt te. Postremo, non meum est illud quóniam, Quæ non nubunt neque nubéntur, erunt sicut Angeli Dei in cælo. Nemo ergo mirétur, si Angelis comparéntur, quæ Angelórum Dómino copulántur.

[Responsory5]
R. Dilexísti justítiam, et odísti iniquitátem: 
* Proptérea unxit te Deus, Deus tuus, oleo lætítiæ.
V. Propter veritátem, et mansuetúdinem, et justítiam.
R. Proptérea unxit te Deus, Deus tuus, oleo lætítiæ.

[Lectio6]
Quis ígitur neget hanc vitam fluxisse de cælo, quam non facile invenímus in terris, nisi postquam Deus in hæc terreni corporis membra descéndit? Tunc in útero Virgo concépit, et Verbum caro factum est, ut caro fieret Deus. Dicet áliquis: Sed étiam Elías nullíus corporei cóitus fuisse permixtus cupiditátibus invenítur. Ideo ergo curru raptus ad cælum;  ideo cum Dómino appáret in glória;  ideo Dominici venturus est præcursor adventus.

[Responsory6]
R. Afferéntur Regi vírgines post eam, próximæ ejus;
* Afferéntur tibi in lætítia et exsultatióne.
V. Spécie tua et pulchritúdine tua; inténde, próspere procéde, et regna.
R. Afferéntur tibi in lætítia et exsultatióne.
&Gloria
R. Afferéntur tibi in lætítia et exsultatióne.

[Lectio7]
Léctio sancti Evangélii secúndum Matthǽum
!Matt 25:1-13
In illo témpore: Dixit Jesus discípulis suis parábolam hanc: Simile erit regnum cælórum decem virgínibus, quæ, accipiéntes lampades suas, exiérunt obviam sponso et sponsæ. Et réliqua.
_
Homilía sancti Gregórii Papæ
!Homilía 12 in Evangelia
Sæpe vos, fratres caríssimi, admoneo prava ópera fugere, mundi hujus inquinaménta devitare, sed hodiérna sancti Evangélii lectióne compellor dicere, ut, et bona, quæ agitis, cum magna cautela teneátis;  ne per hoc, quod a vobis rectum geritur, favor aut grátia humana requirátur;  ne appetitus laudis subrépat, et, quod foris osténditur, intus a mercede vacuétur. Ecce enim Redemptoris voce decem vírgines, et omnes dicúntur vírgines, et tamen intra beatitúdinis januam non omnes sunt receptæ;  quia eárum quædam, dum de virginitate sua glóriam foris éxpetunt, in vasis suis óleum habere noluérunt.

[Responsory7]
R. Hæc est Virgo sapiens, quam Dóminus vigilántem invénit, quæ accéptis lampádibus sumpsit secum óleum: 
* Et veniénte Dómino, introívit cum eo ad nuptias.
V. Media nocte clamor factus est: Ecce sponsus venit, exíte obviam ei.
R. Et veniénte Dómino, introívit cum eo ad nuptias.

[Lectio8]
Sed prius quæréndum nobis est quid sit regnum cælórum, aut cur decem virgínibus comparétur, quæ étiam vírgines prudéntes et fatuæ dicántur. Dum enim cælórum regnum constat quia reprobórum nullus ingréditur, étiam fátuis virgínibus cur simile esse perhibétur? Sed sciéndum nobis est quod sæpe in sacro eloquio regnum cælórum præsentis témporis Ecclésia dícitur. De quo alio in loco Dóminus dicit: Mittet Fílius hóminis Angelos suos, et cólligent de regno ejus ómnia scándala. Neque enim in illo regno beatitúdinis, in quo pax summa est, inveníri scándala póterunt, quæ colligántur.

[Responsory8]
R. Media nocte clamor factus est: 
* Ecce sponsus venit, exíte obviam ei.
V. Prudéntes vírgines, aptate vestras lámpades.
R. Ecce sponsus venit, exíte obviam ei.
&Gloria
R. Ecce sponsus venit, exíte óbviam ei.

[Lectio9]
In quinque autem corporis sensibus unusquísque subsistit;  geminátus autem quinarius denárium pérficit. Et, quia ex utroque sexu fidelium multitúdo collígitur, sancta Ecclésia decem virgínibus símilis esse denuntiátur. In qua quia mali cum bonis et réprobi cum eléctis admixti sunt, recte símilis virgínibus prudéntibus et fátuis esse perhibétur. Sunt namque plerique continéntes, qui ab appetitu se exteriori custódiunt et spe ad interióra rapiúntur, carnem mácerant, et toto desidério ad supernam pátriam anhelant, æterna præmia éxpetunt, pro labóribus suis recipere laudes humanas nolunt. Hi nimirum glóriam suam non in ore hóminum ponunt, sed intra consciéntiam cóntegunt. Et sunt plerique, qui corpus per abstinéntiam afflígunt, sed de ipsa sua abstinéntia humanos favores éxpetunt.
&teDeum

[Ant Laudes]
Hæc est Virgo sapiens, * et una de número prudéntum.;;
Hæc est Virgo sapiens, * quam Dóminus vigilántem invénit.;;
Hæc est quæ nescívit * torum in delícto: habébit fructum in respectióne animárum sanctarum.;;
Veni, elécta mea, * et ponam in te thronum meum, allelúja.;;
Ista est speciósa * inter filias Jerúsalem.;;

[Capitulum Laudes]
@:Capitulum Vespera

[Hymnus Laudes]
@Commune/C6:Hymnus Vespera

[Versum 2]
V. Diffúsa est grátia in lábiis tuis.
R. Proptérea benedíxit te Deus in ætérnum.

[Ant 2]
Símile est regnum cælórum * hómini negotiatóri quærénti bonas margarítas: invénta una pretiósa, dedit ómnia sua, et comparávit eam.

[Oratio]
Deus, qui inter cétera poténtiæ tuæ mirácula étiam in sexu frágili victóriam martýrii contulísti: concéde propítius; ut, qui beátæ N. Vírginis et Mártyris tuæ natalícia cólimus, per ejus ad te exémpla gradiámur.
$Per Dominum

[Oratio1]
Indulgéntiam nobis, quǽsumus, Dómine, beáta N. Virgo et Martyr implóret: quæ~
tibi grata semper éxstitit, et mérito castitátis, et tuæ professióne virtútis.
$Per Dominum

[Lectio Prima]
!Sap 4:1
v. O quam pulchra est casta generátio cum claritáte! Immortális est enim memória illíus, quóniam apud Deum nota est, et apud hómines.

[Capitulum Tertia]
@:Capitulum Vespera

[Responsory Tertia]
R.br. Spécie tua * Et pulchritúdine tua.
R. Spécie tua * Et pulchritúdine tua.
V. Inténde, próspere procéde, et regna.
R. Et pulchritúdine tua.
&Gloria
R. Spécie tua * Et pulchritúdine tua.
_
V. Adjuvábit eam Deus vultu suo.
R. Deus in médio ejus, non commovébitur.

[Capitulum Sexta]
!2 Cor 11:2
v. Æmulor enim vos Dei æmulatióne. Despóndi enim vos uni viro vírginem castam exhibére Christo.
$Deo gratias

[Responsory Sexta]
R.br. Adjuvábit eam * Deus vultu suo.
R. Adjuvábit eam * Deus vultu suo.
V. Deus in médio ejus, non commovébitur.
R. Deus vultu suo.
&Gloria
R. Adjuvábit eam * Deus vultu suo.
_
V. Elégit eam Deus, et præelégit eam.
R. In tabernáculo suo habitáre facit eam.

[Capitulum Nona]
@:Lectio Prima
$Deo gratias

[Responsory Nona]
R.br. Elégit eam Deus, * Et præelégit eam.
R. Elégit eam Deus, * Et præelégit eam.
V. In tabernáculo suo habitáre facit eam.
R. Et præelégit eam.
&Gloria
R. Elégit eam Deus, * Et præelégit eam.
_
V. Diffúsa est grátia in lábiis tuis.
R. Proptérea benedíxit te Deus in ætérnum.

[Versum 3]
@:Versum 2

[Ant 3]
@:Ant 1

[Lectio11]
De libro Ecclesiástici
!Sir 51:1-7
1 Confitébor tibi, Dómine, Rex, et collaudábo te Deum Salvatórem meum.
2 Confitébor nómini tuo: quóniam adjútor et protéctor factus es mihi,
3 et liberásti corpus meum a perditióne, a láqueo linguæ iniquæ et a lábiis operántium mendácium, et in conspéctu astántium factus est mihi adjútor.
4 Et liberásti me secúndum multitúdinem misericórdiæ nóminis tui a rugiéntibus, præparátis ad escam:
5 de mánibus quæréntium ánimam meam, et de portis tribulatiónum, quæ circumdedérunt me;
6 a pressura flammæ, quæ circúmdedit me, et in médio ignis non sum æstuáta;
7 de altitúdine ventris ínferi, et a lingua coinquináta, et a verbo mendacii, a rege iníquo, et a lingua injústa.

[Lectio21]
!Sir 51:8-12
8 Laudábit usque ad mortem ánima mea Dóminum, 
9 et vita mea appropinquans erat in inférno deorsum. 
10 Circumdedérunt me undique, et non erat qui adjuvaret. Respíciens eram ad adjutórium hóminum, et non erat. 
11 Memoráta sum misericórdiæ tuæ, Dómine, et operatiónis tuæ, quæ a sǽculo sunt: 
12 quóniam eruis sustinéntes te, Dómine, et liberas eos de mánibus géntium.

[Lectio31]
!Sir 51:13-17
13 Exaltásti super terram habitatiónem meam, et pro morte defluénte deprecáta sum.
14 Invocávi Dóminum, Patrem Dómini mei, ut non derelínquat me in die tribulatiónis meæ, et in témpore superbórum, sine adjutório. 
15 Laudábo nomen tuum assidue, et collaudábo illud in confessióne, et exaudíta est orátio mea.  
16 Et liberásti me de perditióne, et eripuísti me de témpore iníquo. 
17 Proptérea confitebor, et laudem dicam tibi, et benedícam nómini Domini.
