[Rank]
Ss. Cornelii Papae et Cypriani Episcopi, Martyrum;;Semiduplex;;2.1;;vide C3

[Rule]
vide C3;
9 lectiones

[Oratio]
Beatorum Martyrum, pariterque Pontificum Cornelii et Cypriani nos, quaesumus, Domine, festa tueantur: et eorum commendet oratio veneranda.
$Per Dominum

[Lectio4]
Cornelius Romanus, Gallo et Volusiano imperatoribus, pontificatum gerens, cum Lucina femina sanctissima, corpora Apostolorum Petri et Pauli e catacumbis in opportuniorem locum transtulit: ac Pauli corpus Lucina in suo praedio via Ostiensi, prope eum locum, ubi fuerat gladio percussus, collocavit: Cornelius Principis Apostolorum corpus non longe inde, ubi crucifixus fuerat, reposuit. Quod cum ad imperatores delatum esset, et Pontifice auctore multos fieri Christianos, mittitur is in exsilium ad Centum cellas: ubi eum sanctus Cyprianus episcopus Carthaginensis per litteras est consolatus.

[Lectio5]
Hoc autem christianae caritatis officium cum frequens alter alteri persolveret, deteriorem in partem id accipientes imperatores, accersitum Romam Cornelium, tamquam de majestate reum plumbatis caedi, raptumque ad Martis simulacrum ei sacrificare jubent. Quam impietatem cum ille detestaretur, ei caput abscissum est decimo octavo Kalendas Octobris: cujus corpus beata Lucina clericis adjutoribus humavit in arenaria praedii sui prope coemeterium Callisti. Vixit in pontificatu annos circiter duos.

[Lectio6]
Cyprianus Afer, primum gloriose rhetoricam docuit: exinde suadente presbytero Caecilio, a quo et cognomentum sortitus est, Christianus factus, omnem substantiam suam pauperibus erogavit. Ac post non multum temporis electus in presbyterum, etiam episcopus Carthaginensis constitutus est Hujus ingenii superfluum est indicem texere, cum sole clariora sint ejus opera. Passus est sub Valeriano et Gallieno principibus, persecutione octava, eodem die quo Romae Cornelius, sed non eodem anno.

[Lectio94]
Corn�lius Rom�nus, Gallo et Volusi�no imperat�ribus pontific�tum gerens, Novati�ni sch�smati f�rtiter r�stitit, pl�raque de lapsis magna carit�te conscr�psit; ad quem octo sancti Cypri�ni exstant ep�stol�. In exs�lio, ad Centumc�llas, �r�mnis conf�ctus, martyr �biit. Cypri�nus Afer, primum glori�se rhet�ricam d�cuit; ex�nde, suad�nte presbytero C�c�lio a quo et cognom�ntum sort�tus est, Christi�nus factus, omnem subst�ntiam suam paup�ribus erog�vit, ac post non multum t�mporis el�ctus in presbyterum, �tiam ep�scopus Carthagini�nsis constit�tus est. Et ipse in sch�smate Nov�ti plura p�rferens, damna Eccl�si� ill�ta repar�re omni ope con�tus est. Hujus vero ing�nii sup�rfluum est �ndicem t�xere, cum sole clari�ra sint ejus �pera. Passus est sub Valeri�no et Galli�no princ�pibus, persecuti�ne oct�va.
&teDeum
