[Rank]
S. Joannis de Cruce Confessoris;;Duplex;;3;;vide C5

[Rule]
vide C5;mtv
9 lectiones

[Name]
Joannes

[Oratio]
Deus, qui sanctum Joannem Confessorem tuum perfectae sui abnegationis, et crucis amatorem eximium effecisti, concede ut ejus imitationi jugiter inhaerentes gloriam assequamur aeternam.
$Per Dominum

[Lectio4]
Joannes a Cruce, Fontiberi in Hispania piis parentibus natus, a primis annis certo innotuit, quam Deiparae Virgini futurus esset acceptus; nam quinquennis in puteum lapsus, eiusdem Deiparae manu sublatus, incolumis evasit. Tanto autem patiendi desiderio flagravit, ut novennis, spreto melliori lecto, super sarmentis cubare consueverit. Adolescens hospitio pauperum aegrotantium Metymnae Campi famulum sese addixit, quibus magno caritatis ardore vilissima quaeque complectens officia, praesto aderat. Cujus exemplo excitati ceteri eadem caritatis munera ardentius obibant. Verum ad altiora vocatus, beatae Mariae Virginis de Monte Carmelo institutum amplexus est: ubi sacerdos ex obedientia factus, severioris disciplinae et arctioris vitae cupidissimus, primitivam ordinis regulam ex superioris licentia ita professus est, ut, ob jugem Dominicae passionis memoriam, bello in se, tamquam in infensissimum hostem indicto, vigiliis, jejuniis, ferreis flagellis, omnique poenarum genere, brevi carnem cum vitiis et concupiscentiis suis crucifixerit: dignus plane, qui a sancta Teresia inter puriores sanctioresque animas Ecclesiam Dei id temporis illustrantes recenseretur.

[Lectio5]
Singulari vitae austeritate, et omnium virtutum praesidio munitus, prae assidua rerum divinarum contemplatione, diuturnas et mirabiles extases frequenter patiebatur: tantoque in Deum aestuabat amore, ut, cum divinus ignis sese intro diutius continere non posset, foras erumpere, ejusque vultum irradiare visus sit. Proximorum saluti summopere intentus, tum in verbi Dei praedicatione, tum in sacramentorum administratione fuit assiduus. Hinc tot meritis auctus, strictiorisque disciplinae promovendae ardore vehementer accensus, sanctae Teresiae comes divinitus datus est, ut quam ipsa inter sorores primaevam Carmeli ordinis observantiam instauraverat, eamdem et inter fratres, Joanne adjutore, restitueret. Innumeros itaque una cum Dei famula in divino opere promovendo perpessus labores, coenobia quae eiusdem sanctae Virginis cura per totam Hispaniam erecta fuerant, nullis vitae incommodis et periculis territus, singula perlustravit: in quibus aliusque quamplurimis ejus opera erectis, restauratam observantiam propagando, verbo et exemplo firmavit; ut merito primus post sanctam Teresiam Carmelitarum Excalceatorum ordinis professor et parens habeatur.

[Lectio6]
Virginitatem perpetuo coluit, impudentesque mulieres ejus pudicitiae insidiari conantes, non modo repulit, sed etiam Christo lucrifecit. In divinis explicandis arcanis aeque ac sancta Teresia, apostolicae sedis judicio, divinitus instructus, libros de mystica theologia caelesti sapientia refertos conscripsit. Semel interrogatus a Christo, quid praemii pro tot laboribus posceret, respondit: Domine, pati, et contemni pro te. Imperio in daemones, quos e corporibus saepe fugabat, discretione spirituum, prophetiae dono, miraculorum gloria celebratissimus, ea semper fuit humilitate, ut saepius a Domino flagitaverit eo loco mori, ubi omnibus esset ignotus. Voti compos factus, Ubedae diro morbo, et in crure quinque plagis sanie manantibus, ad implendum patiendi desiderium constantissime toleratis, Ecclesiae sacramentis pie sancteque susceptis, in Christi crucifixi amplexu, quem semper in corde atque ore habuerat, post illa verba: In manus tuas commendo spiritum meum obdormivit in Domino, die et hora a se praedictis, anno salutis millesimo quingentesimo nonagesimo primo, aetatis quadragesimo nono. Migrantem ejus animam splendidissimus ignis globus excepit: corpus vero suavissimum odorem spiravit, quod etiamnum incorruptum Segovise honorifice colitur. Eum plurimis ante et post obitum fulgentem signis Benedictus decimus tertius, Pontifex Maximus, in sanctorum numerum retulit.

[Lectio94]
Jo�nnes a Cruce, Font�beri in Hisp�nia piis par�ntibus natus, a primis annis certo inn�tuit quam De�par� V�rgini fut�rus esset acc�ptus; nam quinqu�nnis in p�teum lapsus, ej�sdem manu subl�tus, inc�lumis ev�sit. Adol�scens hosp�tio p�uperum �grot�ntium Metymn� Campi f�mulum amant�ssime se add�xit; tum be�t� Mar�� V�rginis de Monte Carm�lo instit�tum ampl�xus et sac�rdos ex obedi�ntia factus, primit�vam r�gulam prof�ssus est. Stricti�ris discipl�n� promov�nd� ard�re succ�nsus, sanct� Ter�si�, a qua inter puri�res et excellenti�res �nimas Eccl�siam Dei tunc t�mporis illustr�ntes habeb�tur, comes div�nitus datus est ad prim�vam Carm�li �rdinis observ�ntiam inter fratres instaur�ndam. Quo in �pere en�xe cum labor�sset et multa esset passus, interrog�tus a Christo, quid pr�mii pro tot lab�ribus p�sceret, resp�ndit: D�mine, pati et cont�mni pro te. Libros de mystica theolog�a, c�l�sti sapi�ntia ref�rtos, conscr�psit. Tandem Ub�d�, diro morbo patient�ssime toler�to, obdorm�vit in D�mino, anno mill�simo quingent�simo nonag�simo primo, �t�tis quadrag�simo nono. Eum Pius und�cimus, ex sacr�rum R�tuum Congregati�nis cons�lto, univers�lis Doct�rem declar�vit.
&teDeum

[Ant 1]
O Doctor optime,* Ecclesiae Sanctae lumen, beate Johannes, divinae legis amator, deprecare pro nobis Filium Dei

[Ant 3]
O Doctor optime,* Ecclesiae Sanctae lumen, beate Johannes, divinae legis amator, deprecare pro nobis Filium Dei
