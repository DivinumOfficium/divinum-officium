[Rank]
In Octava Ss. Innocentium.;;Simplex;;1.3;;vide Sancti/12-28

[Rank] (rubrica 196)
Die Quarta Januarii;;Feria;;1.2;;vide Sancti/01-01

[Rank] (rubrica Trident)
In Octava Ss. Innocentium.;;Duplex;;3.1;;ex Sancti/12-28

[Rule]
vide Sancti/12-28;
Feria Te Deum
Comkey=70
9 lectiones

[Lectio1]
De Epístola ad Romános
!Rom 7:1-3
1 An ignorátis, fratres, (sciéntibus enim legem loquor) quia lex in hómine dominátur, quanto témpore vivit? 
2 Nam quæ sub viro est múlier, vivénte viro, alligáta est legi: si autem mórtuus fúerit vir ejus, solúta est a lege viri. 
3 Igitur, vivénte viro, vocábitur adúltera si fúerit cum álio viro: si autem mórtuus fúerit vir ejus, liberáta est a lege viri, ut non sit adúltera si fúerit cum álio viro.

[Lectio2]
!Rom 7:4-6
4 Itaque, fratres mei, et vos mortificáti estis legi per corpus Christi: ut sitis altérius, qui ex mórtuis resurréxit, ut fructificémus Deo. 
5 Cum enim essémus in carne, passiónes peccatórum, quæ per legem erant, operabántur in membris nostris, ut fructificárent morti. 
6 Nunc autem solúti sumus a lege mórtis, in qua detinebámur, ita ut serviámus in novitáte spíritus, et non in vetustáte lítteræ.

[Lectio3]
!Rom 7:7-9
7 Quid ergo dicémus? lex peccátum est? Absit. Sed peccátum non cognóvi, nisi per legem: nam concupiscéntiam nesciébam, nisi lex díceret: Non concupísces. 
8 Occasióne autem accépta, peccátum per mandátum operátum est in me omnem concupiscéntiam. Sine lege enim peccátum mórtuum erat. 
9 Ego autem vivébam sine lege aliquándo. Sed cum venísset mandátum, peccátum revíxit.

[Responsory1]
@Sancti/12-25:Responsory6

[Responsory2]
@Sancti/01-01:Responsory8

[Responsory3]
@Sancti/01-01:Responsory3

[Lectio93]
@:Lectio4
&teDeum

[Lectio4]
Sermo sancti Augustíni Epíscopi
!Sermo 1 de Innocentibus
Nascénte Dómino, luctus cœpit, non cælo, sed mundo: indícitur mátribus lamentátio, Angelis exsultátio, infántibus transmigrátio. Deus est, qui natus est: Innocéntes illi debéntur víctima, qui venit damnáre mundi malítiam. Agnélli debent immolári, quia Agnus futúrus est crucifígi, qui tollit peccáta mundi. Sed oves úlulant matres, quia agnos perdunt sine voce balántes. Grande martýrium, crudéle spectáculum! Exímitur machæra, et nulla intérvenit causa: sola stridet invídia, cum qui natus est, nulli fáciat violéntiam. Sed oves cérnimus matres: quæ super agnos lugent: Vox in Rama audíta est, plorátus et ululátus magnus. Pígnora sunt, non crédita, sed creáta; non depósita, sed expósita.

[Lectio5]
Testis est ipsa natura, quæ pugnábat in Mártyres, cum tyránnus jactáret infántes. Mater crines cápitis dissipábat, quæ ornaméntum cápitis amittébat. Quantis modis infántem volébat abscóndere, et ipse se infántulus publicábat! Nesciébat tacére, quia necdum didícerat formidáre. Pugnábat mater, et cárnifex: ille trahébat, illa tenébat. Ad carníficem mater clamábat: Quid séparas a me, quem génui ex me? Uterus génuit, non mansit ille, cum vixit, úbera mea frustra lacte contórquens. Caute portávi, quem a te vídeo manu crudéli jactári. Modo eum effudérunt víscera mea, et tu elídis ad terram.

[Lectio6]
Alia acclamábat mater, cum exáctor latro non compélleret simul occídi cum párvulo matrem: Ut quid me dimíttis inánem? Si culpa est, mea est: si non est crimen, junge mortem, et líbera matrem. Alia dicébat: Quid quǽritis? Unum quǽritis, et multos occíditis, et ad unum, qui unus est, attíngere non potéstis. Alia contra clamábat: Veni jam, veni Salvátor mundi, quámdiu quæréris? Nullum times: vídeat te miles, et nostros non occídat infántes. Miscebátur lamentátio matrum, et ad cælum transíbat oblátio parvulórum.

[Lectio7]
Léctio sancti Evangélii secúndum Matthǽum
!Matt 2:13-18
In illo témpore: Angelus Dómini appáruit in somnis Joseph, dicens: Surge, et áccipe púerum, et matrem ejus, et fuge in Ægýptum: et esto ibi usque dum dicam tibi. Et réliqua.
_
Homilía sancti Joánnis Chrysóstomi
!Ex Hom. 8 in Matth., ante med.
Quæ cum audísset Joseph, nequáquam passus est scándalum, neque dixit: Incérta ista res est, ac prorsus ambígua. Tu paulo ante dicébas, quia salvábit populum suum, et nunc seípsum quidem non potest de perículis liberáre: sed fuga nobis est necessária, et peregrinátio, ac transmigrátio longínqua. Contrária omníno sunt facta promíssis. Sed horum nihil prorsus oppónit: vir enim erat fidélis: neque reversiónis tempus curióse inquírit, quod útique ab Angelo non signáte fúerat expréssum: sed: Esto ibi, inquit, úsquequo dicam tibi.

[Lectio8]
Verum ille nec per ista quidem factus est ségnior, sed obedívit libénter, et crédidit, omnes prorsus tribulatiónes cum gáudio sustinéndo. Enim vero miséricors Deus mœstis rebus quædam étiam jucúnda permíscuit. Quod certe in sanctis ómnibus facit, quos neque tribulatiónes, neque jucunditátes sinit habére contínuas: sed tum de advérsis, tum ex prósperis justórum vitam quasi admirábili varietáte contéxit. Quod hic quoque eum fecísse consídera.

[Lectio9]
Vidéndo quippe sanctus Joseph grávidam Vírginem, in conturbatiónem íncidit máximam: sed ádfuit repénte Angelus, timórem prorsus exstínguens. Deínde videns púerum natum, máxima exsultatióne replétus est: sed rursus huic étiam gáudio perículum grande succéssit, cum tota útique cívitas turbarétur, ipse rex fúreret, et ad necem púerum quǽreret. Sed et hunc mœrórem alia rursus lætítia subsecúta est, apparítio vidélicet stellæ, et adorátio Magórum. Post hanc quoque jucunditátem íterum perículum, iterúmque formído. Quærit, inquit, Heródes ánimam púeri, et fúgere necésse est, et in longínqua transíre.
&teDeum

[Capitulum Laudes](rubrica 196)
@Sancti/01-01
