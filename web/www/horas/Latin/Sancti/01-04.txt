[Rank]
In Octava Ss. Innocentium.;;Simplex;;1.1;;vide Sancti/12-28

[Rank1960]
Die Quarta Januarii;;Feria;;1.2;;vide Sancti/01-01

[RankTrident]
In Octava Ss. Innocentium.;;Duplex;;3;;ex Sancti/12-28

[Rule]
vide Sancti/12-28;
Feria Te Deum
Comkey=70
9 lectiones

[Lectio1]
De Epístola ad Romános
!Rom 7:1-3
1 An ignóratis, fratres, (sciéntibus enim legem loquor) quia lex in hómine dominátur, quanto témpore vivit? 
2 Nam quæ sub viro est mulier, vivénte viro, alligáta est legi: si autem mórtuus fúerit vir ejus, soluta est a lege viri. 
3 Igitur, vivénte viro, vocábitur adúltera si fúerit cum alio viro: si autem mórtuus fúerit vir ejus, liberáta est a lege viri, ut non sit adúltera si fúerit cum alio viro.

[Lectio2]
!Rom 7:4-6
4 Itaque, fratres mei, et vos mortificáti estis legi per corpus Christi: ut sitis alterius, qui ex mórtuis resurréxit, ut fructificémus Deo. 
5 Cum enim essémus in carne, passiónes peccatórum, quæ per legem erant, operabántur in membris nostris, ut fructificarent morti. 
6 Nunc autem solúti sumus a lege mortis, in qua detinebamur, ita ut serviámus in novitate spíritus, et non in vetustáte litteræ.

[Lectio3]
!Rom 7:7-9
7 Quid ergo dicemus? lex peccátum est? Absit. Sed peccátum non cognóvi, nisi per legem: nam concupiscéntiam nesciebam, nisi lex díceret: Non concupísces. 
8 Occasióne autem accepta, peccátum per mandátum operátum est in me omnem concupiscéntiam. Sine lege enim peccátum mortuum erat. 
9 Ego autem vivébam sine lege aliquándo. Sed cum venísset mandátum, peccátum revixit.

[Responsory1]
@Sancti/12-25:Responsory6

[Responsory2]
@Sancti/01-01:Responsory8

[Responsory3]
@Sancti/01-01:Responsory3

[Lectio93]
@:Lectio4
&teDeum

[Lectio4]
Sermo sancti Augustíni Epíscopi.
!Sermo 1. de Innocentibus.
Nascénte Dómino, luctus cœpit, non cælo, sed mundo: indícitur mátribus lamentátio, Angelis exsultátio, infántibus transmigrátio. Deus est, qui natus est: Innocéntes illi debéntur víctima, qui venit damnare mundi malítiam. Agnelli debent immolari, quia Agnus futurus est crucifígi, qui tollit peccáta mundi. Sed oves úlulant matres, quia agnos perdunt sine voce balantes. Grande martyrium, crudele spectaculum! Exímitur machæra, et nulla intérvenit causa: sola stridet invidia, cum qui natus est, nulli fáciat violéntiam. Sed oves cernimus matres: quæ super agnos lugent: Vox in Rama audíta est, plorátus et ululátus magnus. Pígnora sunt, non crédita, sed creáta; non depósita, sed expósita.

[Lectio5]
Testis est ipsa natura, quæ pugnabat in Martyres, cum tyrannus jactaret~
infantes. Mater crines capitis dissipabat, quæ ornamentum capitis amittebat.~
Quantis modis infantem volebat abscondere, et ipse se infantulus publicabat!~
Nesciebat tacere, quia necdum didicerat formidare. Pugnabat mater, et carnifex:~
ille trahebat, illa tenebat. Ad carnificem mater clamabat: Quid separas a me,~
quem genui ex me? Uterus genuit, non mansit ille, cum vixit, ubera mea frustra~
lacte contorquens. Caute portavi, quem a te video manu crudeli jactari. Modo eum~
effuderunt viscera mea, et tu elidis ad terram.

[Lectio6]
Alia acclamabat mater, cum exactor latro non compelleret simul occidi cum~
parvulo matrem: Ut quid me dimittis inanem? Si culpa est, mea est: si non est~
crimen, junge mortem, et libera matrem. Alia dicebat: Quid quæritis? Unum~
quæritis, et multos occiditis, et ad unum, qui unus est, attingere non~
potestis. Alia contra clamabat: Veni jam, veni Salvator mundi, quamdiu~
quæreris? Nullum times: videat te miles, et nostros non occidat infantes.~
Miscebatur lamentatio matrum, et ad cælum transibat oblatio parvulorum.

[Lectio7]
Léctio sancti Evangélii secúndum Matthǽum.
!Matt 2:13-18
In illo témpore: Angelus Domini apparuit in somnis Joseph, dicens: Surge, et~
accipe puerum, et matrem ejus, et fuge in Aegyptum: et esto ibi usque dum dicam~
tibi. Et réliqua.
_
Homilia sancti Joannis Chrysostomi.
!Ex Hom. 8. in Matth., ante med.
Quæ cum audisset Joseph, nequaquam passus est scandalum, neque dixit: Incerta~
ista res est, ac prorsus ambigua. Tu paulo ante dicebas, quia salvabit populum~
suum, et nunc seipsum quidem non potest de periculis liberare: sed fuga nobis~
est necessaria, et peregrinatio, ac transmigratio longinqua. Contraria omnino~
sunt facta promissis. Sed horum nihil prorsus opponit: vir enim erat fidelis:~
neque reversionis tempus curiose inquirit, quod utique ab Angelo non signate~
fuerat expressum: sed: Esto ibi, inquit, usquequo dicam tibi.

[Lectio8]
Verum ille nec per ista quidem factus est segnior, sed obedivit libenter, et~
credidit, omnes prorsus tribulationes cum gaudio sustinendo. Enim vero misericors~
Deus mœstis rebus quædam étiam jucunda permiscuit. Quod certe in sanctis~
omnibus facit, quos neque tribulationes, neque jucunditates sinit habere~
continuas: sed tum de adversis, tum ex prosperis justorum vitam quasi~
admirabili varietate contexit. Quod hic quoque eum fecisse considera.

[Lectio9]
Videndo quippe sanctus Joseph gravidam Virginem, in conturbationem incidit~
maximam: sed adfuit repente Angelus, timorem prorsus exstinguens. Deinde videns~
puerum natum, maxima exsultatione repletus est: sed rursus huic étiam gaudio~
periculum grande successit, cum tota utique civitas turbaretur, ipse rex fureret,~
et ad necem puerum quæreret. Sed et hunc mœrorem alia rursus lætitia~
subsecuta est, apparitio videlicet stellæ, et adoratio Magorum. Post hanc~
quoque jucunditatem iterum periculum, iterumque formido. Quærit, inquit,~
Herodes animam pueri, et fugere necesse est, et in longinqua transire.
&teDeum
