[Rank]
S. Martini Episcopi et Confessoris;;Duplex;;3;;vide C4a

[Rule]
vide C4a;
9 lectiones

[Ant Laudes]
Dixérunt discípuli * ad beátum Martínum: Cur nos, pater, déseris, aut cui nos desolátos relínquis? Invádent enim gregem tuum lupi rapáces.
Dómine, * si adhuc pópulo tuo sum necessárius, non recúso labórem: fiat volúntas tua.
O virum ineffábilem, * nec labóre victum, nec morte vincéndum, qui nec mori tímuit, nec vívere recusávit!
Oculis ac mánibus * in cælum semper inténtus, invíctum ab oratióne spíritum non relaxábat, allelúja.
Martínus * Abrahæ sinu lætus excípitur: Martínus, hic pauper et módicus, cælum dives ingréditur, hymnis cæléstibus honorátur.

[Ant 1]
O beátum virum, * cujus ánima paradísum póssidet! Unde exsúltant Angeli, lætántur Archángeli, chorus Sanctórum proclámat, turba Vírginum invítat: Mane nobíscum in ætérnum.

[Oratio]
Deus, qui cónspicis, quia ex nulla nostra virtúte subsístimus: concéde propítius; ut, intercessióne beáti Martíni Confessóris tui atque Pontíficis, contra ómnia advérsa muniámur.
$Per Dominum

[Commemoratio]
!Commemoratio S. Mennæ Martyris
@Commune/C2:Oratio proper
$Oremus
v. Præsta, quǽsumus, omnípotens Deus: ut, qui beáti Mennæ Mártyris tui natalícia cólimus, intercessióne eius, in tui nóminis amóre roborémur.
$Per Dominum

[Invit]
Laudémus Deum nostrum * In confessióne beáti Martíni.

[Ant Matutinum]
Martínus, * adhuc catechúmenus, hac me veste contéxit.;;1
Sanctæ Trinitátis * fidem Martínus conféssus est, et baptísmi grátiam percépit.;;2
Ego signo crucis, * non clípeo protéctus, aut gálea, hóstium cúneos penetrábo secúrus.;;3
V. Amávit eum Dóminus, et ornávit eum.
R. Stolam glóriæ induit eum.
Confído in Dómino * quod fília mea, précibus tuis, reddénda sit sanitáti.;;4
Tetrádius, * cógnita Dei virtúte, ad baptísmi grátiam pervénit.;;5
O ineffábilem virum, * per quem nobis tanta mirácula corúscant!;;8
V. Elégit eum Dóminus sacerdótem sibi.
R. Ad sacrificándum ei hóstiam laudis.
Dóminus Jesus Christus, * non purpurátum aut diadémate reniténtem, se ventúrum esse prædíxit.;;10
Sacérdos Dei, Martíne, * apérti sunt tibi cæli et regnum Patris mei.;;14
Sacérdos Dei, Martíne, * pastor egrégie, ora pro nobis Deum.;;20
V. Tu es sacérdos in ætérnum.
R. Secúndum órdinem Melchísedech.

[Lectio1]
@Commune/C4:Lectio1

[Responsory1]
R. Hic est Martínus, eléctus Dei Póntifex, cui Dóminus post Apóstolos tantam grátiam conférre dignátus est, 
* Ut in virtúte Trinitátis Deíficæ mererétur fíeri trium mortuórum suscitátor magníficus.
V. Sanctæ Trinitátis fidem Martínus conféssus est.
R. Ut in virtúte Trinitátis Deíficæ mererétur fíeri trium mortuórum suscitátor magníficus.

[Lectio2]
@Commune/C4:Lectio2

[Responsory2]
R. Dómine, si adhuc pópulo tuo sum necessarius, non recuso subire propter eos labórem: 
* Fiat volúntas tua.
V. Oculis ac mánibus in cælum semper intentus, invictum ab oratióne spíritum non relaxábat.
R. Fiat volúntas tua.

[Lectio3]
@Commune/C4:Lectio3

[Responsory3]
R. O beátum virum Martínum antístitem, 
* Qui nec mori tímuit, nec vívere recusávit!
V. Dómine, si adhuc pópulo tuo sum necessárius, non recúso labórem: fiat volúntas tua.
R. Qui nec mori tímuit, nec vívere recusávit!
&Gloria
R. Qui nec mori tímuit, nec vívere recusavit!

[Lectio4]
Martínus, Sabáriæ in Pannónia natus, cum décimum attigísset annum, invitis paréntibus ad ecclésiam confúgiens, in catechumenórum númerum adscribi vóluit. Quindecim annos natus in milítiam profectus, primum in Constantii, deínde Juliáni exercitu militávit. Qui, cum nihil haberet præter arma et vestiméntum quo tegebátur, Ambiáni, páuperi ac nudo, ab eo peténti ut Christi nómine sibi eleemosynam tribúeret, partem chlámydis dedit. Cui sequénti nocte Christus, dimidiáta illa veste indútus, appáruit, hanc mittens vocem: Martínus catechumenus hac me veste contéxit.

[Responsory4]
R. Oculis ac mánibus in cælum semper intentus, 
* Invictum ab oratióne spíritum non relaxábat.
V. Dum sacraménta offerret beátus Martínus, globus igneus appáruit super caput ejus.
R. Invictum ab oratióne spíritum non relaxabat.

[Lectio5]
Decem et octo annos cum haberet, baptizátus est. Quare, relícta militari vita, ad Hilárium Pictaviensem episcopum se cóntulit, a quo in acolythórum númerum redáctus est. Post, factus epíscopus Turonénsis, monastérium ædificávit, ubi cum octogínta monachis sanctíssime aliquámdiu vixit. Qui, cum póstea ad Candacensem vicum suæ diœcesis in gravem febrim incidísset, assidua Deum oratióne precabátur, ut se ex illo mortali carcere liberaret. Quem audiéntes discípuli, sic rogábant: Cur nos, pater déseris? cui nos miseros derelinquis? Quorum voce commótus Martínus, ita Deum orábat: Dómine, si adhuc pópulo tuo sum necessarius, non recuso labórem.

[Responsory5]
R. Beátus Martínus óbitum suum longe ante præscívit, dixitque frátribus, 
* Dissolutiónem sui corporis imminére, quia judicábat se jam resolvi.
V. Viribus corporis cœpit repénte destitui, convocatisque discípulis dixit.
R. Dissolutiónem sui corporis imminére, quia judicábat se jam resolvi.

[Lectio6]
Sed, cum eum in illa veheménti febre supinum orántem vidérent discípuli, suppliciter ab eo petiérunt, ut, converso corpore, tantísper, dum remítteret morbi vis, pronus conquiésceret. Quibus Martínus, Sínite me, inquit, cælum potius quam terram aspicere, ut, suo jam itinere iturus ad Dóminum, spíritus dirigátur. Instante jam morte, viso humani generis hoste, Quid, inquit, astas, cruénta bestia? nihil in me funeste reperies. Ea in voce, unum et octogínta annos natus, ánimam Deo réddidit; quam Angelórum chorus excepit, eosque divinas canéntes laudes multi, in primisque sanctus Severinus Coloniénsis epíscopus, audiérunt.

[Responsory6]
R. Dixérunt discípuli ad beátum Martínum: Cur nos, pater, déseris, aut cui nos desolatos relinquis? 
* Invadent enim gregem tuum lupi rapáces.
V. Scimus quidem desideráre te Christum, sed salva sunt tibi tua præmia: nostri potius miserére, quos déseris.
R. Invadent enim gregem tuum lupi rapáces.
&Gloria
R. Invadent enim gregem tuum lupi rapáces.

[Lectio94]
Martínus, Sabáriæ in Pannónia natus, cum décimum attigísset annum, invítis paréntibus ad ecclésiam confúgiens, in catechumenórum númerum adscríbi vóluit. Aduléscens quíndecim annórum in milítiam proféctus, primum in Constántii, deínde Juliáni exércitu militávit. Decem et octo annos natus, cum Ambiáni partem clámydis cuídam páuperi donásset, mira exínde Jesu Christi apparitióne recreátus, álacri ánimo baptísmum suscépit; tum, relícta militári vita, ab Hilário Pictaviénsi epíscopo in acolythórum númerum est recéptus. Póstea factus epíscopus Turonénsis, monastérium ædificávit, ubi cum octogínta mónachis sanctíssime aliquámdiu vixit. Qui, cum ad Candacénsem vicum suæ diœcésis in gravem febrim incidísset, suórum miserátus discipulórum, sic Deum rogábat: Dómine, si adhuc pópulo tuo sum necessárius, non recúso labórem. Mox instánte jam morte, viso humáni géneris hoste, Quid, inquit, astas, cruénta béstia? nihil in me funéste repéries. Ea in voce, unum et octogínta annos natus, multis miráculis gloriósus, ánimam Deo réddidit.
&teDeum

[Lectio7]
Léctio sancti Evangélii secúndum Lucam
!Luc 11:33-36
In illo témpore: Dixit Jesus discípulis suis: Nemo lucérnam accéndit et in abscóndito ponit neque sub módio, sed supra candelábrum, ut qui ingrediúntur, lumen vídeant. Et réliqua.
_
Homilía sancti Ambrósii Epíscopi
!Liber 7 Comment. in Luc. cap. 11, post initium
Quia in superióribus Ecclésiam Synagógæ prǽtulit, hortátur nos ut fidem pótius nostram ad Ecclésiam transferámus. Lucérna enim fides est, juxta quod scriptum est: Lucérna pédibus meis verbum tuum, Dómine. Verbum enim Dei fides nostra est; Verbum Dei lux est; Lucérna est fides: Erat Lux vera, quæ illúminat omnem hóminem veniéntem in hunc mundum. Lucérna autem lucére non potest, nisi aliúnde lumen accéperit.

[Responsory7]
R. O beátum virum, in cujus transitu Sanctórum canit númerus, Angelórum exsultat chorus,
* Omniumque cæléstium Virtutum occurrit psalléntium exercitus!
V. Ecclésia virtúte roborátur, sacerdótes Dei revelatióne glorificántur, quem Michaël assúmpsit cum Angelis.
R. Omniumque cæléstium Virtutum occurrit psalléntium exercitus!

[Lectio8]
Hæc est Lucérna quæ accénditur, virtus scílicet nostræ mentis et sensus, ut drachma illa possit, quæ períerat, reperíri. Nemo ergo fidem sub lege constítuat; lex enim intra mensúram est, ultra mensúram grátia; lex obúmbrat, grátia claríficat. Et ideo nemo fidem suam intra mensúram legis inclúdat, sed ad Ecclésiam cónferat, in qua septifórmis Spíritus relúcet grátia, quam Princeps ille sacerdótum fulgóre supérnæ divinitátis illúminat, ne eam legis umbra restínguat. Dénique lucérna illa, quam matutínis vespertinísque tempóribus, ritu veteri Judæórum, princeps sacerdótum solébat accéndere, velut sub módio sita legis, evánuit; et cívitas illa Jerúsalem quæ in terris est, quæ occídit prophétas, quasi in conválle fletus pósita delitéscit. Illa autem Jerúsalem quæ in cælo est, in qua mílitat fides nostra, in illo altíssimo ómnium locáta monte, hoc est Christo, non potest ténebris et ruínis hujus mundi abscóndi; sed fulgens candóre Solis ætérni, luce nos grátiæ spiritális illúminat.

[Responsory8]
R. Martínus Abrahæ sinu lætus excipitur: Martínus, hic pauper et módicus, 
* Cælum dives ingréditur, hymnis cæléstibus honorátur.
V. Martínus epíscopus migrávit a sæculo: vivit in Christo gemma sacerdotum.
R. Cælum dives ingréditur, hymnis cæléstibus honorátur.
&Gloria
R. Cælum dives ingréditur, hymnis cæléstibus honorátur.

[Lectio93]
!Commemoratio Pro S. Menna Mart.
Mennas Ægyptius, christianus miles, in persecutióne Diocletiáni et Maximiáni imperatórum, cum pœniténtiæ causa in solitúdinem secessísset, natali die imperatórum, quo pópulus célebri spectaculo tenebátur, in theatrum prosiliens, líbera voce Gentílium superstitiónem insectabátur. Quam ob rem comprehénsus, et, Pyrrho præside, in metrópoli Cottiénsium Phrygiæ vinctus, loris crudeliter cœditur. Deínde, equuleo tortus, lampadibus ardéntibus ad corpus admotis plagisque cilício confricatis, tum per tribulos et virgas férreas mánibus ac pédibus colligátis tractus, plumbátis étiam contusus, demum gládio interfícitur in ignemque conjícitur. Corpus, inde a Christiánis ereptum, sepúltum est ac póstea Constantinópolim translátum.
&teDeum

[Ant Vespera 3]
@:Ant Laudes

[Ant 2]
@:Ant 1

[Ant 3]
O beátum Pontíficem, * qui totis viscéribus diligébat Christum Regem, et non formidábat impérii principátum! o sanctíssima ánima, quam etsi gládius persecutóris non ábstulit, palmam tamen martýrii non amísit!
