[Rank]
Ss. Joannis et Pauli Martyrum;;Duplex;;3;;vide C3

[Rank1570]
Ss. Joannis et Pauli Martyrum;;Semiduplex;;2;;vide C3

[Rule]
vide C3;
9 lectiones

[Ant Vespera 3]
Paulus et Joánnes * dixérunt Juliáno: Nos unum Deum cólimus, qui fecit cælum et terram.;;109
Paulus et Joánnes * dixérunt Terentiáno: Si tuus dóminus est Juliánus, habéto pacem cum illo: nobis álius non est, nisi Dóminus Jesus Christus.;;110
Joánnes et Paulus, * agnoscéntes tyránnidem Juliáni, facultátes suas paupéribus erogáre cœpérunt.;;111
Sancti spíritus * et ánimæ justórum, hymnum dícite Deo, allelúja.;;112
Joánnes et Paulus * dixérunt ad Gallicánum: Fac votum Deo cæli, et eris victor mélius quam fuísti.;;116

[Ant 1]
Astitérunt * justi ante Dóminum, et ab invicem non sunt separáti: cálicem Dómini biberunt, et amici Dei appelláti sunt.

[Oratio]
Quǽsumus, omnípotens Deus: ut nos gemináta lætítia hodiérnæ festivitátis~
excípiat, quæ de beatórum Joánnis et Pauli glorificatióne procédit; quos éadem~
fides et pássio vere fecit esse germános.
$Per Dominum

[Responsory4]
R. Isti sunt duo viri misericórdiæ, qui assístunt ante Dóminum, 
* Dominatórem univérsæ terræ.
V. Isti sunt duæ olívæ, et duo candelábra lucéntia ante Dóminum.
R. Dominatórem univérsæ terræ.

[Responsory5]
R. Vidi conjúnctos viros, habéntes spléndidas vestes, et Angelus Dómini locútus est ad me, dicens: 
* Isti sunt viri sancti facti amíci Dei.
V. Vidi Angelum Dei fortem, volántem per médium cælum, voce magna clamántem et dicéntem.
R. Isti sunt viri sancti facti amíci Dei.

[Lectio4]
Joánnes et Paulus fratres Romani, cum facultátibus a Constántia Constantini fília, cui pie fideliterque servíerant, sibi relictis, Christi páuperes álerent; a Juliáno Apóstata in númerum familiárium suórum invitati, líbere negavérunt se apud eum esse velle, qui a Jesu Christo defecísset. Quibus ille ad deliberándum decem dies præfínit ut nisi ad eam diem ei adhærére et Jóvi sacrificáre constitúerint, sibi moriéndum esse certo sciant.

[Lectio5]
Illi intra id tempus réliqua sua bona distribuérunt paupéribus, quo expeditiores ad Dóminum migrare possent, et plures juvarent, a quibus in æterna tabernácula reciperéntur. Die décima Teréntianus prætóriæ cohortis præfectus, ad eos missus cum alláta Jovis effigie ut eam veneraréntur, imperatóris mandátum eis exponit, ut nisi Jóvi cultum adhibeant, moriántur. Qui, ut erant orántes respondérunt, se pro Christi fide, quem Deum mente et ore venerabántur, non dubitanter mortem subituros.

[Lectio6]
At Teréntianus veritus, ne, si publice interficeréntur, pópulus commoverétur; domi, ubi tunc erant, abscissis eórum capítibus, sexto Kalendas Julii secréto eos sepeliendos curávit; rumorémque sparsit, Joánnem et Paulum in exsílium ejectos esse. Verum eórum mors a spirítibus immundis, qui multórum córpora vexábant, pervulgáta est; in quibus Terentiáni fílius, et ipse oppréssus a dæmone, ad sepúlcrum Mártyrum perductus liberátus est. Quo miraculo et is in Christum credidit, et ejus pater Teréntianus; a quo étiam horum beatórum Mártyrum vita scripta esse dícitur.

[Lectio7]
Léctio sancti Evangélii secúndum Lucam
!Luc 12:1-8
In illo témpore: Dixit Jesus discípulis suis: Atténdite a fermento pharisæórum, quod est hypócrisis. Et réliqua.
_
Homilía sancti Bedæ Venerábilis Presbýteri
!Lib. 4 in Lucam, cap. 52
De hoc fermento Apóstolus præcepit: Itaque epulemur, non in fermento veteri, neque in fermento malítiæ et nequítiæ, sed in ázymis sinceritátis et veritátis. Nam, sicut módicum ferméntum totam farinæ, cui injícitur, massam corrumpit, universamque mox conspersiónem suo sapore commaculat; sic nimirum simulátio, cujus semel animum imbúerit, tota virtútum sinceritáte et veritáte fraudabit. Est ergo sensus: Atténdite ne æmulémini simulatóres; quia véniet profecto tempus, in quo et vestra virtus ómnibus, et eórum revelétur hyprocrisis.

[Lectio8]
Verum quod sequitur: Quóniam quæ in ténebris dixistis, in lúmine dicéntur; non solum in futuro, quando cuncta cordium abscóndita proferéntur ad lucem, sed et in præsénti témpore potest congruenter accipi. Quóniam quæ inter ténebras quondam pressurárum carcerumque umbras vel locúti vel passi sunt Apóstoli; nunc, clarificáta per orbem Ecclésia, lectis eórum actibus, publice prædicántur. Ne terreámini ab his qui occídunt corpus. Si persecutores Sanctórum, occisis corpóribus, non habent ámplius quid contra illos agant: ergo supervacua furunt insánia, qui mortua Mártyrum membra, feris avibusque discerpenda projíciunt, cum nequaquam omnipoténtiæ Dei, quin ea resusictando vivíficet, obsistere possint.

[Responsory8]
@Commune/C3:Responsory81

[Lectio9]
Duo autem sunt genera persecutórum: unum palam sæviéntium, álterum ficte fraudulenterque blandiéntium. Contra utrumque nos munire atque instítuere volens Salvator, et supra ab hypócrisi pharisæórum attendere, et hic a carnificum cæde præcipit non timére; quia videlicet, post mortem nec horum crudelitas nec illórum valeat simulátio durare. Nonne quinque pásseres veneunt dipondio? Si minutíssima, inquit, animália, et quæ quólibet per áëra ferúntur volatília, Deus oblivísci non potest; vos, qui ad imáginem facti estis Creatoris, non debetis terreri ab his qui occídunt corpus; quia, qui irrationabília animália gubernat, rationabília curare non désinit.
&teDeum

[Ant Laudes]
Paulus et Joánnes * dixérunt Juliáno: Nos unum Deum cólimus, qui fecit cælum et terram.
Paulus et Joánnes * dixérunt Terentiáno: Si tuus dóminus est Juliánus, habéto pacem cum illo: nobis álius non est, nisi Dóminus Jesus Christus.
Joánnes et Paulus, * agnoscéntes tyránnidem Juliáni, facultátes suas paupéribus erogáre cœpérunt.
Sancti spíritus * et ánimæ justórum, hymnum dícite Deo, allelúja.
Joánnes et Paulus * dixérunt ad Gallicánum: Fac votum Deo cæli, et eris victor mélius quam fuísti.

[Ant 2]
Isti sunt Sancti, * qui pro Christi amóre minas hóminum contempsérunt: sancti Mártyres in regno cælórum exsúltant cum Angelis. O quam pretiósa est mors Sanctórum, qui assídue assístunt ante Dóminum, et ab ínvicem non sunt separáti!

[Ant 3]
Isti sunt * duæ olívæ, et duo candelábra lucéntia ante Dóminum; habent potestátem cláudere cælum núbibus et aperíre portas ejus, quia linguæ eórum claves cæli factæ sunt.

[Commemoratio 2](rubrica 1570)
@Sancti/06-24:Octava

[Commemoratio](rubrica 1910 aut rubrica divino)
@Sancti/06-24:Octava

[Lectio94]
Joánnes et Paulus, fratres Románi, cum facultátes a Constántia, Constantíni fília, cui pie fidelitérque servíerant, sibi relíctas in Christi páuperes distribúerent, a Juliáno Apóstata in númerum familiárium suórum invitáti, líbere negavérunt se apud eum esse velle, qui a Jesu Christo defecísset. Quare præfinítum est eis spátium decem diérum, ut Jóvi sacrificáre induceréntur; quod scelus patráre cum constantíssime recusássent. Terentiáno júdice, abscíssis domi capítibus martýrii palmam meruérunt. Eórum gloriósus éxitus, a spirítibus immúndis est pervulgátus, qui multórum vexábant córpora; in quibus Terentiáni fílius, et ipse oppréssus a dǽmone, ad sepúlcrum Mártyrum liberátus est. Quo miráculo et is in Christum crédidit, et ejus pater Terentiánus; a quo étiam horum beatórum Mártyrum vita scripta esse dícitur.
&teDeum
