[Rank]
Ss. Philippi et Jacobi Apostolorum;;Duplex II classis;;5.1;;ex C1

[Rank1960]
Ss. Philippi et Jacobi Apostolorum;;Duplex II classis;;5;;ex C1

[Rule]
ex C1;
9 lectiones
Psalmi Dominica
Antiphonas horas
StJamesRule=Jas

[Ant Vespera]
Dómine, * osténde nobis Patrem, et sufficit nobis, allelúja.;;109
Philippe, * qui videt me, videt et Patrem meum, allelúja.;;110
Tanto témpore * vobíscum sum, et non cognovístis me? Philippe, qui videt me, videt et Patrem meum, allelúja.;;111
Si cognovissétis me, * et Patrem meum útique cognovissétis, et amodo cognoscétis eum, et vidístis eum, allelúja, allelúja, allelúja.;;112
Si dilígitis me, * mandáta mea servate, allelúja, allelúja, allelúja.;;116

[Ant 1]
Non turbétur * cor vestrum, neque formidet: creditis in Deum, et in me crédite: in domo Patris mei mansiónes multæ sunt, allelúja, allelúja.

[Oratio]
Oremus.
Deus, qui nos annua Apostolórum tuórum Philippi et Jacobi solemnitate lætificas: prǽsta, quǽsumus; ut, quorum gaudémus meritis, instruámur exemplis.
$Per Dominum

[Lectio1]
@Tempora/Pasc4-0:Lectio1

[Lectio2]
@Tempora/Pasc4-0:Lectio2

[Lectio3]
@Tempora/Pasc4-0:Lectio3

[Lectio4]
Philippus Bethsáidæ natus, unus ex duódecim Apóstolis, qui primum a Christo Dómino vocáti sunt: a quo cum accepísset Nathanaël, venisse Messíam in lege promissum, ad Dóminum dedúctus est. Quam vero Christus eum familiáriter adhibéret, illud facile declarat, quod Gentiles Salvatórem vidére cupiéntes, ad Philíppum accessérunt; et Dóminus, cum in solitúdine hóminum multitúdinem páscere vellet, sic Philíppum affátus est: Unde emémus panes, ut manducent hi? Is, accepto Spíritu Sancto, cum ei Scythia ad prædicándum Evangélium obtigísset, omnem fere illam gentem ad christianam fidem convértit. Postremo, cum Hierápolim Phrygiæ venísset, pro Christi nómine cruci affixus lapidibusque óbrutus est, Kaléndis Maji. Ejus corpus ibidem a Christiánis sepúltum, póstea Romam delátum, in basilica duódecim Apostolórum una cum corpore beáti Jacobi Apóstoli cónditum est.

[Lectio5]
Jacobus frater Dómini, cognomento Justus, ab ineunte ætate vinum et síceram non bibit, carne abstinuit, numquam tonsus est, nec unguento nec balneo usus. Huic uni licebat íngredi in Sancta sanctórum. Idem lineis vestibus utebátur: cui etiam assiduitas orándi ita callum genibus obduxerat, ut duritie cameli pellem imitarétur. Eum post Christi ascensiónem Apóstoli Jerosolymórum episcopum creavérunt; ad quem etiam Princeps Apostolórum misit qui nuntiáret se e carcere ab Angelo eductum fuisse. Cum autem in concílio Jerosolymis controversia esset orta de lege et circumcisióne; Jacobus, Petri senténtiam secutus, ad fratres hábuit conciónem, in qua vocatiónem Géntium probávit, fratribúsque abséntibus scribéndum esse dixit, ne Géntibus jugum Mosáicæ legis impónerent. De quo et lóquitur Apóstolus ad Gálatas: Alium autem Apostolórum vidi neminem, nisi Jacobum fratrem Domini.

[Lectio6]
Tanta autem erat Jacobi vitæ sanctitas, ut fimbriam vestiménti ejus certatim hómines cúperent attingere. Nam is nonagínta sex annos natus, cum trigínta annis illi Ecclésiæ sanctíssime præfuísset, Christum Dei Fílium constantíssime prædicans, lapidibus primum appétitur; mox in altíssimum Templi locum adductus, inde præcipitátus est. Qui, confractis crúribus, jacens semivivus, manus tendebat ad cælum, Deumque pro illórum salúte deprecabátur his verbis: Ignosce eis, Dómine, quia nesciunt quid faciunt. Qua in oratióne, gráviter ejus cápite fullónis fuste percusso, ánimam Deo réddidit, septimo Nerónis anno, et juxta Templum ubi præcipitátus fuerat, sepúltus est. Unam scripsit epistolam, quæ de septem catholicis est.

[Lectio7]
Léctio sancti Evangélii secúndum Joánnem.
!Joannes 14:1-13
In illo témpore: Dixit Jesus discípulis suis: Non turbétur cor vestrum. Creditis in Deum, et in me credite. In domo Patris mei mansiónes multæ sunt. Et réliqua.
_
Homilía sancti Augustini Episcopi.
!Tract. 67 in Joánnem.
Erigenda est nobis, fratres, ad Deum major intentio, ut verba sancti Evangélii, quæ modo in nostris áuribus sonuérunt, etiam mente cápere utcúmque possimus. Ait enim Dóminus Jesus: Non turbétur cor vestrum. Creditis in Deum, et in me credite. Ne mortem tamquam hómines timerent, et ideo turbaréntur, consolátur eos, etiam se Deum esse contestans. Creditis, inquit, in Deum, et in me credite. Cónsequens est enim, ut, si in Deum creditis, et in me credere debeátis: quod non esset cónsequens, si Christus non esset Deus.

[Lectio8]
Creditis in Deum, et in eum credite, cui natúra est, non rapina, esse æqualem Deo; semetípsum enim exinanívit, non tamen formam Dei amittens, sed formam servi accípiens. Mortem metúitis huic formæ servi: non turbétur cor vestrum; suscitábit illam forma Dei. Sed quid est, quod sequitur: In domo Patris mei mansiónes multæ sunt; nisi quia et sibi metuebant? Unde audíre debuérunt: Non turbétur cor vestrum. Quis enim eórum non metúeret, cum Petro dictum esset, fidentiori atque promptiori: Non cantábit gallus, donec ter me neges?

[Lectio9]
Tamquam ergo essent ab illo perituri, mérito turbabántur; sed cum audiunt, In domo Patris mei mansiónes multæ sunt; si quo minus, dixíssem vobis: Quia vado paráre vobis locum; a perturbatióne recreántur, certi ac fidéntes, etiam post pericula tentatiónum, se apud Deum cum Christo esse mansuros. Quia etsi alius est alio fortior, alius alio sapiéntior, alius alio justior, alius alio sanctior, in domo Patris mei mansiónes multæ sunt. Nullus eórum alienábitur ab illa domo, ubi mansiónem pro suo quisque accepturus est merito.
&teDeum

[Ant Laudes]
@:Ant Vespera:s/;;.*//g

[Ant 2]
Ego sum via, * véritas, et vita: nemo venit ad Patrem, nisi per me, allelúja.

[Ant 3]
Si manseritis in me, * et verba mea in vobis manserint, quodcúmque petieritis, fiet vobis, allelúja, allelúja, allelúja.

[Ant Vespera 3]
@:Ant Vespera:s/116/138/ s/112/125/ s/111/115/ s/110/112/ 
