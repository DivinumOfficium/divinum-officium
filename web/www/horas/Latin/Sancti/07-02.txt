[Rank]
In Visitatione B. Mariae Virginis;;Duplex II classis;;5.1;;ex C11

[Rank1960]
In Visitatione B. Mariae Virginis;;Duplex II classis;;5;;ex C11

[Rule]
ex C11;
9 lectiones
Ipsa Virgo Virginum
Doxology=Nat
Antiphonas horas
Psalmi Dominica

[Ant Vespera]
Exsúrgens Maria, * ábiit in montana cum festinatióne in civitátem Juda.;;109
Intrávit Maria * in domum Zacharíæ, et salutávit Elisabeth..;;112
Ut audívit * salutatiónem Maríæ Elisabeth, exsultávit infans in útero ejus, et repléta est Spíritu Sancto, allelúja.;;121
Benedicta * tu inter mulieres, et benedíctus fructus ventris tui.;;126
Ex quo facta est * vox salutatiónis tuæ in áuribus meis, exsultávit infans in útero meo, allelúja.;;147

[Versum 1]
V. Benedicta tu in muliéribus.
R. Et benedíctus fructus ventris tui.

[Ant 1]
Beáta es, * Maria, quæ credidísti: perficiéntur in te quæ dicta sunt tibi a Dómino, allelúja.

[Oratio]
Fámulis tuis, quǽsumus, Dómine, cæléstis grátiæ munus impertíre: ut, quibus beátæ Vírginis partus éxstitit salútis exórdium; Visitatiónis eius votiva solémnitas, pacis tríbuat increméntum.
$Per Dominum

[Invit]
Visitatiónem Vírginis Maríæ celebrémus: * Christum ejus Fílium adorémus Dóminum.

[Lectio1]
De Canticis Canticorum.
!Cant 2:1-7
1 Ego flos campi et lílium convallium.
2 Sicut lílium inter spinas, sic amica mea inter filias.
3 Sicut malus inter ligna silvárum, sic diléctus meus inter fílios. Sub umbra illíus quem desideraveram sedi, et fructus ejus dulci gutturi meo.
4 Introduxit me in cellam vinariam, ordinávit in me caritátem.
5 Fulcíte me flóribus, stipate me malis, quia amore langueo.
6 Læva ejus sub cápite meo, et déxtera illíus amplexábitur me.
7 Adjuro vos, fíliæ Jerusalem, per cápreas cervosque campórum, ne suscitetis neque evigilare faciátis diléctam, quoadúsque ipsa velit.

[Responsory1]
R. Surge, propera, amica mea, formosa mea, et veni: jam enim hiems tránsiit, imber ábiit et recéssit: 
* Vox turturis audíta est in terra nostra.
V. Intrávit Maria in domum Zacharíæ et salutávit Elisabeth.
R. Vox turturis audíta est in terra nostra.

[Lectio2]
!Cant 2:8-13
8 Vox dilécti mei: ecce iste venit saliens in móntibus, transiliens colles.
9 Símilis est diléctus meus cápreæ hinnuloque cervórum. En ipse stat post paríetem nostrum respíciens per fenestras, prospíciens per cancellos.
10 En diléctus meus lóquitur mihi: Surge, própera, amica mea, columba mea, formosa mea, et veni.
11 Jam enim hiems tránsiit, imber ábiit et recéssit,
12 flores apparuérunt in terra nostra, tempus putatiónis advenit, vox turturis audíta est in terra nostra,
13 ficus prótulit grossos suos, vineæ floréntes dedérunt odórem suum. 

[Responsory2]
R. Quæ est ista quæ processit sicut sol, et formosa tamquam Jerusalem? 
* Vidérunt eam fíliæ Sion, et beátam dixérunt, et reginæ laudavérunt eam.
V. Et sicut dies verni circumdábant eam flores rosárum et lília convallium.
R. Vidérunt eam fíliæ Sion, et beátam dixérunt, et reginæ laudavérunt eam.

[Lectio3]
!Cant 2:13-17
13 Surge, amica mea, speciósa mea, et veni,
14 columba mea, in foramínibus petræ, in caverna macériæ, osténde mihi fáciem tuam, sonet vox tua in áuribus meis: vox enim tua dulcis, et fácies tua decora.
15 Cápite nobis vulpes párvulas, quæ demoliúntur víneas; nam vinea nostra flóruit.
16 Dilectus meus mihi, et ego illi, páscitur inter lília,
17 donec aspiret dies, et inclinéntur umbræ. Revertere; símilis esto, dilecte mi, cápreæ hinnuloque cervórum super montes Bether.

[Responsory3]
R. Repleta est Spíritu Sancto Elisabeth et exclamávit: Benedicta tu inter mulieres, et benedíctus fructus ventris tui: 
* Et unde hoc mihi, ut véniat mater Dómini mei ad me?
V. Ecce enim, ut facta est vox salutatiónis tuæ in áuribus meis, exsultávit in gáudio infans in útero meo.
R. Et unde hoc mihi, ut véniat mater Dómini mei ad me?
&Gloria
R. Et unde hoc mihi, ut véniat mater Dómini mei ad me?

[Lectio4]
Sermo sancti Joánnis Chrysostomi.
!Apud Metaphr. mense Julio.
Cum ad nos advenísset Redémptor nostri generis, venit prótinus ad suum amícum Joánnem, dum adhuc esset in ventre matris. Quem cum ex útero in útero aspexísset Joánnes, términos natúræ concutiens, exclamat: Video Dóminum, qui natúræ impósuit términos, et non exspecto tempus nascéndi. Novem mensium tempus mihi non est hic necessárium; in me est enim, qui est æternus. Egrédiar ex hoc tenebroso tabernáculo, rerum admirabílium compendiosam prædicábo cognitiónem. Sum signum: significábo Christi advéntum. Sum tuba: proferam Fílii Dei in carne dispensatiónem. Tuba canam; eo ipso paternæ linguæ benedícam, et eam traham, ut loquátur. Tuba canam, eo ipso paternæ linguæ benedícam, et eam traham, ut loquátur. Tuba canam, et uterum maternum vivificabo.

[Responsory4]
R. Ecce iste venit saliens in móntibus, transiliens colles: 
* Símilis est diléctus meus cápreæ hinnuloque cervórum.
V. Exsultávit ut gigas ad curréndam viam, a summo cælo egréssio ejus.
R. Símilis est diléctus meus cápreæ hinnuloque cervórum.

[Lectio5]
Vides, o dilecte, quam sit novum et admirábile mystérium. Nondum náscitur, et saltibus lóquitur; nondum apparet, et minas intentat; nondum ei permittitur clamáre, et per facta audítur; nondum ducit vitam, et Deum prædicat; nondum áspicit lucem, et solem índicat; nondum páritur, et próperat præcurrere. Non fert enim, præsénte Dómino, contineri; non sústinet natúræ exspectáre términos; sed conténdit rúmpere carcerem ventris, et studet præsignificáre veniéntem Salvatórem. Accessit, inquit, qui solvit víncula; et quid ego sedeo vinctus, et retineor ut maneam? Venit Verbum, ut ómnia constituat; et ego adhuc maneo detentus? Exibo, præcurram, et prædicábo ómnibus: Ecce Agnus Dei, qui tollit peccátum mundi.

[Responsory5]
R. Congratulámini mihi, omnes qui dilígitis Dóminum: quia cum essem párvula, plácui Altíssimo, 
* Et de meis viscéribus génui Deum et hóminem.
V. Beatam me dicent omnes generatiónes, quia ancíllam húmilem respéxit Deus.
R. Et de meis viscéribus génui Deum et hóminem.

[Lectio6]
Sed dic nobis, Joánnes, cum adhuc in tenebroso matris útero continearis, quómodo intueris et audis? quómodo res divinas contemplaris? quómodo éxsilis et exsultas? Magnum est, inquit, quod perágitur mystérium, et actus ab humana remotus comprehensione. Mérito ínnovo natúram propter eum, qui est innovatúrus ea quæ sunt supra natúram. Video, etsi adhuc in útero sim; quóniam in útero gestari video solem justítiæ. Auribus percipio, quóniam nascor vox magni Verbi. Exclamo, quóniam Fílium Patris unigénitum considero carne indutum. Exsulto, quóniam univérsi Effectórem video formam, hóminis suscipere. Exsílio, quóniam mundi Redemptórem cogito incorporátum. Præcurro advéntum ejus, et quodammodo vobis præeo confessione.

[Responsory6]
R. Beáta quæ credidísti, quóniam perficiéntur in te quæ dicta sunt tibi a Dómino. Et ait Maria: 
* Magníficat ánima mea Dóminum.
V. Veníte, et audíte, et narrábo quanta fecit Deus ánimæ meæ.
R. Magníficat ánima mea Dóminum.
&Gloria
R. Magníficat ánima mea Dóminum.

[Lectio7]
Léctio sancti Evangélii secúndum Lucam.
!Luc 1:39-47
In illo témpore: Exsúrgens Maria ábiit in montana cum festinatióne in civitáte Juda: et intrávit in domum Zacharíæ, et salutávit Elisabeth. Et réliqua.
_
Homilía sancti Ambrosii Episcopi.
!Liber 2 Comment. in Lucæ. cap. 1, post initium.
Contuéndum est, quia superior venit ad inferiórem, ut inferior adjuvétur: Maria ad Elisabeth, Christus ad Joánnem. Denique etiam póstea, ut sanctificaret baptismum Joánnis, Dóminus venit ad baptismum. Cito quoque adventus Maríæ et præséntiæ divinæ benefícia declarántur. Vide distinctiónem singulorúmque verbórum proprietátem. Vocem prior Elisabeth audívit, sed Joánnes prior grátiam sensit. Illa natúræ ordine audívit, iste exsultávit ratióne mysterii. Illa Maríæ, iste Dómini sensit advéntum. Istæ grátiam loquúntur, illi intus operántur, pietatísque mystérium maternis adoriúntur proféctibus; duplicique miraculo prophétant matres spíritu parvulórum. Exsultávit infans, repléta est mater. Non prius mater repléta, quam fílius; sed, cum fílius esset repletus Spíritu Sancto, replevit et matrem.

[Responsory7]
R. Beatam me dicent omnes generatiónes, 
* Quia fecit mihi Dóminus magna qui potens est, et sanctum nomen ejus.
V. Et misericórdia ejus a progénie in progénies timéntibus eum.
R. Quia fecit mihi Dóminus magna qui potens est, et sanctum nomen ejus.

[Lectio8]
Et unde hoc mihi, ut véniat Mater Dómini mei ad me? Hoc est, Quo tantum bonum mihi accidit, ut mater Dómini mei véniat ad me? Miraculum sentio, agnosco mystérium: Mater Dómini Verbo fœta, Deo plena est. Mansit autem Maria cum illa mensibus tribus, et reversa est in domum suam. Bene inducitur sancta Maria et exhibuisse offícium, et mysticum númerum custodisse.

[Responsory8]
R. Felix namque es, sacra Virgo Maria, et omni laude digníssima: 
* Quia ex te ortus est sol justítiæ, * Christus, Deus noster.
V. Ora pro pópulo, intérveni pro clero, intercede pro devoto femineo sexu: séntiant omnes tuum juvamen, quicúmque celebrant tuam sanctam Visitatiónem.
R. Quia ex te ortus est sol justítiæ.
&Gloria
R. Christus, Deus noster.

[Lectio9]
Non enim sola familiaritátis est causa quod diu mansit, sed etiam tanti vatis profectus. Nam, si primo ingressu tantus profectus éxstitit, ut ad salutatiónem Maríæ exsultaret infans in útero, replerétur Spíritu Sancto mater infántis; quantum putámus usu tanti témporis sanctæ Maríæ addidisse præséntiam? Ungebátur itaque, et quasi bonus athleta exercebátur in útero matris Prophéta; amplíssimo enim virtus ejus certámini parabátur.
&teDeum

[Lectio93]
!Commemoratio Pro Ss. Martyribus Processo et Martiniano.
Quo témpore Petrus et Paulus tenebántur sub custódia Mamertini in monte Tarpéjo, duo custodes, Procéssus et Martinianus, cum aliis quadragínta, Apostolórum prædicatióne miraculisque commóti, se ad Jesu Christi fidem convertérunt; et, cum repénte fons e saxo ortus esset, baptizáti sunt. Qui permisérunt Apóstolis, ut, si vellent, abirent. Sed Paulinus militum præfectus, re cognita, Processum et Martinianum a suscepto consílio revocare conátur. Qui, cum frustra tempus contéreret, ipsórum ora saxo contundi dentesque commínui jubet. Mox ad Jovis státuam adductos, cum eádem constántia veneratúros se idola negarent, ímperat equuleo torqueri, candéntibus láminis ad eórum corpus admotis, ac cædi fustibus; quibus in cruciátibus una hæc illórum vox audiebátur: Sit nomen Dómini benedíctum. Denique conjecti in carcerem, paulo post extra Urbem via Aurelia secúri feriúntur. Quorum córpora Lucina in prædio suo sepelívit, sexto Nonas Julii; quæ póstea, in Urbem translata, in basilica Principis Apostolórum cóndita sunt.
&teDeum

[Ant Laudes]
@:Ant Vespera:s/;;.*//g

[Versum 2]
@:Versum 1

[Ant 2]
Cum audísset * salutatiónem Maríæ Elisabeth, exclamávit voce magna et dixit: Unde hoc mihi, ut véniat Mater Dómini mei ad me? Allelúja.

[Versum 3]
@:Versum 1

[Commemoratio 2]
!Commemoratio Ss. Processi et Martiniani Martyrum
Ant. Vestri capílli cápitis omnes numeráti sunt: nolíte timere: multis passéribus meliores estis vos.
_
V. Exsultábunt Sancti in gloria.
R. Lætabúntur in cubílibus suis.
_
$Oremus
Deus, qui nos sanctórum Mártyrum tuórum Processi et Martiniáni gloriosis confessiónibus circumdas et protegis: da nobis et eórum imitatióne proficere, et intercessióne gaudere.
$Per Dominum
