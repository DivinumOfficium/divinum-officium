[Rank]
Cathedræ S. Petri;;Duplex majus;;4;;ex C4

[Rule]
ex C4;
9 lectiones
Sub unica concl

[Hymnus Vespera]
@Sancti/02-22:Hymnus Vespera

[Versum 1]
@Sancti/02-22:Versum 1

[Ant 1]
@Sancti/02-22:Ant 1

[Oratio]
@Sancti/02-22:Oratio

[Commemoratio]
!Commemoratio S. Priscæ Virginis
@Commune/C6:Oratio proper
$Oremus
v. Da, quǽsumus, omnípotens Deus: ut, qui beátæ Priscæ Vírginis et Mártyris tuæ natalícia cólimus; et ánnua sollemnitáte lætémur, et tantae fídei proficiámus exémplo.
$Per Dominum

[Invit]
@Sancti/02-22:Invit

[Hymnus Matutinum]
@Sancti/02-22:Hymnus Vespera

[Lectio1]
@Sancti/02-22:Lectio1

[Responsory1]
@Sancti/02-22:Responsory1

[Lectio2]
@Sancti/02-22:Lectio2

[Responsory2]
@Sancti/02-22:Responsory2

[Lectio3]
@Sancti/02-22:Lectio3

[Responsory3]
@Sancti/02-22:Responsory3

[Lectio4]
Sermo sancti Leónis Papæ
!Sermo 1 de Ss. Apost. Petro et Paulo, ante medium.
Cum duódecim Apóstoli, accepta per Spíritum Sanctum ómnium locutióne linguárum, imbuéndum Evangelio mundum, distributis sibi terrárum partibus, suscepíssent, beatíssimus Petrus, princeps apostolici ordinis, ad arcem Romani destinátur imperii, ut lux veritátis, quæ in ómnium géntium revelabátur salútem, efficacius se ab ipso cápite per totum mundi corpus effúnderet. Cujus autem natiónis hómines in hac tunc urbe non essent? aut quæ usquam gentes ignorarent quod Roma didicísset?

[Lectio5]
Hic conculcandæ philosophíæ opiniónes, hic dissolvendæ erant terrenæ sapiéntiæ vanitátes, hic confutándi dæmonum cultus, hic ómnium sacrilegiórum impíetas destruenda, ubi diligentíssima superstitióne habebátur colléctum quidquid usquam fuerat vanis erróribus institutum. Ad hanc ergo urbem tu, beatíssime Petre Apostole, veníre non metuis, et, consorte glóriæ tuæ Paulo Apóstolo, aliárum adhuc ecclesiárum ordinatiónibus occupato, silvam istam freméntium bestiárum, et turbullentíssimæ profunditátis océanum, constantior quam cum supra mare graderéris, ingréderis.

[Lectio6]
Jam pópulos, qui ex circumcisióne credíderant, erudíeras: jam Antiochenam ecclésiam, ubi primum christiáni nóminis dignitas est orta, fundáveras: jam Pontum, Galatiam, Cappadociam, Asiam atque Bithyniam légibus evangelicæ prædicatiónis impléveras; nec aut dubius de provectu operis, aut de spátio tuæ ignarus ætátis, trophæum crucis Christi Romanis arcibus inferebas, quo te divinis præordinatiónibus anteíbant, et honor potestátis, et glória passiónis.

[Lectio7]
Léctio sancti Evangélii secúndum Matthǽum
!Matt 16:13-19
In illo témpore: Venit Jesus in partes Cæsaréæ Philíppi, et interrogábat discipulos suos, dicens: Quem dicunt hómines esse Fílium hóminis? Et réliqua.
_
Homilía sancti Hilarii Epíscopi.
!Comment. in Matth. can. 16, post initium
Dóminus a discípulis requirit, quem se hómines esse dícerent; ut adjecit, hóminis fílium. Hæc enim confessiónis tenenda rátio est, ut sicut Dei Fílium, ita et fílium hóminis meminérimus: quia álterum sine altero nihil spei tríbuit ad salútem. Editis itaque, quæ diversæ de eo erant, hóminum opiniónibus, quid de se ipse séntiant quærit. Petrus respóndit: Tu es Christus Fílius Dei vivi. Sed Petrus conditiónes propositiónis expénderat. Dóminus enim dixerat: Quem me hómines esse dicunt, fílium hóminis? Et certe fílium hóminis contemplátio corporis præferebat. Sed addendo, Quem me esse dicunt, significávit, præter id quod in se videbátur, esse aliud sentiéndum: erat enim hóminis fílius. Quod ígitur de se opinándi judícium desiderabat? Non illud arbitramur, quod de se ipse conféssus est: sed occultum erat de quo quærebátur, in quod se credéntium fides debebat extendere.

[Lectio8]
Et dignum plane conféssio Petri præmium consecuta est, quia Dei Fílium in hómine vidísset. Beátus hic est, qui ultra humánum óculos intendisse et vidisse laudátus est: non id quod ex carne et sánguine erat cóntuens, sed Dei Fílium cæléstis Patris revelatióne conspíciens; dignusque judicátus, qui quod in Christo Dei esset, primus agnósceret. O in nuncupatióne novi nóminis felix Ecclésiæ fundaméntum, dígnaque ædificatióne illíus petra, quæ infernas leges, et tártari portas, et ómnia mortis claustra dissólveret! O beátus cæli jánitor, cujus arbitrio claves æterni áditus tradúntur, cujus terrestre judícium præjudicáta auctoritas sit in cælo! ut quæ in terris aut ligáta sint aut soluta, statúti ejusdem conditiónem obtineant et in cælo.

[Lectio93]
!Commemoratio S. Priscæ Virginis
Prisca, nobilis virgo Romana, trédecim annos nata, Cláudio imperatóre, christianæ fidei accusata, ejusdem jussu ducta ad Apóllinis templum, ut idolis immolaret, cum rem detestarétur, cólaphis cæsa, in carcerem traditur: atque inde emissa, cum in fidei constántia perseveraret, affecta verbéribus, ferventíque ádipe delibuta, rursus in carcerem includitur. Post triduum in amphitheatrum producta, leoni objícitur; qui suæ feritátis oblítus, humíliter se ad ejus pedes abjecit. Quæ póstea in ergastulo triduum inedia afflicta, in equuleo suspénditur, et ungulis férreis excarnificáta in rogum injícitur, unde étiam mirabíliter evasit incólumis. Dénique extra Urbem cápite abscisso, virginitátis palmam martyrii coróna cumulávit. Cujus corpus via Ostiénsi, décimo ab Urbe milliario, a Christiánis décimo quinto Kalendas Februarii sepelítur.
&teDeum

[Hymnus Laudes]
@Sancti/02-22:Hymnus Laudes

[Ant 2]
@Sancti/02-22:Ant 2

[Ant 3]
@Sancti/02-22:Ant 3
