[Rank]
Domini Nostri Jesu Christi Regis;;Duplex 1 class;;6.5;;

[Rule]
9 lectiones
Psalmi Dominica
Antiphonas horas
Psalm5 Vespera=116
Festum Domini

[Ant Vespera]
Pacíficus * vocábitur, et thronus ejus erit firmíssimus in perpétuum.
Regnum ejus * regnum sempitérnum est, et omnes reges sérvient ei et obédient.
Ecce Vir Oriens * nomen ejus: sedébit et dominábitur, et loquétur pacem Géntibus.
Dóminus * judex noster, Dóminus légifer noster: Dóminus Rex noster, ipse salvábit nos.
Ecce dedi te * in lucem Géntium, ut sis salus mea usque ad extrémum terræ.

[Capitulum Vespera]
!Col 1:12-13
v. Fratres: Grátias ágimus Deo Patri, qui dignos nos fecit in partem sortis sanctórum in lúmine, qui erípuit nos de potestáte tenebrárum, et tránstulit in regnum Fílii dilectiónis suæ.
$Deo gratias

[Hymnus Vespera]
v. Te sæculórum Príncipem,
Te, Christe, Regem Géntium,
Te méntium, te córdium
Unum fatémur árbitrum.
_
Scelésta turba clámitat:
Regnáre Christum nólumus:
Te nos ovántes ómnium
Regem suprémum dícimus.
_
O Christe, Princeps Pácifer,
Mentes rebélles súbjice:
Tuóque amóre dévios,
Ovíle in unum cóngrega.
_
Ad hoc cruénta ab árbore
Pendes apértis bráchiis,
Diráque fossum cúspide
Cor igne flagrans éxhibes.
_
Ad hoc in aris ábderis
Vini dapísque imágine,
Fundens salútem fíliis
Transverberáto péctore.
_
Te natiónum Praesides
Honóre tollant público,
Colant magístri, júdices,
Leges et artes éxprimant.
_
Submíssa regum fúlgeant
Tibi dicáta insígnia:
Mitíque sceptro pátriam
Domósque subde cívium.
_
Jesu tibi sit glória,
Qui sceptra mundi témperas,
Cum Patre, et almo Spíritu,
In sempitérna saecula.
Amen.

[Versum 1]
V. Data est mihi omnis potéstas.
R. In cælo et in terra.

[Ant 1]
Dabit illi * Dóminus Deus sedem David, patris ejus: et regnábit in domo Jacob in ætérnum, et regni ejus non erit finis, allelúja.

[Oratio]
Omnipotens sempitérne Deus, qui in dilécto Fílio tuo, universórum Rege, ómnia instauráre voluísti: concéde propítius; ut cunctæ famíliæ Géntium, peccáti vúlnere disgregátæ, ejus suavíssimo subdántur império:
$Qui tecum

[Invit]
Jesum Christum, Regem regum: * Venite adoremus.

[Hymnus Matutinum]
v. Æterna Imago Altíssimi,
Lumen, Deus, de Lumine,
Tibi, Redémptor gloria,
Honor, potéstas regia.
_
Tu solus ante sæcula
Spes atque centrum témporum,
Cui jure sceptrum Géntium
Pater supremum credidit.
_
Tu flos pudicæ Vírginis,
Nostræ caput propaginis,
Lapis caducus vértice
Ac mole terras occupans.
_
Diro tyranno subdita,
Damnáta stirps mortalium,
Per te refregit víncula 
Sibique cælum víndicat.
_
Doctor, Sacerdos, Legifer
Præfers notátum sánguine
In veste "Princeps príncipum
Regumque Rex Altíssimus".
_
Tibi voléntes subdimur,
Qui jure cunctis imperas:
Hæc civium beátitas
Tuis subesse légibus.
_
Jesu, tibi sit gloria,
Qui sceptra mundi temperas,
Cum Patre et almo Spiritu, 
In sempiterna sæcula.  
Amen.

[Ant Matutinum]
Ego autem * constitutus sum Rex ab eo super Sion montem sanctum eius, praedicans praeceptum eius.;;2
Gloria * et honore coronasti eum, Domine: omnia subjecisti sub pedibus eius.;;8
Elevamini * portae aeternales, et introibit Rex gloriae.;;23
V. Data est mihi omnis potestas.
R. In caelo et in terra.
Sedebit * Dominus Rex in aeternum: Dominus benedicet populo suo in pace.;;28
Virga directionis * virga regni tui: propterea populi confitebuntur tibi in aeternum, et in saeculum saeculi.;;44
Psallite Regi nostro, * psallite: quoniam Rex magnus super omnem terram.;;46
V. Afferte Domino familiae populorum.
R. Afferte Domino gloriam et imperium.
Benedicetur in ipso * omnes tribus terrae: omnes gentes magnificabunt eum.;;71
Et ego primogenitum * ponam illum: excelsum prae regibus terrae.;;88(1-30)
Thronus eius * sicut sol in conspectu meo: et sicut luna perfecta in aeternum.;;88(31-38)
V. Adorabunt eum omnes reges terrae.
R. Omnes gentes servient ei.

[Lectio1]
De Epistola beati Pauli Apostoli ad Colossenses
!Col 1:3-8
3 Gratias agimus Deo, et Patri Domini nostri Jesu Christi semper pro vobis orantes:
4 audientes fidem vestram in Christo Jesu, et dilectionem quam habetis in sanctos omnes
5 propter spem, quae reposita est vobis in caelis: quam audistis in verbo veritatis Evangelii:
6 quod pervenit ad vos, sicut et in universo mundo est, et fructificat, et crescit sicut in vobis, ex ea die, qua audistis, et cognovistis gratiam Dei in veritate,
7 sicut didicistis ab Epaphra carissimo conservo nostro, qui est fidelis pro vobis minister Christi Jesu,
8 qui etiam manifestavit nobis dilectionem vestram in spiritu.

[Responsory1]
R. Super solium David et super regnum eius sedebit in aeternum:
* Et vocabitur nomen eius Deus, Fortis, Princeps pacis.
V. Multiplicabitur eius imperium, et pacis non erit finis.
R. Et vocabitur nomen eius Deus, Fortis, Princeps pacis.

[Lectio2]
!Col 1:9-17
9 Ideo et nos ex qua die audivimus, non cessamus pro vobis orantes, et postulantes ut impleamini agnitione voluntatis ejus, in omni sapientia et intellectu spiritali:
10 ut ambuletis digne Deo per omnia placentes: in omni opere bono fructificantes, et crescentes in scientia Dei:
11 in omni virtute confortati secundum potentiam claritatis ejus, in omni patientia et longanimitate cum gaudio,
12 gratias agentes Deo Patri, qui dignos nos fecit in partem sortis sanctorum in lumine:
13 qui eripuit nos de potestate tenebrarum, et transtulit in regnum filii dilectionis suae,
14 in quo habemus redemptionem per sanguinem ejus, remissionem peccatorum:
15 qui est imago Dei invisibilis, primogenitus omnis creaturae:
16 quoniam in ipso condita sunt universa in caelis, et in terra, visibilia, et invisibilia, sive throni, sive dominationes, sive principatus, sive potestates: omnia per ipsum et in ipso creata sunt:
17 et ipse est ante omnes, et omnia in ipso constant.

[Responsory2]
R. Aspiciebam in visu noctis, et ecce in nubibus caeli Filius hominis veniebat: et datum est ei regnum et honor:
* Et omnis populus tribus et linguae servient ei.
V. Potestas eius, potestas aeterna, quae non auferetur: et regnum eius quod non corrumpetur.
R. Et omnis populus tribus et linguae servient ei.

[Lectio3]
!Col 1:18-23
18 Et ipse est caput corporis Ecclesiae, qui est principium, primogenitus ex mortuis: ut sit in omnibus ipse primatum tenens:
19 quia in ipso complacuit, omnem plenitudinem inhabitare:
20 et per eum reconciliare omnia in ipsum, pacificans per sanguinem crucis ejus, sive quae in terris, sive quae in caelis sunt.
21 Et vos cum essetis aliquando alienati, et inimici sensu in operibus malis:
22 nunc autem reconciliavit in corpore carnis ejus per mortem, exhibere vos sanctos, et immaculatos, et irreprehensibiles coram ipso:
23 si tamen permanetis in fide fundati, et stabiles, et immobiles a spe Evangelii, quod audistis, quod praedicatum est in universa creatura, quae sub caelo est, cujus factus sum ego Paulus minister.

[Responsory3]
R. Tu Bethlehem Ephrata, parvulus in millibus Juda: ex te mihi egredietur qui sit dominator in Israël:
* Et erit iste Pax.
V. Egressus eius ab initio, a diebus aeternitatis: stabit et pascit in fortitudine Domini.
R. Et erit iste Pax.
&Gloria
R. Et erit iste Pax.

[Lectio4]
Ex Litteris Encyclicis Pii Papae undecimi
!Litt. Encycl. Quas primas diei 11 Decembris 1925
Cum Annus sacer non unam ad illustrándum Christi regnum habúerit opportunitátem, videmur rem facturi Apostolico muneri in primis consentaneam, si, plurimórum Patrum Cardinalium, Episcopórum fideliumque precibus, ad Nos aut singillatim aut communiter delatis, concedéntes, hunc ipsum Annum peculiari festo Dómini Nostri Jesu Christi Regis in ecclesiásticam liturgíam inducéndo clausérimus.  Ut transláta verbi significatióne Rex appellarétur Christus ob summum excelléntiæ gradum, quo inter omnes res creatas præstat atque eminet, jam diu communiterque usu venit.  Ita enim fit, ut regnare is "in méntibus hóminum" dicátur non tam ob mentis aciem sciéntiæque suæ amplitúdinem, quam quod ipse est Véritas, et veritátem ab eo mortales haurire atque obedienter accípere necesse est; "in voluntátibus" item "hóminum", quia non modo sanctitáti in eo voluntátis divinæ perfécta prorsus respondet humanæ integritas atque obtemperátio, sed etiam liberæ voluntáti nostræ id permotióne instinctuque suo subjicit, unde ad nobilíssima quæque exardescamus.  "Cordium" denique "Rex" Christus agnoscitur ob ejus "supereminentem sciéntiæ caritátem" et mansuetúdinem benignitatémque animos allicientem: nec enim quemquam usque adeo ab universitáte géntium, ut Christum Jesum, aut amari aliquándo contigit aut amátum iri in posterum continget.  Verum, ut rem pressius ingrediamur, nemo non videt, nomen potestátemque regis, propria quidem verbi significatióne, Christo hómini víndicari oportére; nam, nisi quátenus homo est, a Patre "potestátem et honórem et regnum" accepisse dici nequit, quandoquidem Dei Verbum, cui éadem est cum Patre substantia, non potest ómnia cum Patre non habere communia, proptéreaque ipsum in res creatas univérsas summum atque absolutíssimum impérium.

[Responsory4]
R. Exsulta satis filia Sion: jubila filia Jerusalem: ecce Rex tuus veniet, tibi iustus et Salvator:
* Et loquetur pacem Gentibus.
V. Potestas eius a mari usque ad mare: et a fluminibus usque ad fines terrae.
R. Et loquetur pacem Gentibus.

[Lectio5]
Quo autem hæc Dómini nostri dignitas et potéstas fundaménto consistat, apte Cyrillus Alexandrinus animadvértit: "Omnium, ut verbo dicam, creaturam dominátum óbtinet, non per vim extortum, nec aliunde invectum, sed esséntia sua ei natúra"; scilicet ejus principátus illa nititur unióne mirabili, quam hypostáticam appellant.  Unde consequitur, non modo ut Christus ab angelis et homínibus Deus sit adorandus, sed etiam ut ejus imperio Hóminis, Angeli et hómines pareant et subjecti sint: nempe ut vel solo hypostaticæ uniónis nómine Christus potestátem in univérsas creaturas obtineat.  Jamvero, ut hujus vim et natúram principátus paucis declaremus, dicere vix áttinet tríplici eum potestate contineri, qua si carúerit, principátus vix intellígitur.  Id ipsum deprompta atque alláta ex sacris Litteris de universali Redemptoris nostri imperio testimónia plus quam satis significant, atque est catholica fide credéndum, Christum Jesum homínibus datum esse útique Redemptórem cui fidant, at una simul legislatórem cui obediant.  Ipsum autem evangelia non tam leges condidisse narrant, quam leges condentem inducunt: quæ quidem præcepta quicúmque servarint, iídem a divino Magistro, alias aliis verbis, et suam in eum caritátem probatúri et in dilectióne ejus mansuri dicúntur.  Judiciariam vero potestátem sibi a Patre attributam ipse Jesus Judæis, de Sábbati requiéte per mirábilem débilis hóminis sanatiónem violáta criminántibus, denúntiat: "Neque enim Pater júdicat quemquam, sed omne judícium dedit Fílio".  In quo id etiam comprehénditur (quóniam res a judício disjungi nequit) ut præmia et pnas homínibus adhuc vivéntibus jure suo déferat.  At præterea potéstas illa, quam exsecutiónis vocant, Christo adjudicánda est, útpote cujus imperio parére omnes necesse sit, et ea quidem denuntiáta contumácibus irrogatióne suppliciórum, quæ nemo possit effúgere.

[Responsory5]
R. Oportet illum regnare, quoniam omnia subjecit Deus sub pedibus ejus:
* Ut sit Deus omnia in omnibus.
V. Cum subjecta fuerint illi omnia, tunc et ipse Filius subjectus erit Patri.
R. Ut sit Deus omnia in omnibus.

[Lectio6]
Verúmtamen ejusmodi regnum præcipuo quodam modo et spirituale esse et ad spiritualia pertinére, cum ea, quæ ex Bibliis supra protulimus, verba planíssime ostendant, tum Christus Dóminus sua agéndi ratióne confírmat.  Síquidem, non una data occasióne, cum Judæi, immo vel ipsi Apóstoli, per errórem censérent, fore ut Messías pópulum in libertátem vindicáret regnumque Israël restitúeret, vanam ipse opiniónem ac spem adímere et convellere; rex a circumfusa admirántium multitúdine renuntiándus, et nomen et honórem fugiéndo latendóque detrectáre; coram Præside romano edicere, regnum suum "de hoc mundo" non esse.  Quod quidem regnum tale in evangéliis propónitur, in quod hómines pniténtiam agéndo íngredi vero nequeant nisi per fidem et baptismum, qui etsi est ritus externus, interiórem tamen regeneratiónem signíficat atque efficit; oppónitur unice regno Sátanæ et potestáti tenebrárum, et ab ásseclis postulat, non solum ut, abalienato a divítiis rebusque terrenis animo, morum præferant lenitátem et esuriant sitiantque justítiam, sed etiam ut semet ipsos ábnegent et crucem suam tollant.  Cum autem Christus et Ecclésiam Redémptor sánguine suo acquisíverit et Sacerdos se ipse pro peccátis hóstiam obtulerit perpetuoque offerat, cui non videátur regium ipsum munus utriusque illíus natúram múneris indúere ac participare?  Turpiter, ceteróquin, erret, qui a Christo hómine rerum civílium quarumlibet impérium abjudicet, cum is a Patre jus in res creatas absolutíssimum sic obtineat, ut ómnia in suo arbitrio sint pósita.  Itaque auctoritate Nostra apostolica, festum Dómini Nostri Jesu Christi Regis institúimus, quotannis, postremo mensis Octobris dominico die, qui scilicet Omnium Sanctórum celebritátem proxime antecedit, ubíque terrárum agéndum.  Item præcípimus, ut eo ipso die generis humani Sacratíssimo Cordi Jesu dedicátio quotannis renovétur.

[Responsory6]
R. Fecit nos regnum sacerdotes Deo et Patri suo
* Ipsi gloria et imperium, in saecula saeculorum.
V. Ipse est primogenitus mortuorum, et Princeps regum terrae.
R. Ipsi gloria et imperium, in saecula saeculorum.
&Gloria
R. Ipsi gloria et imperium, in saecula saeculorum.

[Lectio7]
Lectio Sancti Evangelii secundum Joannem
!Joannes 18:33-37
In illo témpore: Dixit Pilátus ad Jesum: Tu es Rex Judæórum?  Respóndit Jesus: A temetípso hoc dicis, an alii dixérunt tibi de me?  Et réliqua.
_
Homilia sancti Augustini Episcopi
!Tract. 51 in Joann. 12-13; Tract 117 in Joann. 19-21
Quid magnum fuit Regi sæculórum Regem fíeri hóminum?  Non enim Rex Israël Christus ad éxigéndum tributum vel exercitum ferro armándum hostesque visibíliter debellándos; sed Rex Israël, quod mentes regat, quod in ætérnum cónsulat, quod in regnum cælórum credéntes, sperántes amantésque perducat.  Dei ergo Fílius æqualis Patri, Verbum per quod facta sunt ómnia, quod Rex esse vóluit Israël, dignátio est, non promotio; miseratiónis indícium est, non potestátis augméntum.  Qui enim appellátus est in terra Rex Judæórum, in cælis est Dóminus Angelórum.  Sed Judæórum tantum Rex est Christus, an et Géntium?  Imo et Géntium.  Cum enim dixísset in prophetía: Ego autem sum constitútus Rex ab eo super Sion montem sanctum ejus, prædicans præcéptum Dómini: ne propter montem Sion solis Judæis eum regem quisquam diceret constitutum, continuo subjécit: Dóminus dixit ad me: Fílius meus es tu, ego hódie génui te; póstula a me et dabo tibi Gentes hereditátem tuam et possessiónem tuam términos terræ.

[Responsory7]
R. Factum est regnum hujus mundi Domini nostri et Christi ejus:
* Et regnabit in saecula saeculorum.
V. Adorabunt in conspectu ejus universae familiae Gentium; quoniam Domini est regnum.
R. Et regnabit in saecula saeculorum.

[Lectio8]
!Tract. 115 in Joannem 18-36.
Respóndit Jesus: Regnum meum non est de hoc mundo.  Si ex hoc mundo esset regnum meum, minístri mei útique decertarent, ut non traderer Judæis; nunc autem regnum meum non est hinc.  Hoc est quod bonus Magíster scire nos vóluit; sed prius nobis demonstranda de regno ejus opinio, sive Géntium, sive Judæórum a quibus id Pilátus audíerat: quasi proptérea morte fuísset plectendus, quod illícitum affectáverit regnum, vel quóniam solent regnáturis invidére regnántes, et videlicet cavéndum erat ne ejus regnum sive Romanis, sive Judæis esset advérsum.

[Responsory8]
R. Decem cornua quae vidisti, decem reges sunt: Hi cum Agno pugnabunt, et Agnus vincet illos,
* Quoniam Dominus dominorum est, et Rex regum.
V. Regnavit Dominus Deus noster omnipotens: gaudeamus et exsultemus, et demus gloriam ei.
R. Quoniam Dominus dominorum est, et Rex regum.
&Gloria
R. Quoniam Dominus dominorum est, et Rex regum.

[Lectio9]
Poterat autem Dóminus quod ait, Regnum meum non est de hoc mundo, ad primam interrogatiónem præsidis respondére, ubi ei dixit, Tu es rex Judæórum? sed eum vicíssim interrogans, utrum hoc a semetípso díceret, an audísset ab aliis, illo respondénte osténdere vóluit hoc sibi apud illum fuisse a Judæis velut crimen objectum: patefáciens nobis cogitatiónes hóminum, quas ipse nóverat, quóniam vanæ sunt; eisque post responsiónem Pilati, jam Judæis et Géntibus opportuníus aptiusque respondens, Regnum meum non est de hoc mundo.
&teDeum

[Ant Laudes]
Suscitábit * Deus cæli regnum quod commínuet et consúmet univérsa regna, et ipsum stabit in ætérnum.
Dedit ei Dóminus * potestátem et honórem et regnum; et omnes pópuli, tribus et linguæ ipsi sérvient.
Exíbunt aquæ vivæ * de Jerúsalem; et erit Dóminus Rex super omnem terram.
Magnificábitur * usque ad términos terræ, et erit iste pax.
Gens et regnum * quod non servíerit tibi, períbit: et Gentes solitúdine vastabúntur.

[Capitulum Laudes]
!Col 1:12-13
v. Fratres: Grátias ágimus Deo Patri, qui dignos nos fecit in partem sortis sanctórum in lúmine, qui erípuit nos de potestáte tenebrárum, et tránstulit in regnum Fílii dilectiónis suæ.
$Deo gratias

[Hymnus Laudes]
v. Vexílla Christus ínclyta
Late triúmphans éxplicat:
Gentes adéste súpplices,
Regíque regum pláudite.
_
Non Ille regna cládibus:
Non vi metúque súbdidit
Alto levátus stípite,
Amóre traxit ómnia.
_
O ter beáta cívitas
Cui rite Christus ímperat,
Quæ jussa pergit éxsequi
Edícta mundo caelitus!
_
Non arma flagrant ímpia,
Pax usque firmat foedera,
Arrídet et concórdia,
Tutus stat ordo cívicus.
_
Servat fides connúbia,
Juvénta pubet íntegra,
Pudíca florent límina
Domésticis virtútibus.
_
Optáta nobis spléndeat
Lux ista, Rex dulcíssime:
Te, pace adépta cándida,
Adóret orbis súbditus.
_
Jesu tibi sit glória,
Qui sceptra mundi témperas,
Cum Patre, et almo Spíritu,
In sempitérna saecula.
Amen.

[Versum 2]
V. Multiplicábitur ejus impérium.
R. Et pacis non erit finis.

[Ant 2]
Fecit nos Deo * et Patri suo regnum, primogénitus mortuórum, et Princeps regum terræ, allelúja.

[Versum Prima]
Qui primátum in ómnibus tenes.

[Capitulum Tertia]
!Col 1:12-13
v. Fratres: Grátias ágimus Deo Patri, qui dignos nos fecit in partem sortis sanctórum in lúmine, qui erípuit nos de potestáte tenebrárum, et tránstulit in regnum Fílii dilectiónis suæ.
$Deo gratias

[Responsory Tertia]
R.br. Data est mihi * Omnis potéstas.
R. Data est mihi * Omnis potéstas.
V. In cælo et in terra.
R. Omnis potéstas.
&Gloria.
R. Data est mihi * Omnis potéstas.
_
V. Afférte Dómino, famíliæ populórum.
R. Afférte Dómino glóriam et impérium.

[Capitulum Sexta]
!Col 1;16-18
v. Omnia per ipsum et in ipso creáta sunt, et ipse est ante omnes, et ómnia in ipso constant. Et ipse est caput córporis Ecclésiæ, qui est princípium, primogénitus ex mórtuis, ut sit in ómnibus ipse primátum tenens.
$Deo gratias

[Responsory Sexta]
R.br. Afférte Dómino, * Famíliæ populórum.
R. Afférte Dómino, * Famíliæ populórum.
V. Afférte Dómino glóriam et impérium.
R. Famíliæ populórum.
&Gloria
R. Afférte Dómino, * Famíliæ populórum.
_
V. Adorábunt eum omnes reges terræ.
R. Omnes Gentes sérvient ei.

[Capitulum Nona]
!Col 1:19-20
v. In ipso complácuit omnem plenitúdinem inhabitáre, et per eum reconciliáre ómnia in ipsum, pacíficans per sánguinem crucis ejus sive quæ in terris, sive quæ in cælis sunt, in Christo Jesu Dómino nostro.
$Deo gratias

[Responsory Nona]
R.br. Adorábunt eum * Omnes reges terræ.
R. Adorábunt eum * Omnes reges terræ.
V. Omnes Gentes sérvient ei.
R. Omnes reges terræ.
&Gloria
R. Adorábunt eum * Omnes reges terræ.
_
V. Multiplicábitur ejus impérium.
R. Et pacis non erit finis.

[Versum 3]
V. Multiplicábitur ejus impérium.
R. Et pacis non erit finis.

[Ant 3]
Habet in vestiménto * et in fémore suo scriptum: Rex regum, et Dóminus dominántium. Ipsi glória et impérium, in saecula sæculórum.
