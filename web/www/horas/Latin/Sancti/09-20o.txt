[Rank]
In Vigilia S. Matthæi Ap.;;Simplex;;1.5;;ex C1v

[Rule]
ex C1v;
Responsory Feria
Preces feriales
Versum Feria
no Te Deum
Laudes 2 

[Oratio]
@Commune/C1v:Oratio1:s/N\./Matthǽi/

[Lectio1]
Léctio sancti Evangélii secúndum Lucam.
!Luc 5:27-32
In illo témpore: Vidit Jesus publicanum, nómine Levi, sedentem ad telónium, et ait illi : Séquere me. Et réliqua.
_
Homilía sancti Ambrósii Epíscopi.
!Liber 5 Comment. in Lucæ Cap. 5 post initium
Sequitur mystica est hæc vocátio publicani, quem sequi jubet, non corporis gressu, sed mentis afféctu.  Itaque ille, prius avara de mercédibus, dura de labóribus periculisque nautárum emoluménta convértens, verbo vocatus, propria derelinquit, qui rapiebat aliena ; ac, vile illud sedile destítuens, toto post Dóminum vestigio mentis incedit.  Convivii quoque magni éxhibet apparátum ; qui enim domicílio Christum récipit interno, maximis delectatiónibus exuberántium páscitur voluptátum.

[Lectio2]
Itaque Dominus libenter ingreditur, et in ejus qui crediderit, recumbit affectu. Sed rursus accenditur invidia perfidorum, et futuræ pœnæ species præfiguratur. Epulantibus enim fidelibus, et in illo cœlorum recumbentibus regno, perfidia jejuna torquebitur. Simul ostenditur quantum intersit inter æmulos Legis et gratiæ, quod illi qui legem sequuntur, jejunæ mentis famem patiantur æternam: qui vero verbum in interioribus animæ receperunt, alimenti cœlestis et fontis ubertate recreati esurire et sitire non possunt. 

[Lectio3]
Et ideo qui animo jejunabant, murmurabant dicentes: Quare cum publicanis et peccatoribus  manducat et bibit? Serpentina vox ista est. Denique hanc primam vocem serpens emisit, dicens Evæ: Quid utique dixit Deus: Nolite manducare ex omni ligno? Ergo patris sui venena diffundunt, qui dicunt: Quid utique cum publicanis et peccatoribus manducat et bibit? Unde Dominus cum peccatoribus manducando, etiam cum gentilibus non prohibet nos inire convivium, dicens: Non egent qui sani sunt, medico, sed qui male habent.
