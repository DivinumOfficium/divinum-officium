[Rank]
SS. Apostolorum Petri et Pauli;;Duplex I classis cum octava communi;;6.5;;ex C1

[Rank1960]
SS. Apostolorum Petri et Pauli;;Duplex I classis;;6;;ex C1

[Rule]
ex C1;
9 lectiones
Psalmi Dominica
Antiphonas horas
nor commemoratio
Psalm5 Vespera=116
Psalm5 Vespera3=138

[Ant Vespera]
Petrus et Joánnes * ascendébant in templum ad horam oratiónis nonam.
Argéntum et aurum * non est mihi: quod autem hábeo, hoc tibi do.
Dixit Angelus ad Petrum: * Circúmda tibi vestiméntum tuum, et séquere me.
Misit Dóminus * Angelum suum, et liberávit me de manu Heródis, allelúja.
Tu es Petrus, * et super hanc petram ædificábo Ecclésiam meam.

[Capitulum Vespera]
!Act 12:1-3
v. Misit Heródes rex manus ut afflígeret quosdam de Ecclésia. Occídit autem Jacóbum fratrem Joánnis gládio. Videns autem quia placéret Judǽis, appósuit ut apprehénderet et Petrum.
$Deo gratias

[HymnusM Vespera]
v. Aurea luce et decóre róseo,
Lux lucis, omne perfudísti sǽculum,
Decórans cælos ínclyto martyrio,
Hac sacra die, quæ dat reis véniam.
_
Jánitor cæli, Doctor orbis páriter,
Júdices sæcli, vera mundi lúmina:
Per crucem alter, alter ense triúmphans,
Vitæ senátum laureáti póssident.
_
O felix Roma, quæ tantórum Príncipum
Es purpuráta pretióso sánguine!
Non laude tua, sed ipsórum méritis,
Excéllis omnem mundi pulchritúdinem.
_
Sit Trinitáti sempitérna glória,
Honor, potéstas, atque jubilátio,
In unitáte, cui manet impérium,
Ex tunc et modo, per ætérna sǽcula. Amen.

[Hymnus Vespera]
{:H-Decoralux:}v. Decóra lux æternitátis, áuream
Diem beátis irrigávit ígnibus,
Apostolórum quæ corónat Príncipes,
Reísque in astra líberam pandit viam.
_
Mundi Magíster atque cæli Jánitor,
Romæ paréntes arbitríque géntium,
Per énsis ille, hic per crucis victor necem,
Vitæ senátum laureáti póssident.
_
O Roma felix, quæ duórum Príncipum
Es consecráta glorióso sánguine!
Hórum cruóre purpuráta céteras
Excéllis orbis una pulchritúdines.
_
Sit Trinitáti sempitérna glória,
Honor, potéstas atque jubilátio,
In unitáte, quæ gubérnat ómnia,
Per univérsa sæculórum sǽcula. 
Amen.

[Ant 1]
@Sancti/02-22

[Oratio]
Deus, qui hodiérnam diem Apostolórum tuórum Petri et Pauli martýrio consecrásti: da Ecclésiæ tuæ, eórum in ómnibus sequi præcéptum; per quos religiónis sumpsit exórdium.
$Per Dominum

[Lectio1]
De Actibus Apostolórum
!Act 3:1-5
1 Petrus autem et Joánnes ascendébant in templum ad horam oratiónis nonam.
2 Et quidam vir, qui erat claudus ex útero matris suæ, bajulabátur; quem ponébant cotídie ad portam templi, quæ dícitur Speciósa, ut péteret eleemósynam ab introëúntibus in templum.
3 Is, cum vidísset Petrum et Joánnem incipiéntes introíre in templum, rogábat ut eleemósynam accíperet.
4 Intuens autem in eum Petrus cum Joánne, dixit: Réspice in nos.
5 At ille intendébat in eos, sperans se áliquid acceptúrum ab eis.

[Responsory1]
@Sancti/02-22

[Lectio2]
!Act 3:6-10
6 Petrus autem dixit: Argéntum et aurum non est mihi: quod autem hábeo, hoc tibi do: In nómine Jesu Christi Nazaréni surge, et ámbula.
7 Et, apprehénsa manu ejus déxtera, allevávit eum, et prótinus consolidátæ sunt bases ejus, et plantæ.
8 Et exsíliens stetit, et ambulábat; et intrávit cum illis in templum ámbulans, et exsíliens, et laudans Deum.
9 Et vidit omnis pópulus eum ambulántem, et laudántem Deum.
10 Cognoscébant autem illum, quod ipse erat, qui ad eleemósynam sedébat ad Speciósam portam templi; et impléti sunt stupóre et éxtasi in eo, quod contígerat illi.

[Responsory2]
@Sancti/02-22

[Lectio3]
!Act 3:11-16
11 Cum tenéret autem Petrum et Joánnem, cucúrrit omnis pópulus ad eos ad pórticum, quæ appellátur Salomónis, stupéntes.
12 Videns autem Petrus, respóndit ad pópulum: Viri Israëlítæ, quid mirámini in hoc, aut nos quid intuémini, quasi nostra virtúte aut potestáte fecérimus hunc ambuláre?
13 Deus Abraham, et Deus Isaac, et Deus Jacob, Deus patrum nostrórum glorificávit Fílium suum Jesum, quem vos quidem tradidístis et negástis ante fáciem Piláti, judicánte illo dimítti.
14 Vos autem Sanctum et Justum negástis, et petístis virum homicídam donári vobis:
15 Auctórem vero vitæ interfecístis, quem Deus suscitávit a mórtuis, cujus nos testes sumus.
16 Et in fide nóminis ejus, hunc, quem vos vidístis et nostis, confirmávit nomen ejus: et fides, quæ per eum est, dedit íntegram sanitátem istam in conspéctu ómnium vestrum.

[Responsory3]
@Sancti/02-22

[Lectio4]
Sermo sancti Leónis Papæ
!Sermo 1 in natali App. Petri et Pauli
Omnium quidem sanctárum solemnitátum, dilectíssimi, totus mundus est párticeps, et uníus fídei píetas éxigit, ut quidquid pro salúte universórum gestum recólitur, commúnibus ubíque gáudiis celebrétur. Verúmtamen hodiérna festívitas, præter illam reveréntiam quam toto terrárum orbe proméruit, speciáli et própria nostræ Urbis exsultatióne veneránda est; ut, ubi præcipuórum Apostolórum glorificátus est éxitus, ibi in die martýrii eórum sit lætítiæ principátus. Isti enim sunt viri, per quos tibi Evangélium Christi, Roma, resplénduit; et, quæ eras magístra erróris, facta es discípula veritátis.

[Responsory4]
R. Dómine, si tu es, jube me veníre ad te super aquas. 
* Et exténdens manum apprehéndit eum, et dixit Jesus: Módicæ fídei, quare dubitásti?
V. Cumque vidísset véntum válidum veniéntem, tímuit; et, cum cœpísset mergi, clamávit dicens: Dómine, salvum me fac.
R. Et exténdens manum apprehéndit eum, et dixit Jesus: Módicæ fídei, quare dubitásti?

[Lectio5]
Isti sunt patres tui veríque pastóres, qui te regnis cæléstibus inseréndam multo mélius multóque felícius condidérunt, quam illi quorum stúdio prima mœ́nium tuórum fundaménta locáta sunt; ex quibus is qui tibi nomen dedit, fratérna te cæde fœdávit. Isti sunt, qui te ad hanc glóriam provexérunt, ut gens sancta, pópulus eléctus, cívitas sacerdotális et régia, per sacram beáti Petri Sedem caput orbis effécta, látius præsidéres religióne divína quam dominatióne terréna. Quamvis enim, multis aucta victóriis, jus impérii tui terra maríque protúleris; minus tamen est quod tibi béllicus labor súbdidit, quam quod pax christiána subjécit.

[Responsory5]
R. Surge, Petre, et índue te vestiméntis tuis, accipe fortitúdinem ad salvándas gentes: 
* Quia cecidérunt caténæ de mánibus tuis.
V. Angelus Dómini ástitit, et lumen refúlsit in habitáculo cárceris, percussóque látere Petri, excitávit eum, dicens: Surge, velóciter.
R. Quia cecidérunt caténæ de mánibus tuis.

[Lectio6]
Disposítio namque divínitus óperi máxime congruébat, ut multa regna uno confœderaréntur império, et cito pérvios habéret pópulos prædicátio generális, quos uníus tenéret régimen civitátis. Hæc autem cívitas ignórans suæ provectiónis auctórem, cum pene ómnibus dominarétur géntibus, ómnium géntium serviébat erróribus; et magnam sibi videbátur assumpsísse religiónem, quia nullam respúerat falsitátem. Unde, quantum erat per diábolum tenácius illigáta, tantum per Christum est mirabílius absolúta.

[Responsory6]
@Sancti/02-22:Responsory4
&Gloria
R. Et ídeo tibi tráditæ sunt claves regni cælórum.

[Lectio7]
Léctio sancti Evangélii secúndum Matthǽum
!Matt 16:13-19
In illo témpore: Venit Jesus in partes Cæsaréæ Philíppi, et interrogábat discípulos suos, dicens: Quem dicunt hómines esse Fílium hóminis? Et réliqua.
_
Homilía sancti Hierónymi Presbýteri
!Lib. 3 Comment. in Matth. cap. 16
Pulchre intérrogat: Quem dicunt hómines esse Fílium hóminis? quia qui de fílio hóminis loquúntur, hómines sunt; qui vero divinitátem ejus intéllegunt, non hómines, sed dii appellántur. At illi dixérunt: Alii Joánnem Baptístam, álii autem Elíam. Miror quosdam intérpretes causas errórum inquírere singulórum, et disputatiónem longíssimam téxere, quare Dóminum nostrum Jesum Christum álii Joánnem putáverint, álii Elíam, álii Jeremíam aut unum ex prophétis; cum sic potúerint erráre in Elía et Jeremía, quo modo Heródes errávit in Joánne, dicens: Quem ego decollávi Joánnem, ipse surréxit a mórtuis, et virtútes operántur in eo.

[Responsory7]
R. Ego pro te rogávi, Petre, ut non defíciat fides tua: 
* Et tu aliquándo convérsus confírma fratres tuos.
V. Caro et sanguis non revelávit tibi, sed Pater meus, qui est in cælis.
R. Et tu aliquándo convérsus confírma fratres tuos.

[Lectio8]
Vos autem quem me esse dícitis? Prudens lector, atténde quod, ex consequéntibus textúque sermónis, Apóstoli nequáquam hómines, sed dii appellántur. Cum enim dixísset: Quem dicunt hómines esse Fílium hóminis? subjécit: Vos autem quem me esse dícitis? Illis, quia hómines sunt, humána opinántibus, vos qui estis dii, quem me esse existimátis? Petrus ex persóna ómnium Apostolórum profitétur: Tu es Christus Fílius Dei vivi. Deum vivum appéllat, ad distinctiónem eórum deórum, qui putántur dii, sed mórtui sunt.

[Responsory8]
@Sancti/02-22:Responsory7
&Gloria
R. Et ego dico tibi, quia tu es Petrus, et super hanc petram ædificábo Ecclésiam meam.

[Lectio9]
Respóndens autem Jesus, dixit ei: Beátus es, Simon Bar-Jona. Testimónio de se Apóstoli reddit vicem. Petrus díxerat: Tu es Christus Fílius Dei vivi; mercédem recépit vera conféssio: Beátus es, Simon Bar-Jona. Quare? Quia non revelávit tibi caro et sanguis, sed revelávit Pater. Quod caro et sanguis reveláre non pótuit, Spíritus Sancti grátia revelátum est. Ergo ex confessióne sortítur vocábulum, quod revelatiónem ex Spíritu Sancto hábeat, cujus et fílius appellándus sit. Síquidem Bar-Jona in nostra lingua sonat Fílius colúmbæ.
&teDeum

[Ant Laudes]
@:Ant Vespera

[Capitulum Laudes]
@:Capitulum Vespera

[HymnusM Laudes]
v. Jam bone Pastor Petre, clemens áccipe
Vota precántum, et peccáti víncula
Resólve tibi potestáte trádita,
Qua cunctis cælum verbo claudis, áperis.
_
Doctor egrégie Paule, mores ínstrue,
Et mente polum non transférre sátage:
Donec perféctum largiátur plénius,
Evacuáto quod ex parte gérimus.
_
Sit Trinitáti sempitérna glória,
Honor, potéstas, atque jubilátio,
In unitáte, cui manet impérium,
Ex tunc et modo, per ætérna sǽcula. Amen.

[Hymnus Laudes]
{:H-BeatepastorPetre:}v. Beáte Pastor, Petre, clemens áccipe
Voces precántum, criminúmque víncula
Verbo resólve, cui potéstas trádita
Aperíre terris cælum, apértum cláudere.
_
Egrégie Doctor, Paule, mores ínstrue,
Et nostra tecum péctora in cælum trahe;
Veláta dum merídiem cernat fides,
Et solis instar sola regnet cáritas.
_
Sit Trinitáti sempitérna gloria,
Honor, potéstas atque jubilátio,
In unitáte, quæ gubérnat ómnia,
Per univérsa æternitátis sǽcula. 
Amen.

[Ant 2]
@Sancti/02-22

[Lectio Prima]
!Act 12:11
v. Et Petrus ad se revérsus dixit: Nunc scio vere quia misit Dóminus Angelum suum, et erípuit me de manu Heródis et de omni exspectatióne plebis Judæórum.

[Capitulum Tertia]
@:Capitulum Laudes

[Capitulum Sexta]
!Act 12:5
v. Petrus quidem servabátur in cárcere; orátio autem fiébat sine intermissióne ab Ecclésia ad Deum pro eo.
$Deo gratias

[Capitulum Nona]
@:Lectio Prima
$Deo gratias

[Ant Vespera 3]
@Commune/C1

[Ant 3]
Hódie * Simon Petrus ascéndit crucis patíbulum, allelúja: hódie claviculárius regni gaudens migrávit ad Christum: hódie Paulus Apóstolus, lumen orbis terræ, inclináto cápite, pro Christi nómine martýrio coronátus est, allelúja.

[Octava 1]
!Commemoratio Octavæ Ss. Apóstoli 
Ant. Petrus Apostolus, * et Paulus doctor Gentium, ipsi nos docuerunt legem tuam, Domine.
_
V. Constítues eos príncipes super omnem terram.
R. Mémores erunt nóminis tui, Dómine. 
_
$Oremus 
Deus, qui hodiérnam diem Apostolórum tuórum Petri et Pauli martyrio consecrásti: da Ecclésiæ tuæ, eórum in ómnibus sequi præcéptum; per quos religiónis sumpsit exordium.
$Per Dominum

[Octava 11](rubrica 1570 aut rubrica 1910)
!Commemoratio Octavæ S. Petri
Ant. Tu es Pastor óvium * Princeps Apostolorum, tibi traditæ sunt claves regni cælorum.
_
V. Tu es Petrus.
R. Et super hanc petram ædificabo Ecclésiam meam.
_
$Oremus
Deus, qui hodiérnam diem Apostolórum tuórum Petri et Pauli martýrio consecrásti: da Ecclésiæ tuæ, eórum in ómnibus sequi præcéptum; per quos religiónis sumpsit exórdium.
$Per Dominum

[Octava 2]
!Commmemoratio Octavæ Ss. Apóstoli
Ant. Gloriosi principes terræ, quomodo in vita sua dilexerunt se, ita et in morte non sunt separati.
_
V. In omnem terram exívit sonus eórum.
V. Et in fines orbis terræ verba eórum.
_
$Oremus
Deus, qui hodiérnam diem Apostolórum tuórum Petri et Pauli martýrio consecrásti: da Ecclésiæ tuæ, eórum in ómnibus sequi præcéptum; per quos religiónis sumpsit exórdium.
$Per Dominum
