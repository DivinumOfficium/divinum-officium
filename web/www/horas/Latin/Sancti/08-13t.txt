[Rank]
Quarta die infra Octavam S. Laurentii;;Semiduplex;;2;;vide Sancti/08-10

[Rule]
vide Sancti/08-10;
9 lectiones

[Lectio4]
Ex libro Officiorum S. Ambrósii Epíscopi.
!Lib. 1., cap. 41., in medio.
Prætereamus sanctum Laurentium, qui cum videret episcopum suum ad martyrium~
duci, flere cœpit non passionem illius, sed suam remansionem. Itaque his verbis~
appellare cœpit: Quo progrederis sine filio pater? quo sacerdos sancte sine~
diacono properas? Numquam sacrificium sine ministro offerre consueveras. Quid in~
me ergo displicuit pater? Num degenerem me probasti? Experire certe utrum~
idoneum ministrum elegeris. Cui commisisti Dominici sanguinis dispensationem,~
cui consumandorum consortium sacramentorum huic consortium tui sanguinis~
negas?

[Responsory4]
@Sancti/08-10:Responsory4

[Lectio5]
!Lib. 2., cap. 28., post medium.
A quo cum quærerantur thesauri Ecclesiæ, promisit se demonstraturum. Sequenti~
die pauperes duxit. Interrogatus ubi essent thesauri quos promiserat, ostendit~
pauperes, dicens: Hi sunt thesauri Ecclesiæ. Et vere thesauri, in quibus~
Christus est, in quibus Christi fides est. Denique Apostolus ait: Habemus~
thesaurum in vasis fictilibus. Quos meliores thesauros habet Christus, quam eos~
in quibus se esse dixit? Sic enim scriptum est: Esurivi, et dedistis mihi~
manducare: sitivi, et dedistis mihi bibere: hospes eram, et collegistis me. Et~
infra: Quod enim uni horum fecistis, mihi fecistis. Hos thesauros demonstravit~
Laurentius, et vicit, quod eos nec persecutor potuit auferre.

[Responsory5]
@Sancti/08-10:Responsory5

[Lectio6]
Numquid dictum est sancto Laurentio: Non debuisti erogare thesauros Ecclesiæ,~
vasa sacramentorum vendere? Opus est, ut quis fide sincera et perspicaci~
providentia munus hoc impleat. Sane si in sua quis derivat emolumenta, crimen~
est: sin vero pauperibus erogat, captivum redimit, misericordia est. Nemo enim~
potest dicere: Cur pauper vivit? Nemo potest queri, quia captivi redempti sunt.~
Nemo potest accusare, quia templum Dei ædificatum est. Nemo potest indignari,~
quia humanis fidelium reliquiis spatia laxata sunt: nemo potest dolere, quia in~
sepulturis Christianorum requies defunctorum est. In his tribus generibus vasa~
Ecclesiæ étiam initiata confringere, conflare, vendere licet.

[Responsory6]
@Sancti/08-10:Responsory6

[Lectio7]
Léctio sancti Evangélii secúndum Joánnem.
!Joannes 12:25-27
In illo témpore: Dixit Jesus discipulis suis: Amen, amen dico vobis, nisi granum~
frumenti cadens in terram, mortuum fuerit; ipsum solum manet. Et réliqua.
_
De Homilia sancti Augustíni Epíscopi.
!Ex Tract. 51 in Joánnem, prope finem.
Minister est Christi usque ad illud opus magnæ caritatis, quod est animam suam~
pro fratribus ponere: hoc est enim et pro Christo ponere, quia et hoc propter~
sua membra dicturus est: Cum pro istis fecistis, pro me fecistis. De tali quippe~
opere étiam se ministrum facere et appellare dignatus est, ubi ait: Sicut Filius~
hominis non venit ministrari, sed ministrare, et animam suam ponere pro multis.~
Hinc est ergo unusquisque minister Christi, unde est minister et Christus. Sic~
ministrantem Christo honorificabit Pater ejus honore illo magno, ut sit cum~
Filio ejus, nec umquam deficiat felicitas ejus.

[Responsory7]
@Sancti/08-10:Responsory7

[Lectio8]
Cum ergo auditis, fratres, Dominum dicentem: Ubi ego sum, illic et minister meus~
erit, nolite tantummodo bonos episcopos et clericos cogitare: étiam vos pro~
modulo vestro ministrate Christo, bene vivendo, eleemosynas faciendo, nomen~
doctrinamque ejus quibus potueritis, prædicando: ut unusquisque etiam~
paterfamilias hoc nomine agnoscat paternum affectum suæ familias se debere. Pro~
Christo, et pro vita æterna suos omnes admoneat, doceat, hortetur, corripiat,~
impendat benevolentiam, exerceat disciplinam: ita in domo sua ecclesiasticum, et~
quodammodo episcopale implebit officium, ministrans Christo, ut in æternum sit~
cum ipso.

[Responsory8]
@Sancti/08-10:Responsory8

[Lectio93]
@Sancti/08-13:Lectio93

[Commemoratio]
!Commemoratio Ss. Mártyrum Hippólyti et Cassiáni
@Commune/C3:Oratio proper
$Oremus
Da, quǽsumus, omnípotens Deus: ut beatórum Mártyrum tuórum Hippólyti et Cassiáni veneránda solémnitas, et devotiónem nobis áugeat et salútem.
$Per Dominum

[Commemoratio 3]
!Commemoratio S. Eusebii Confessóris
Ant. Similabo eum viro sapienti, qui ædificávit domum suam supra petram.
_
V. Amávit eum Dóminus, et ornávit eum.
R. Stolam glóriæ índuit eum.
_
$Oremus
Deus, qui nos beáti Eusébii Confessóris tui ánnua solemnitáte lætíficas: concéde propítius; ut, cujus natalícia cólimus, per ejus ad te exémpla gradiámur.
$Per Dominum
