[Rank]
S. Augustini Episcopi et Confessoris et Ecclesiae Doctoris;;Duplex;;3;;vide C4a

[Name]
Augustine

[Rule]
vide C4a;
9 lectiones

[Oratio]
Adesto supplicationibus nostris, omnipotens Deus: et quibus fiduciam sperandae pietatis indulges, intercedente beato Augustino Confessore tuo atque Pontifice consuetae misericordiae tribue benignus effectum.
$Per Dominum

[Commemoratio]
!Commemoratio S. Hermetis Martyris
@Commune/C2:Oratio proper
v. Oremus
Deus, qui beatum Hermetem Martyrem tuum virtute constantiae in passione roborasti: ex ejus nobis imitatione tribue pro amore tuo prospera mundi despicere, et nulla ejus adversa formidare.
$Per Dominum

[Lectio4]
Augustinus, Tagaste in Africa honestis parentibus natus, ac puer docilitate ingenii aequales longe superans, brevi omnibus doctrina antecelluit. Adolescens, dum esset Carthagine, in Manichaeorum haeresim incidit. Postea Romam profectus, inde Mediolanum missus ut rhetoricam doceret, cum ibi frequens Ambrosii episcopi esset auditor, ejus opera incensus studio catholicae fidei, annos natus triginta tres ab ipso baptizatur. Reversus in Africam, cum religione vitae sanctimoniam~
conjungens, a Valerio notae sanctitatis episcopo Hipponensi presbyter factus est. Quo tempore familiam instituit religiosorum, quibuscum victu communi eodemque cultu utens, eos ad apostolicae vitae doctrinaeque disciplinam diligentissime erudiebat. Sed cum vigeret Manichaeorum haeresis, vehementius in illam invehi coepit, Fortunatumque haeresiarcham confutavit.

[Lectio5]
Hac Augustini pietate commotus Valerius, eum adjutorem adhibuit episcopalis officii. Nihil illo fuit humilius, nihil continentius. Lectus ac vestitus moderatus, vulgaris mensa, quam semper sacra vel lectione vel disputatione condiebat. Tanta benignitate fuit in pauperes, ut, cum non esset alia facultas, sacra vasa frangeret ad eorum inopiam sustentandam. Feminarum, et in eis sororis, et fratris filiae, contubernium familiaritatemque vitavit: quippe qui diceret, etsi propinquae mulieres suspectae non essent, tamen quae ad eas ventitarent, posse suspicionem efficere. Nullum finem fecit praedicandi Dei verbum, nisi gravi morbo oppressus. Haereticos perpetuo insectatus et coram et scriptis, ac nullo loco passus consistere, Africam a Manichaeorum, Donatistarum, Pelagianorum, aliorumque praeterea haereticorum errore magna ex parte liberavit.

[Lectio6]
Tam multa pie, subtiliter et copiose scripsit, ut christianam doctrinam maxime illustrarit. Quem in primis secuti sunt, qui postea theologicam disciplinam via et ratione tradiderunt. Wandalis Africam bello vastantibus, et Hipponem tertium jam mensem obsidentibus, in febrim incidit. Itaque cum discessum e vita sibi instare intelligeret, Psalmos David qui ad poenitentiam pertinent, in conspectu positos profusis lacrimis legebat. Solebat autem dicere neminem, etsi nullius sceleris sibi conscius esset, committere debere, ut sine paenitentia migraret e vita. Ergo sensibus integris, in oratione defixus, astantibus fratribus, quos ad caritatem, pietatem, virtutesque omnes erat adhortatus, migravit in caelum. Vixit annos septuaginta sex, in episcopatu ad triginta sex. Cujus corpus primum in Sardiniam delatum, deinde a Luitprando, Longobardorum rege, magno pretio redemptum, Ticinum translatum est, ibique honorifice conditum.

[Lectio94]
Augustínus, Tagáste in Africa honéstis paréntibus natus, brevi æquálibus ómnibus doctrína præstitit. Adoléscens, dum esset Carthágine, in Manichæórum hæresim íncidit. Póstea Romam proféctus, inde Mediolánum missus ut rhetóricam docéret, cum ibi, suadénte Mónica, pientíssima ejus matre, frequens Ambrósii epíscopi esset audítor, ejus ópera incénsus stúdio cathólicæ fídei, annos natus trigínta tres ab ipso baptizátur. Revérsus in Africam, cum religióne vitæ sanctimóniam conjúngens, a Valério, notæ sanctitátis epíscopo Hipponénsi, présbyter factus est. Quo témpore famíliam instítuit religiosórum, quibúscum victu commúni eodémque cultu utens, eos ad apostólicæ vitæ doctrinæque disciplínam diligentíssime erudiébat. Hac Augustíni pietáte commótus Valérius, eum adjutórem adhíbuit episcopális offícii. Multa pie, subtíliter et copióse scripsit, ut hæreses profligáret et christiánam doctrínam illustráret. Wándalis Africam bello vastántibus et Hippónem tértio jam mense obsidéntibus, febri corréptus, migrávit ad Dóminum, ætátis suæ anno septuagésimo sexto. Ejus corpus, primo in Sardíniam, deínde Ticínum translátum, ibi honorífice cólitur.
&teDeum
