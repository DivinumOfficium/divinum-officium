[Rank]
S. Priscæ Virginis;;Simplex;;1.1;;vide C6b

[Rule]
vide C6b;

[Oratio]
Da, quǽsumus, omnípotens Deus: ut, qui beátæ Priscæ Vírginis et Mártyris tuæ natalítia cólimus; et ánnua solemnitáte lætémur, et tantæ fídei proficiámus exémplo.
$Per Dominum

[Lectio93]
Prisca, nobilis virgo Romana, tredecim annos nata, Claudio imperatore,~
christianæ fidei accusata, eiusdem jussu ducta ad Apollinis templum, ut idolis~
immolaret, cum rem detestaretur, colaphis cæsa, in carcerem traditur: atque~
inde emissa, cum in fidei constantia perseveraret, affecta verberibus,~
ferventique adipe delibuta, rursus in carcerem includitur. Post triduum in~
amphitheatrum producta, leoni objicitur: qui suæ feritatis oblitus, humiliter~
se ad ejus pedes abjecit. Quæ postea in ergastulo triduum inedia afflicta, in~
equuleo suspenditur, et ungulis ferreis excarnificata in rogum injicitur, unde~
etiam mirabiliter evasit incolumis. Denique extra Urbem capite abscisso,~
virginitatis palmam martyrii corona cumulavit Cujus corpus via Ostiensi, decimo~
ab Urbe milliario, a Christianis decimo quinto Kalendas Februarii sepelitur.
&teDeum
