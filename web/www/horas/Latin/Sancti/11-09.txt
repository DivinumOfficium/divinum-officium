[Rank]
In Dedicatione Basilicæ Ss. Salvatoris;;Duplex 2nd class;;5.5;;ex C8

[RankTrident]
In Dedicatione Basilicæ Ss. Salvatoris;;Duplex majus;;4;;ex C8

[Rule]
ex C8;
Domini
9 lectiones
Festum Domini

[Commemoratio 5]
!Commemoratio Octavæ Omnium Sanctorum
Ant. O quam gloriósum est regnum * in quo cum Christo gaudent omnes Sancti, amícti stolis albis sequúntur Agnum quocúmque jerit!
_
V. Exsultábunt sancti in glória.
R. Lætabúntur in cubílibus suis.
_
$Oremus
v. Omnípotens sempitérne Deus, qui nos ómnium Sanctórum tuórum mérita sub una tribuísti celebritáte venerári: quǽsumus; ut desideratam nobis tuæ propitiatiónis abundantiam, multiplicatis intercessoribus largiaris.

[Lectio1]
De libro Apocalypsis beáti Joánnis Apóstoli
!Apo 21:9-11
9 Et venit unus de septem ángelis habéntibus phíalas plenas septem plagis novíssimis, et locútus est mecum, dicens: Veni, et osténdam tibi sponsam, uxórem Agni.
10 Et sústulit me in spíritu in montem magnum et altum, et osténdit mihi civitátem sanctam Ierúsalem descendéntem de cælo a Deo,
11 habéntem claritátem Dei: et lumen eius símile lápidi pretióso tamquam lápidi jáspidis, sicut crystállum.

[Lectio2]
!Apo 21:12-15
12 Et habébat murum magnum, et altum, habéntem portas duódecim: et in portis ángelos duódecim, et nómina inscrípta, quæ sunt nómina duódecim tríbuum filiórum Israël:
13 ab oriénte portæ tres, et ab aquilóne portæ tres, et ab austro portæ tres, et ab occásu portæ tres.
14 Et murus civitátis habens fundaménta duódecim, et in ipsis duódecim nómina duódecim apostolórum Agni.
15 Et qui loquebátur mecum, habébat mensúram arundíneam áuream, ut metirétur civitátem, et portas eius, et murum.

[Lectio3]
!Apo 21:16-18
16 Et cívitas in quadro pósita est, et longitúdo eius tanta est quanta et latitúdo: et mensus est civitátem de arúndine áurea per stádia duódecim míllia: et longitúdo, et altitúdo, et latitúdo eius æquália sunt.
17 Et mensus est murum eius centum quadragínta quátuor cubitórum, mensúra hóminis, quæ est ángeli.
18 Et erat structúra muri eius ex lápide iáspide: ipsa vero cívitas aurum mundum símile vitro mundo.

[Lectio4]
Ritus, quos in consecrandis ecclésiis et altáribus Romána servat Ecclésia, beátus Silvester Papa primus instituit. Nam, etsi jam ab Apostolórum témpore loca fuérunt Deo dicata, quæ a quibúsdam oratória, ab aliis ecclésiæ dicebántur, ubi colléctæ fiébant per unam sábbati, et christianus pópulus orare, Dei verbum audíre et Eucharístiam súmere sólitus erat; non tamen illa ádeo solemni ritu consecrabántur, nec in eis adhuc in titúlum eréctum erat altáre, quod chrísmate delibútum, Dómini nostri Jesu Christi, qui altáre, hóstia et sacérdos noster est, figuram exprímeret.

[Lectio5]
Sed, ubi Constantinus imperátor per baptísmi sacraméntum sanitátem salutémque consecutus est, tum primum lege ab eo láta concéssum est toto orbe terrárum, Christiáni ut ecclésias ædificárent; quos ille, non solum edicto, sed étiam exemplo ad sacram ædificatiónem est cohortátus. Nam, et in suo Lateranénsi palátio ecclésiam Salvatori dedicávit, et ei continentem basilicam nómine sancti Joánnis Baptístæ cóndidit, eo loco quo ipse, baptizátus a sancto Silvéstro, ab infidelitátis lepra mundátus est; quam idem Póntifex consecrávit quinto Idus Novémbris. Cujus consecratiónis memória celebrátur hódierno die, quo primum Romæ públice ecclésia consecráta est, et imago Salvatóris, in paríete depícta, pópulo Románo appáruit.

[Lectio6]
Quod, si beátus Silvéster póstea in consecratióne altaris Príncipis Apostolórum decrévit ut deínceps nisi ex lápide altária non ædificaréntur; tamen basílicæ Lateranénsis altáre fuit e ligno eréctum. Quod mirum non est; nam, cum a sancto Petro usque ad Silvéstrum, propter persecutiónes, Pontífices certo loco consístere non possent, quocúmque eos necéssitas compulísset, sive in cryptas, sive in cœmetéria, sive in ædes piórum, super illo altári lígneo ad arcæ similitúdinem cóncavo, sacra faciébant. Quo altári sanctus Silvéster, réddita Ecclésiæ pace, honóris causa Príncipis Apostolórum, qui in illo sacrificásse dícitur, et reliquórum Pontíficum, qui usque ad id tempus ad mystéria conficiénda eo usi fúerant, in Lateranénsi prima ecclésia collocáto, sancívit ne quisquam in eo, præter Romanum Pontificem, Missam deínceps celebráret. Eándem ecclésiam incéndiis, vastatiónibus, terræ ínsuper mótibus disjéctam eversámque, ac sédula summórum Pontíficum cura reparátam, nova póstmodum molitióne restitútam, Benedíctus décimus tértius, Póntifex máximus, órdinis Prædicatórum, die vigésima octáva aprílis anni millésimi septingentésimi vigésimi sexti, ritu solémni consecrávit, ejúsque celebritátis memóriam hac die recoléndam státuit. Quod autem Pius nonus perficiéndum censúerat, Leo décimus tértius cellam máximam, vetustáte fatiscéntem, ingénti molitióne producéndam laxandámque curávit; vetus musívum, multis jam ántea pártibus instaurátum, ad antíquum exémplar restítui et in novam ábsidem, ópere cultúque magnífico exornátam, transférri; aulam transvérsam, laqueári et contignatióne reféctis, expolíri jussit, anno millésimo octingentésimo octuagésimo quarto; sacrário, æde canonicórum, perpetuáque ad baptistérium Constantiniánum pórticu adjéctis.

[Lectio93]
!Commemoratio S. Theodori
Theodorus, miles christianus, Maximiáno imperatóre, quod idolórum fanum incendísset, comprehénsus, cum a præfecto legiónis pœna ei remitterétur, si pœnitens facti christianam fidem exsecrarétur, constanter in fidei confessióne perseverans, missus est in carcerem. Ubi, úngulis excarnificatus, dum costæ nudaréntur, lætus canebat: Benedícam Dóminum in omni témpore. Quare, in ardentem rogum injéctus, in oratióne et divinis laudibus ánimam Christo réddidit, quinto Idus Novembris. Cujus corpus Eusebia matrona, síndone involutum, sepelívit in suo prædio.
&teDeum

[Commemoratio]
!Commemoratio S. Theodori Martyris
@Commune/C2:Oratio proper
$Oremus
v. Deus, qui nos beáti Theodóri Mártyris tui confessióne gloriósa circúmdas et protégis: præsta nobis ex ejus imitatióne profícere, et oratióne fulcíri.
$Per Dominum
