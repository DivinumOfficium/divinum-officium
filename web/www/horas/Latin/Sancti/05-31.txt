[Rank]
Beatæ Mariæ Virginis Reginæ;;Duplex II classis;;5.1;;ex C11

[Rank1960]
Beatæ Mariæ Virginis Reginæ;;Duplex II classis;;5;;ex C11

[RankNewcal]
Beatæ Mariæ Virginis Reginæ;;Duplex;;3;;ex C11

[Rule]
ex C11;
9 lectiones
Ipsa Virgo Virginum
Doxology=Nat
Antiphonas horas
Psalmi Dominica

[Capitulum Vespera]
!Sir 24:5; 24:7
v. Ego ex ore Altissimi prodivi, primogenita ante omnem creaturam; ego in altissimis habitavi, et thronus meus in columna nubis.
$Deo gratias

[Versum 1]
V. Salve, Regina misericordiæ.
R. Ex qua natus est Christus, Rex noster.

[Ant 1]
Beata quæ credidisti, * quæ dicta sunt tibi a Domino: cum Christo regnas in æternum.

[Oratio]
Concede nobis, quǽsumus, Domine: ut, qui solemnitatem beatæ Mariæ Virginis Reginæ nostræ celebramus; ejus muniti præsidio, pacem in præsenti et gloriam in futuro consequi mereamur.
$Per Dominum

[Invit]
Christum Regem, qui suam coronavit Matrem, * Venite, adoremus.

[Hymnus Matutinum]
v. Rerum supremo in vertice
Regina, Virgo, sisteris,
Exuberanter omnium
Ditata pulchritudine.
_
Princeps opus formosior
Verbo creanti prænites,
Prædestinata Filium,
Qui protulit te, gignere.
_
Ut Christus alta ab arbore
Rex purpuratus sanguine,
Sic passionis particeps,
Tu Mater es viventium.
_
Tantis decora laudibus,
Ad nos ovantes respice,
Tibique sume gratulans
Quod fundimus præconium.
_
Jesu, tibi sit gloria,
Qui natus es de Virgine,
Cum Patre et almo Spiritu
In sempiterna sæcula.
Amen.

[Ant Matutinum]
Benedicta tu * in mulieribus, et benedictus fructus ventris tui. (Alleluia.);;8
Sicut myrrha * electa odorem dedisti suavitatis sancta Dei Genitrix. (Alleluia.);;18
Ante torum * hujus Virginis frequentate nobis dulcia cantica dramatis. (Alleluia.);;23
V. Salve, Regina misericordiæ. (Alleluia.)
R. Ex qua natus est Christus, Rex noster. (Alleluia.)
Specie tua * et pulchritudine tua intende, prospere procede, et regna. (Alleluia.);;44
Adjuvabit eam * Deus vultu suo: Deus in medio ejus, non commovebitur. (Alleluia.);;45
Sicut lætantium * omnium nostrum habitatio est in te, sancta Dei Genitrix. (Alleluia.);;86
V. Stabat iuxta crucem Jesu Mater eius. (Alleluia.)
R. In passione socia, totius mundi Regina. (Alleluia.)
Gaude Maria Virgo, * cunctas hæreses sola interemisti in universo mundo. (Alleluia.);;95
Dignare me * laudare te, Virgo sacrata: da mihi virtutem contra hostes tuos. (Alleluia.);;96
Post partum * Virgo inviolata permansisti, Dei Genitrix intercede pro nobis. (Alleluia.);;97
V. Beatam me dicent omnes generationes. (Alleluia.)
R. Quia fecit mihi magna qui potens est. (Alleluia.)

[Lectio1]
De libro Ecclesiastici
!Sir 24:5-11
5 Ego ex ore Altissimi prodivi, primogenita ante omnem creaturam
6 ego feci in cælis ut oriretur lumen indeficiens, et sicut nebula texi omnem terram.
7 Ego in altissimis habitavi, et thronus meus in columna nubis.
8 Gyrum cæli circuivi sola, et profundum abyssi penetravi: in fluctibus maris ambulavi.
9 et in omni terra steti: et in omni populo,
10 et in omni gente primatum habui:
11 et omnium excellentium et humilium corda virtute calcavi, et in his omnibus requiem quæsivi, et in hereditate Domini morabor.

[Responsory1]
R. Beata es, Maria, quæ credidisti Domino: perfecta sunt in te quæ dicta sunt tibi;
* Ecce exaltata es super choros Angelorum ad cælestia regna. (Alleluia.)
V. Ave Maria, gratia plena, Dominus tecum.
R. Ecce exaltata es super choros Angelorum ad cælestia regna. (Alleluia.)

[Lectio2]
!Sir 24:14-16
14 Ab initio et ante sæcula creata sum, et usque ad futurum sæculum non desinam: et in habitatione sancta coram ipso ministravi.
15 Et sic in Sion firmata sum, et in civitate sanctificata similiter requievi, et in Jerusalem potestas mea.
16 Et radicavi in populo honorificato, et in parte Dei mei hæreditas illius, et in plenitudine sanctorum detentio mea.

[Responsory2]
R. Regalem dignitatem Virginis Mariæ recolamus.
* Quia cum Christo regnat in æternum. (Alleluia.)
V. Gloriam Reginæ nostræ celebramus.
R. Quia cum Christo regnat in æternum. (Alleluia.)

[Lectio3]
!Sir 24:24-30
24 Ego mater pulchræ dilectionis, et timoris, et agnitionis, et sanctæ spei.
25 In me gratia omnis viæ et veritatis: in me omnis spes vitæ et virtutis.
26 Transite ad me, omnes qui concupiscitis me, et a generationibus meis implemini:
27 spiritus enim meus super mel dulcis, et hereditas mea super mel et favum.
28 Memoria mea in generationes sæculorum.
29 Qui edunt me, adhuc esurient, et qui bibunt me, adhuc sitient.
30 qui audit me non confundetur, et qui operantur in me non peccabunt: qui elucidant me, vitam æternam habebunt. 

[Responsory3]
R. Elegit eam Deus, et præelegit eam;
* Coronam gloriæ posuit super caput ejus. (Alleluia.)
V. Et in tabernaculo suo habitare fecit eam.
R. Coronam gloriæ posuit super caput ejus. (Alleluia.)
&Gloria
R. Coronam gloriæ posuit super caput ejus. (Alleluia.)

[Lectio4]
Sermo sancti Petri Canísii Presbyteri
!De Maria Deipara Virgine incomparabili, lib. 15, c. 13
Cur beatissimam Virginem Mariam Reginæ nomine, Damascenum, Athanasium aliosque secuti, non compellemus, cujus et pater David rex inclitus, et filius Rex regum Dominusque dominantium sine fine imperans, laudem in Scripturis præstantissimam tenent? Regina est insuper, si cum illis conferatur, quibus, veluti regibus, cæleste regnum cum Christo, Rege summo, contigit, utpote illius coheredibus, et in eodem veluti throno, ut Scriptura loquitur, cum illo collocatis. Regina est etiam nulli electorum secunda, sed simul Angelis et hominibus tanto prælata dignius, quo nihil illa sublimius ac sanctius esse potest, quæ sola cum Deo Patre Filium habet communem, et quæ supra se Deum et Christum tantum, infra se vero reliqua videt omnia.

[Responsory4]
R. Suscipe verbum, Virgo Maria, quod tibi a Domino transmissum est:
* Ecce concipies et paries Deum pariter et hominem. (Alleluia.)
V. Et Regina vocaberis super omnes gentes.
R. Ecce concipies et paries Deum pariter et hominem. (Alleluia.)

[Lectio5]
Magnus Athanasius perspicue dixit: Mariam non modo Deiparam, sed etiam Reginam et Dominam proprie vereque censeri, quandoquidem Christus ex ipsa matre Virgine natus, Deus et Dominus idemque Rex maneat. De hac igitur Regina dictum illud Psalmographi interpretatur: Adstitit Regina a dextris tuis in vestitu deaurato. Non ergo solum cæli, sed et cælorum Regina recte dicitur Maria, utpote mater Regis Angelorum, Regisque cælorum et amica et sponsa. A te vero, augustissima Regina, eademque fidissima Mater Maria, quam sine fructu pie nullus implorat, et cui mortales omnes beneficiorum memoria sempiterna devincti sunt, etiam atque etiam reverenter oro et obsecro, ut hoc qualecumque observantiæ erga te meæ testimonium ratum et gratum habere velis, utque oblati muneris exiguitatem studiosa offerentis voluntate metiri ac tuo præpotenti Filio comprobare digneris.

[Responsory5]
R. Ecce positus est hic in ruinam et resurrectionem multorum,
* Et tuam ipsius animam pertransibit gladius. (Alleluia.)
V. Ave, Christi Mater, passionis socia, totius mundi Regina.
R. Et tuam ipsius animam pertransibit gladius. (Alleluia.)

[Lectio6]
Ex Litteris Encyclicis Pii Papæ duodecimi
!Encyclica "Ad cæli Reginam", diei 11 Octobris 1954
E Christianæ vetustatis monumentis, e liturgicis precibus, ex indito christiano populo religionis sensu, ex operibus arte confectis, undique collegimus voces quæ asserunt Deiparam Virginem regali dignitate præstare; rationes etiam, quas sancta theologia ex divinæ fidei thesauro deducendo astruit, eamdem veritatem prorsus confirmare arguimus. Tot ex allatis testimoniis quasi latissime resonans concentus efficitur, qui extollit regii honoris præcelsum fastigium Dei hominumque Matris, cui cuncta creata subsunt, quæ est: Exaltata super choros Angelorum ad cælestia regna. Cum vero, maturo ponderatoque consilio, persuasum Nobis habeamus magna oritura esse Ecclesiæ emolumenta, si quasi in suo candelabro rutilantior lucerna posita, illa solide probata veritas manifestior omnibus refulgeat, Apostolica Nostra Potestate decernimus et instituimus festum Mariæ Reginæ, quod toto terrarum orbe quotannis die trigesimo primo mensis Maji est celebrandum.

[Responsory6]
R. Signum magnum apparuit in cælo:
* Mulier amicta sole, et luna sub pedibus ejus, et in capite ejus corona stellarum duodecim. (Alleluia.)
V. Cujus Filius regnat in æternum.
R. Mulier amicta sole, et luna sub pedibus ejus, et in capite ejus corona stellarum duodecim. (Alleluia.)
&Gloria
R. Mulier amicta sole, et luna sub pedibus ejus, et in capite ejus corona stellarum duodecim. (Alleluia.)

[Lectio7]
Léctio sancti Evangélii secúndum Lucam
!Luc 1:26-33
In illo témpore: Missus est Angelus Gabriel a Deo in civitatem Galilææ, cui nomen Nazareth, ad Virginem desponsatam viro, cui nomen erat Joseph de domo David, et nomen Virginis, Maria. Et réliqua.
_
Homilia Sancti Bonaventuræ Epíscopi 
!Sermo de regia dignitate Beatæ Mariæ Virginis
Beata Maria Virgo, summi Regis mater est per generosam conceptionem, secundum quod dicitur in verbo sibi dicto ab Angelo: Ecce inquit, concipies et paries filium; et postea: Dabit ei Dominus sedem David patris eius, et regnabit in domo Jacob in æternum, et regni eius non erit finis. Ac si aperte dicat: Concipies et paries filium Regem, in regali solio æternaliter residentem, ac per hoc tamquam Mater Regis regnabis, et ut Regina in regali solio residebis. Si enim decet filium honorem matri dare, decet ut ei communicet thronum regalem; unde Virgo Maria, quia concepit eum, qui habet in femore scriptum: Rex regum et Dominus dominantium, statim ex quo concepit Filium Dei, Regina fuit, non solum terræ, sed etiam cæli, quod designatum est in Apocalypsi ubi dicitur: Signum magnum apparuit in cælo: mulier amicta sole, et luna sub pedibus ejus, et in capite ejus corona stellarum duodecim.

[Responsory7]
R. Ecce Virgo concipiet et pariet Filium,
* Et vocabitur nomen ejus Admirabilis, Deus, Fortis. (Alleluia.)
V. Super solium David et super regnum ejus sedebit in æternum.
R. Et vocabitur nomen ejus Admirabilis, Deus, Fortis. (Alleluia.)

[Lectio8]
Maria Regina est præclarissima quantum ad gloriam, quod bene designat Propheta in psalmo qui specialiter est de Christo et Virgine Maria, ubi primo dicitur de Christo: Sedes tua, Deus, in sæculum sæculi, et paulo post de Virgine: Adstitit regina a dextris tuis, hoc est in potioribus bonis, quod quidem dictum est quantum ad gloriam mentis. Sequitur: In vestitu deaurato, in quo exprimitur vestitus gloriosæ immortalitatis, quem decuit habere Virginem in sua Assumptione. Absit enim ut vestimentum illud quo opertus est Christus, quod etiam fuit perfecte sanctificatum in terra per Verbum incarnatum, fiat cibus vermium. Sicut decuit Christum dare gratiam Matri suæ plenissimam in sua Conceptione, sic decuit tribuere plenissimam gloriam in ipsius Matris Assumptione. Et ideo tenendum est quod Virgo, gloriosa in anima et corpore, sedeat juxta Filium.

[Responsory8]
R. Exaltata es, sancta Dei Genetrix,
* Super choros Angelorum ad cælestia regna. (Alleluia.)
V. Intercede pro nobis ad Dominum Jesum Christum.
R. Super choros Angelorum ad cælestia regna. (Alleluia.)
&Gloria
R. Super choros Angelorum ad cælestia regna. (Alleluia.)

[Lectio9]
Maria Regina est et dispensatrix gratiæ, quod designatum fuit in libro Esther, ubi dicitur: Parvus fons qui crevit in fluvium, et in lucem et solem conversus est. Virgo Maria sub figura Esther comparatur diffusioni fontis et luminis, propter diffusionem gratiæ quantum ad duplicem usum, actionis licet et contemplationis. Gratia enim Dei, quæ est medicativa generis humani, per ipsam ad nos descendit quasi per aquæductum, quia ad ipsam Virginem pertinet dispensatio gratiæ non per modum principii, sed per modum meriti. Merito igitur Virgo Maria est excellentissima Regina in comparationem ad plebem, cum impetrat veniam, superat pugnam, et distribuit gratiam, et consequenter perducit ad gloriam.
&teDeum

[Capitulum Laudes]
@:Capitulum Vespera

[Versum 2]
V. Maria Virgo cælos ascendit.
R. Cum Christo regnat in æternum.

[Ant 2]
Regina mundi dignissima, * Maria, Virgo perpetua, intercede pro nostra pace et salute, quæ genuisti Christum Dominum, Salvatorem omnium. (Alleluia.)

[Commemoratio 2]
!Commemoratio S. Petronillæ Virginis
Ant. Simile est regnum cælorum * homini negotiatori quærenti bonas margaritas: inventa una pretiosa, dedit omnia sua, et comparavit eam. (Alleluia.)
_
V. Diffusa est gratia in labiis tuis. (Alleluia.)
R. Propterea benedixit te Deus in æternum. (Alleluia.)
_
$Oremus
Exaudi nos, Deus, salutaris noster: ut, sicut de beatæ Petronillæ Virginis tuæ festivitate gaudemus; ita piæ devotionis erudiamur affectu.
$Per Dominum

[Lectio Prima]
!Sir 24:30-31
v. Qui audit me, non confundetur, et qui operantur in me, non peccabunt: qui elucidant me, vitam æternam habebunt.

[Capitulum Tertia]
@:Capitulum Vespera

[Responsory Tertia]
R.br. Salve, * Regina misericordiæ.
R. Salve, * Regina misericordiæ
V. Ex qua natus est Christus, Rex noster.
R. Regina misericordiæ.
&Gloria
R. Salve, * Regina misericordiæ.
_
V. Stabat juxta crucem Jesu Mater ejus.
R. In passione socia, totius mundi Regina.

[Capitulum Sexta]
!Sir 24, 9-11
v. In omni terra steti et in omni populo, et in omni gente primatum habui, et omnium excellentium et humilium corda virtute calcavi.
$Deo gratias

[Responsory Sexta]
R.br. Stabat juxta crucem Jesu * Mater ejus.
R. Stabat juxta crucem Jesu * Mater ejus.
V. In passione socia, totius mundi Regina.
R. Mater ejus.
&Gloria
R. Stabat juxta crucem Jesu * Mater ejus.
_
V. Beatam me dicent omnes generationes.
R. Quia fecit mihi magna qui potens est.

[Capitulum Nona]
@:Lectio Prima
$Deo gratias

[Responsory Nona]
R.br. Beatam me dicent * omnes generationes.
R. Beatam me dicent * omnes generationes.
V. Quia fecit mihi magna qui potens est.
R. Omnes generationes.
&Gloria
R. Beatam me dicent * omnes generationes.
_
V. Maria Virgo cælos ascendit.
R. Cum Christo regnat in æternum.

[Versum 3]
V. Maria Virgo cælos ascendit.
R. Cum Christo regnat in æternum.

[Ant 3]
Beata Mater * et intacta Virgo Maria, gloriosa Regina mundi, intercede pro nobis ad Dominum.
