[Rank]
In Purificatione Beatæ Mariæ Virginis;;Duplex 2 class;;5.1;;ex C11

[Rank1960]
In Purificatione Beatæ Mariæ Virginis;;Duplex 2 class;;5;;ex C11

[Rule]
ex C11;
9 lectiones
Doxology=Nat
Festum Domini

[Ant Vespera]
@Sancti/01-01:Ant Vespera

[Capitulum Vespera]
!Mal 3:1
v. Ecce ego mitto Angelum meum, et præparábit viam ante fáciem meam. Et statim véniet ad templum sanctum suum Dominator, quem vos quæritis, et Angelus Testamenti, quem vos vultis.
$Deo gratias

[Versum 1]
V. Responsum accépit Simeon a Spíritu Sancto.
R. Non visúrum se mortem, nisi vidéret Christum Dómini.

[Ant 1]
Senex * Puerum portabat, Puer autem senem regebat: quem virgo péperit, et post partum virgo permansit: ipsum quem génuit, adorávit.

[Oratio]
Omnípotens sempitérne Deus, majestátem tuam súpplices exorámus: ut, sicut unigénitus Fílius tuus hodiérna die cum nostræ carnis substántia in templo est præsentátus; ita nos fácias purificátis tibi méntibus præsentári.
$Per eumdem

[Invit]
Ecce venit ad templum sanctum suum Dominátor Dóminus: * Gaude et lætare, Sion, occúrrens Deo tuo.

[Lectio1]
De libro Exodi.
!Exod 13:1-3; 13:11-13
1 Locútus est Dóminus ad Móysen, dicens: 
2 Sanctífica mihi omne primogénitum quod áperit vulvam in fíliis Israël, tam de homínibus quam de juméntis; mea sunt enim ómnia. 
3 Et ait Móyses ad pópulum: 
11 Cum introduxerit te Dóminus in terram Chananæi, sicut jurávit tibi et pátribus tuis, et déderit tibi eam; 
12 separábis omne quod áperit vulvam Dómino, et quod primitivum est in pecóribus tuis; quidquid habúeris masculini sexus, consecrábis Dómino. 
13 Primogénitum ásini mutábis ove; quod, si non redémeris, interficies. Omne autem primogénitum hóminis de fíliis tuis, pretio rédimes.

[Responsory1]
R. Adorna thálamum tuum, Sion, et suscipe Regem Christum: 
* Quem virgo concépit, virgo péperit, virgo post partum, quem génuit, adorávit.
V. Accípiens Simeon púerum in mánibus, grátias agens benedíxit Dóminum.
R. Quem virgo concépit, virgo péperit, virgo post partum, quem génuit, adorávit.

[Lectio2]
De libro Levítici.
!Lev 12:1-5
1 Locútus est Dóminus ad Móysen, dicens: 
2 Lóquere fíliis Israël, et dices ad eos: Mulier, si suscepto semine pepérerit masculum, immunda erit septem diébus juxta dies separatiónis menstruæ. 
3 Et die octavo circumcidétur infántulus: 
4 ipse vero trigínta tribus diébus manébit in sánguine purificatiónis suæ. Omne sanctum non tanget, nec ingrediétur in Sanctuárium donec impleántur dies purificatiónis suæ.
5 Sin autem feminam pepérerit, immunda erit duabus hebdomádibus juxta ritum fluxus menstrui, et sexagínta sex diébus manébit in sánguine purificatiónis suæ.

[Responsory2]
R. Postquam impléti sunt dies purgatiónis Maríæ secúndum legem Móysi, tulérunt Jesum in Jerúsalem, ut sísterent eum Dómino, 
* Sicut scriptum est in lege Dómini: Quia omne masculinum adapériens vulvam, sanctum Dómino vocábitur.
V. Obtulérunt pro eo Dómino par túrturum aut duos pullos columbárum.
R. Sicut scriptum est in lege Dómini: Quia omne masculinum adapériens vulvam, sanctum Dómino vocábitur.

[Lectio3]
!Lev 12:6-8
6 Cumque expleti fúerint dies purificatiónis suæ, pro fílio, sive pro fília, déferet agnum anniculum in holocáustum, et pullum colúmbæ sive túrturem pro peccáto, ad ostium tabernáculi testimonii, et tradet sacerdoti, 
7 qui offeret illa coram Dómino; et orábit pro ea, et sic mundábitur a profluvio sánguinis sui. Ista est lex pariéntis masculum aut feminam. 
8 Quod si non invenerit manus ejus, nec potúerit offerre agnum, sumet duos túrtures vel duos pullos columbárum, unum in holocáustum, et álterum pro peccáto; orabitque pro ea sacerdos, et sic mundábitur.

[Responsory3]
R. Obtulérunt pro eo Dómino par túrturum aut duos pullos columbárum. 
* Sicut scríptum est in lege Dómini.
V. Postquam autem impléti sunt dies purgatiónis Maríæ secúndum legem Móysi, tulérunt illum in Jerúsalem, ut sísterent eum Dómino.
R. Sicut scríptum est in lege Dómini.
&Gloria
R. Sicut scríptum est in lege Dómini.

[Lectio4]
Sermo sancti Augustíni Epíscopi.
!Sermo 13 de Tempore, post initium.
Sic olim prædictum est: Mater Sion dicit: Homo et homo factus est in ea; et ipse fundávit eam Altíssimus. O omnipoténtia nascentis! o magnificéntia de cælo ad terram descendentis! Adhuc in útero portabátur, et ex útero matris a Joánne Baptista salutabátur. In templo præsentabátur, et a Simeone sene famoso, annoso, probato, coronáto agnoscebátur. Tunc cognóvit, tunc adorávit, tunc dixit: Nunc, Dómine, dimittis servum tuum in pace: quia vidérunt óculi mei salutáre tuum.

[Responsory4]
R. Simeon justus et timorátus exspectábat redemptiónem Israël, 
* Et Spíritus Sanctus erat in eo.
V. Responsum accépit Simeon a Spíritu Sancto, non visurum se mortem, nisi vidéret Christum Dómini.
R. Et Spíritus Sanctus erat in eo.

[Lectio5]
Differebátur exíre de sæculo, ut vidéret natum, per quem cónditum est sæculum. Agnovit Infántem senex, factus est in Puero puer. Innovátus in ætate, qui plenus erat pietáte. Simeon senex ferebat Christum infántem, Christus regebat Simeónis senectutem. Dictum ei fuerat a Dómino, quod non gustaret mortem, nisi vidéret Christum Dómini natum. Natus est Christus, et impletum est desidérium senis in mundi ipsíus senectute. Ipse ad senem hóminem venit, qui mundum inveterátum invénit.

[Responsory5]
R. Responsum accépit Simeon a Spíritu Sancto, non visurum se mortem, nisi vidéret Christum Dómini: 
* Et benedíxit Deum, et dixit: Nunc dimittis servum tuum in pace, quia vidérunt óculi mei salutáre tuum, Dómine.
V. Cum inducerent púerum Jesum paréntes ejus, ut fácerent secúndum consuetúdinem legis pro eo, ipse accépit eum in ulnas suas.
R. Et benedíxit Deum, et dixit: Nunc dimittis servum tuum in pace, quia vidérunt óculi mei salutáre tuum, Dómine.

[Lectio6]
In isto quidem sæculo diu esse nolebat, et Christum in hoc sæculo vidére cupiebat, cantans cum prophéta et dicens: Osténde nobis, Dómine, misericórdiam tuam, et salutáre tuum da nobis. Dénique, ut novéritis ita esse istíus lætítiam, conclúsit dicens: Nunc dimittis servum tuum in pace: quia vidérunt óculi mei salutáre tuum. Prophetæ cecinérunt Conditórem cæli et terræ in terra cum homínibus futurum; Angelus nuntiávit Creatórem carnis et spíritus in carne venturum; salutávit Joánnes ex útero in útero Salvatórem; Simeon senex Deum agnovit infántem.

[Responsory6]
R. Cum inducerent púerum Jesum paréntes ejus in templum, ut fácerent secúndum consuetúdinem legis pro eo, accépit eum Simeon in ulnas suas, et benedíxit Deum, dicens:
* Nunc dimíttis, Dómine, servum tuum in pace.
V. Suscípiens Simeon Puerum in mánibus, exclamávit, dicens.
R. Nunc dimíttis, Dómine, servum tuum in pace.
&Gloria
R. Nunc dimíttis, Dómine, servum tuum in pace.

[Lectio7]
Léctio sancti Evangélii secúndum Lucam.
!Luc 2:22-32
In illo témpore: Postquam impléti sunt dies purgatiónis Maríæ secúndum legem Móysi, tulérunt Jesum in Jerúsalem, ut sísterent eum Dómino, sicut scriptum est in lege Dómini. Et réliqua.
_
Homilía sancti Ambrósii Epíscopi.
!Liber 2 Comment. in Lucæ cap. 2, post initium.
Et ecce homo erat in Jerúsalem, cui nomen Simeon, et homo iste justus et timoratus, exspéctans consolatiónem Israël. Non solum ab Angelis, et prophétis, et a pastóribus, sed etiam a senióribus et justis generátio Dómini accépit testimónium. Omnis ætas, et utérque sexus, eventorúmque miracula fidem ástruunt. Virgo génerat, stérilis parit, mutus lóquitur, Elisabeth prophétat, Magus adorat, útero clausus exsultat, vidua confitétur, justus exspéctat.

[Responsory7]
R. Suscípiens Jesum in ulnas suas Simeon, exclamávit, et dixit: 
* Tu es vere lumen ad illuminatiónem Géntium, et glóriam plebis tuæ Israël.
V. Cum inducerent púerum Jesum paréntes ejus, et ipse accépit eum in ulnas suas, et benedíxit Deum, et dixit.
R. Tu es vere lumen ad illuminatiónem Géntium, et glóriam plebis tuæ Israël.

[Lectio8]
Et bene justus, qui non suam, sed pópuli grátiam requirebat, cupiens ipse corpóreæ vinculis fragilitátis exsolvi, sed exspéctans vidére promissum: sciebat enim quia beáti óculi qui eum vidérent. Et ipse accépit eum in ulnas suas, et benedíxit Deum, et dixit: Nunc dimítte servum tuum, Dómine, secúndum verbum tuum in pace. Vide justum, velut corpóreæ carcere molis inclusum, velle dissolvi, ut incipiat esse cum Christo. Dissolvi enim, et cum Christo esse, multo mélius est.

[Responsory8]
R. Senex Puerum portabat, Puer autem senem regebat: 
* Quem virgo concépit, virgo péperit, virgo post partum, quem génuit, adorávit.
V. Accípiens Simeon Puerum in mánibus, grátias agens benedíxit Dóminum.
R. Quem virgo concépit, virgo péperit, virgo post partum, quem génuit, adorávit.
&Gloria
R. Quem virgo concépit, virgo péperit, virgo post partum, quem génuit, adorávit.

[Lectio9]
Sed qui vult dimitti, véniat in templum, véniat in Jerúsalem, exspectet Christum Dómini, accípiat in mánibus Verbum Dei, complectátur opéribus velut quibusdam suæ fidei brácchiis: tunc dimittétur, ut non vídeat mortem, qui víderit Vitam. Vides uberem in omnes grátiam, Dómini generatióne diffúsam, et prophetíam incredulis negatam esse, non justis. Ecce et Simeon prophétat, in ruínam et resurrectiónem plurimórum venisse Dóminum Jesum Christum, ut justórum iniquorúmque mérita discernat ; et pro nostrórum qualitate factórum, judex verus et justus aut supplícia decernat aut præmia.
&teDeum

[Ant Laudes]
@:Ant Vespera 3:s/;;.*//g

[Capitulum Laudes]
@:Capitulum Vespera

[Ant 2]
Cum inducerent * púerum Jesum paréntes ejus, accépit eum Simeon in ulnas suas, et benedíxit Deum, dicens: Nunc dimittis servum tuum in pace.

[Lectio Prima]
!Mal 3:4
v. Et placébit Dómino sacrifícium Juda et Jerúsalem sicut dies sæculi et sicut anni antiqui, dicit Dóminus omnípotens.

[Capitulum Tertia]
@:Capitulum Vespera

[Capitulum Sexta]
!Mal 3:1-2
v. Ecce véniet, dicit Dóminus exercituum: et quis póterit cogitare diem adventus ejus, et quis stabit ad vidéndum eum? Ipse enim quasi ignis conflans, et quasi herba fullonum.
$Deo gratias

[Capitulum Nona]
@:Lectio Prima
$Deo gratias

[Ant Vespera 3]
Símeon justus * et timorátus exspectábat redemptiónem Israël, et Spíritus Sanctus erat in eo.;;109
Responsum accépit Simeon * a Spíritu Sancto, non visúrum se mortem, nisi vidéret Dóminum.;;112
Accípiens Simeon * Púerum in mánibus, grátias agens benedíxit Dóminum.;;121
Lumen ad revelatiónem Géntium, * et glóriam plebis tuæ Israël.;;126
Obtulérunt * pro eo Dómino par túrturum aut duos pullos columbárum.;;147

[Versum 3]
@:Versum 1

[Ant 3]
Hodie * beáta Virgo Maria púerum Jesum præsentávit in templo, et Simeon replétus Spíritu Sancto accépit eum in ulnas suas, et benedíxit Deum in ætérnum.
