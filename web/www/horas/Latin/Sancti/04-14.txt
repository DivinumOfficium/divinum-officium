[Rank]
S. Justini Martyris;;Duplex;;3;;vide C2

[Rule]
vide C2;
9 lectiones
Lectio1 Quad

[Oratio]
Deus, qui per stultitiam crucis, eminentem Jesu Christi scientiam beatum Justinum Martyrem mirabiliter docuisti: ejus nobis intercessione concede; ut, errorum circumventione depulsa, fidei firmitatem consequamur.
$Per eumdem

[Commemoratio]
!Commemoratio Mart. Tiburtii, Valeriani et Maximi.
@Commune/C3:Oratio proper
(sed tempore paschali) @Sancti/04-14-com-tp:Oratio proper
v. Oremus.
Præsta, quǽsumus, omnipotens Deus: ut qui sanctorum Martyrum tuorum Tiburtii, Valeriani et Maximi solemnia colimus: eorum etiam virtutes imitemur.
$Per Dominum

[Lectio1]
@Commune/C3:Lectio1

[Lectio2]
@Commune/C3:Lectio2

[Lectio3]
@Commune/C3:Lectio3

[Lectio4]
Justinus Prisci filius ex Græco genere Flaviæ Neapolis in Syria Palæstina natus, adolescentiam in litterarum omnium studiis transegit. Vir factus adeo philosophiæ amore correptus est, ut ad veritatem assequendam, quotquot aderant philosophorum sectis nomen dederit, eorumque præcepta scrutatus sit. Cum in his fallacem tantum sapientiam erroremque reperisset, superna illustratione per senem quemdam ignotum, aspectuque venerabilem edoctus, veræ christianæ fidei philosophiam amplexus est. Hinc sacræ Scripturæ libros diu noctuque præ manibus habens, ita ex eorum meditatione divinus ignis in anima ejus exarsit, ut ea qua pollebat eruditionis vi, eminentem Jesu Christi scientiam adeptus, plurima conscripserit volumina ad christianam fidem exponendam, magisque propagandam.

[Lectio5]
Inter præclarissima Justini opera binæ eminent fidei christianæ apologiæ, quas cum coram senatu, imperatoribus Antonino Pio, ejusque filiis, nec non Marco Antonino Vero, et Lucio Aurelio Commodo Christi asseclas sævissime divexantibus porrexisset, eamdemque fidem disputando strenue propugnasset, obtinuit ut a Christianorum cæde publico principum edicto temperatum fuerit. Verum Justino haud parcitum est Nam Crescentis Cynici, cujus vitam et mores nefarios redarguerat, insidiis accusatus, a satellitibus comprehensus est Adductus autem ad Romæ præsidem nomine Rusticum, cum hic ab eo quæsivisset quænam essent Christianorum præcepta, hanc bonam confessionem coram multis testibus confessus est: Rectum dogma, quod nos christiani homines cum pietate servamus, hoc est: ut Deum unum existimemus factorem atque creatorem omnium quæ videntur, quæque corporeis oculis non cernuntur; et Dominum Jesum Christum Dei Filium confiteamur olim a prophetis prænuntiatum, qui et humani generis judex venturus est

[Lectio6]
Quoniam Justinus in prima sua apologia palam exposuerat quomodo Christiani convenirent ad sacra celebranda, et quænam fuerint sacri hujus conventus mysteria ad repellendas ethnicorum calumnias, exquisivit ab eo præses in quonam loco conveniret ipse et ceteri hujus Urbis Christifideles. Justinus autem reticens conventuum loca, ne sancta et fratres proderet canibus, domicilium tantum suum indicavit, ubi manere, et discipulos excolere solebat penes celebrem titulum Pastoris in ædibus Pudentis. Demum præses optionem ei dedit vel ut diis sacrificaret, vel per totum corpus flagellis cædi perferret. Cum invictus fidei vindex assereret se in votis semper habuisse cruciatus perpeti propter Dominum Jesum Christum, a quo magnam in cælis mercedem consequi exspectabat, præses in eum capitalem sententiam pronuntiavit. Itaque mirabilis philosophus Deum collaudans, post verbera, fuso pro Christo sanguine, glorioso martyrio coronatus est. Quidam vero fideles clam illius sustulerunt corpus, et in loco idoneo condiderunt. Leo decimus tertius Pontifex maximus eiusdem Officium et Missam ab universa Ecclesia celebrari præcepit.

[Lectio7]
Lectio sancti Evangelii secundum Lucam.
!Luc 12:2-8
In illo tempore: Dixit Jesus discipulis suis: Nihil opertum est quod non reveletur: neque absconditum, quod non sciatur. Et reliqua.
_
Homilia sancti Joannis Chrysostomi.
!Homil. in cap. x. Matth. v. 26. et sequ.
Nihil est opertum quod non revelabitur, nec occultum quod non scietur. Quod autem dicit hujusmodi est: Sufficit quidem vobis ad consolationem si ego Magister et Dominus consors sim conviciorum. Si vero adhuc doletis hæc audientes, illud quoque animo reputate, vos non multum postea ab hac suspicione liberatum iri. Cur enim id ægre fertis? quia præstigiatores et deceptores vos vocant? At paululum exspectate, et servatores benefactoresque orbis vos prædicabunt omnes. At enim tempus illa omnia, quæ subobscura erant, revelabit, et illorum calumniam deteget, virtutemque vestram conspicuam reddet. Cum enim ex rebus ipsis comprobabimini salvatores esse et benefici, et omni virtute conspicui, illorum dictis homines non attendent, sed rei veritati: ac illi quidem sycophantæ, mendaces, maledici, vos vero ipso sole splendidiores deprehendemini: Multum quippe temporis spatium vos notos reddet, prædicabit, et tuba clariorem emittet vocem, vestræque virtutis testes universos homines exhibebit. Ne itaque ea, quæ nunc dicuntur, vos dejiciant, sed spes futurorum bonorum erigat. Non possunt enim ea, quæ ad vos spectant, occultari.

[Lectio8]
Deinde postquam illos omni angore, timore et sollicitudine liberavit, et probris omnibus superiores reddidit, demum illos opportune de libertate prædicandi alloquitur; nam dicit: Quod dico vobis in tenebris, dicite in lumine; et quod in aure auditis, prædicate super tecta. Quamquam non erant tenebræ cum hæc diceret, neque ad aurem loquebatur: sed hæc hyperbolice dicta sunt. Quia enim solos alloquebatur, et in parvo Palæstinæ angulo, ideo dicit: In tenebris et In aure, hunc loquendi modum comparans cum loquendi fiducia, qua illos postea instructurus erat. Ne in una, duabus tribusque civitatibus, sed per totum orbem prædicate, terram mareque peragrantes, habitatam, non habitatam, ac tyrannis, populis, philosophis, rhetoribus cum magna fiducia omnia dicite. Ideo dixit super tecta et in lumine sine ullo subterfugio, et cum omni libertate.

[Lectio93]
!Commemoratio de sanctis Mart. Tiburtio, Valeriano et Maximo.
Valerianus Romanus, nobili genere ortus, Alexandro Severo imperatore, hortatu beatæ Cæciliæ Virginis, quam sibi pari nobilitate uxorem desponderat, una cum Tiburtio fratre a sancto Urbano Papa baptizatur. Quos ubi præfectus Urbis Almachius Christianos esse cognovit, et patrimonio pauperibus distributo, Christianorum corpora sepelire; accersitos graviter reprehendit: atque ubi Christum Deum constanter confitentes deos autem dæmoniorum inania simulacra prædicantes videt, virgis cædi jubet. Sed cum verberibus cogi non possent, ut Jovis simulacrum venerarentur, immo fortes in fidei veritate permanerent, ad quartum ab Urbe lapidem securi feriuntur. Quorum virtutem admiratus Maximus præfecti cubicularius, qui eos ad supplicium perduxerat, Christianum se esse professus est, cum multis præterea præfecti ministris: qui paulo post plumbatis contusi, omnes ex diaboli ministris, Christi Domini Martyres evaserunt.
&teDeum

[Lectio94]
Justínus, Prisci fílius, ex Græco génere Fláviæ Neápolis in Syria Palæstína natus, ádeo philosophíæ amóre corréptus est, ut ad veritátem assequéndam, quotquot áderant, philosophórum sectis nomen déderit. In quibus tamen cum fallácem tantum sapiéntiam reperísset, supérna illustratióne edóctus, christiánæ fídei philosophíam ampléxus est. Hinc sacræ Scriptúræ libros diu noctúque versans ibíque eminéntem Jesu Christi sciéntiam adéptus, plura conscrípsit ad christiánam fidem exponéndam magísque propagándam; quæ inter binæ præstant pro fide christiána apologíæ. Quas cum imperatóribus Antoníno Pio ejúsque fíliis porrexísset, et fidem disputándo strénue propugnásset, obtínuit, ut a Christianórum cæde público príncipem edícto temperarétur. Ipse tamen Crescéntis Cynici, cujus et ímpios mores redargúerat, insídiis accusátus, a satellítibus captus est; et ad Rústicum præféctum addúctus, cum in confessióne fídei strénue permanéret, cápitis damnátus, glorióso martyrio coronátus occúbuit.
&teDeum
