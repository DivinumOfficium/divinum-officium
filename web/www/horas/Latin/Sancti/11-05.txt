[Rank](rubrica 1570 aut rubrica 1910 aut rubrica divino)
Quinta die infra Octavam Omnium Sanctorum;;Semiduplex;;2;;vide Sancti/11-01

[Rule]
vide Sancti/11-01;
9 lectiones
Quorum Festum 

[Lectio4]
De Sermone sancti Bedæ Venerabilis Presbýteri
!Ex Sermone 18 de Sanctis
Ad hanc igitur operum salutarium delectet nos pervenire palmam. Libenter ac~
prompte certemus, omnes in agone justitiæ Deo et Christo spectante curramus; et~
qui sæculo et mundo majores esse jam cœpimus, cursum nostrum nulla sæculi~
cupiditate tardemus. Si expeditos, si celeres in operis agone currentes dies nos~
ultimus invenerit, nusquam Dominus meritis nostris deerit remunerator.

[Lectio5]
Qui coronam in persecutione purpuream pro passione donabit, ipse in pace~
vincentibus pro justitiæ meritis dabit et candidam. Nam nec Abraham, nec Isaac,~
nec Jacob occisi sunt; et tamen fidei et justitiæ meritis honorati inter~
patriarchas primi esse meruerunt: ad quorum congregatur convivium quisquis~
fidelis, et justus, et laudabilis invenitur. Memores esse debemus, voluntatem~
non nostram, sed Dei facere debere: quia qui fecerit ejus voluntatem, manet in~
æternum, quomodo et ille manet in æternum.

[Lectio6]
Quapropter, carissimi, mente integra, fide firma, virtute robusta, caritate~
perfecta, parati ad omnem voluntatem Dei simus, conservantes fortiter Dominica~
mandata, in simplicitate innocentiam, in caritate concordiam, modestiam in~
humilitate, diligentiam in administratione, vigilantiam in adjuvandis~
laborantibus, misericordiam in fovendis pauperibus, in defendenda veritate~
constantiam, in disciplinæ severitate censuram, ne aliquid ad exemplum bonorum~
factorum desit in nobis. Hæc sunt enim vestigia quæ nobis Sancti quique~
revertentes in patriam reliquerunt, ut illorum semitis inhærentes, sequeremur~
et gaudia.

[Lectio7]
Léctio sancti Evangélii secúndum Matthǽum
!Matt 5:1-12
In illo témpore: Videns Jesus turbas, ascendit in montem, et cum sedisset,~
accesserunt ad eum discipuli ejus. Et réliqua.
_
De Homilia sancti Augustíni Epíscopi
!Liber 1 de Sermone Domini in monte, cap. 3 et 4
Itaque in hoc tertio gradu, in quo scientia est, lugetur amissio summi boni,~
quia inhæretur extremis. In quarto autem gradu labor est: ubi vehementer~
incumbitur, ut sese animus avellat ab eis quibus pestifera dulcedine innexus~
est. Hic ergo esuritur et sititur justitia, et multum necessaria est fortitudo:~
quia non relinquitur sine dolore, quod cum delectatione retinetur. Quinto autem~
gradu perseverantibus in labore datur evadendi consilium: quia, nisi quisque~
adjuvetur a superiore, nullo modo sibi est idoneus, ut sese tantis miseriarum~
implicamentis expediat. Est autem justum consilium, ut qui se a potentiori~
adjuvari vult, adjuvet et infirmiorem, in quo est ipse potentior. Itaque, Beati~
misericordes: quia ipsorum miserebitur Deus.

[Lectio8]
Sexto gradu est cordis munditia de bona conscientia bonorum operum, valens ad~
contemplandum summum illud bonum, quod solo puro et sereno intellectu cerni~
potest. Postremo est septima ipsa sapientia, id est, contemplatio veritatis,~
pacificans totum hominem, et suscipiens similitudinem Dei, quæ ita concluditur:~
Beati pacifici: quoniam ipsi filii Dei vocabuntur. Octava tamquam ad caput redit,~
quia consummatum perfectumque ostendit et probat. Itaque in prima et in octava~
nominatum est regnum cælorum: Beati pauperes spiritu: quoniam ipsorum est~
regnum cælorum; et, Beati qui persecutionem patiuntur propter justitiam:~
quoniam ipsorum est regnum cælorum.

[Lectio9]
Cum jam dicitur: Quis nos separabit a caritate Christi? Tribulatio, an angustia,~
an persecutio, an fames, an nuditas, an periculum, an gladius? Septem sunt ergo,~
quæ perficiunt: nam octava clarificat, et quod perfectum est, demonstrat, ut~
per hos gradus perficiantur et ceteri, tamquam a capite rursum exordiens.~
Videtur ergo mihi étiam septiformis operatio Spiritus sancti, de qua Isaias~
loquitur, his gradibus sententiisque congruere. Sed interest ordinis: nam ibi~
enumeratio ab excellentioribus cœpit, hic vero ab inferioribus. Ibi namque~
incipit a sapientia Dei, et desinit ad timorem Dei: sed initium sapientiæ timor~
Domini est.
&teDeum
