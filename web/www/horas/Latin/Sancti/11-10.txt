[Rank]
S. Andreae Avellini Confessoris;;Duplex;;3;;vide C5

[Rule]
vide C5;
9 lectiones

[Oratio]
Deus, qui in corde beati Andreae Confessoris tui, per arduum quotidie in virtutibus proficiendi votum, admirabiles ad te ascensiones disposuisti: concede nobis, ipsius meritis et intercessione, ita eiusdem gratiae participes fieri; ut perfectiora semper exsequentes, ad gloriae tuae fastigium feliciter perducamur.
$Per Dominum

[Lectio4]
Andreas Avellinus, dictus antea Lancellottus, apud Castrum Novum Lucaniae pagum natus, inter ipsa infantiae primordia, futurae sanctitatis non obscura praebuit indicia. Adolescens ad litteras addiscendas paterna e domo egressus, lubricam illius aetatis semitam inter bonarum artium studia ita peregit, ut sapientiae initium quod est timor Domini, ob oculos potissimum habere numquam praetermiserit. Cum egregia proinde forma eximium castitatis studium conjunxit, quo impudicas saepe mulierum insidias elusit, interdum etiam apertam vim propulsavit. Clericali militiae jam pridem adscriptus, Neapolim se contulit, ut legalibus disciplinis vacaret, ibique jurisprudentiae lauream adeptus, atque interea ad sacerdotalem dignitatem evectus causarum patrocinia in foro dumtaxat ecclesiastico, proque privatis quibusdam personis, juxta sacrorum canonum sanctiones agere coepit. Verum cum aliquando inter causam agendam leve ei mendacium excidisset, mox vero fortuita sacrarum Scripturarum lectione in illa verba incidisset: Os, quod mentitur, occidit animam; tanto ejus culpae dolore ac poenitentia correptus est, ut statim ab ejusmodi vitae instituto sibi recedendum esse duxerit. Itaque, abdicatis forensibus curis se totum divino cultui sacrisque ministeriis mancipavit. Cumque ecclesiasticae virtutis exemplis emineret, sanctimonialium regimini a tunc exsistente archiepiscopo Neapolitano praefectus fuit. Quo in munere cum pravorum hominum odia subesset, primo quidem intentatae sibi necis periculum declinavit; mox vero per sicarium tribus in facie acceptis vulneribus, injuriae atrocitatem aequo animo pertulit. Tunc perfectioris vitae desiderio flagrans, ut inter Clericos Regulares adscriberetur, suppliciter postulavit, votique compos factus, ob ingentem, quo aestuabat, crucis amorem, ut sibi Andreae nomen imponeretur, precibus impetravit.

[Lectio5]
Arctioris itaque vitae curriculum alacri studio ingressus, in eas maxime virtutis exercitationes incubuit, ad quas sese arduis etiam emissis votis obstrinxit, altero scilicet suae ipsius voluntati jugiter obsistendi, altero vero in via christianae perfectionis semper ulterius progrediendi. Regularis disciplinae cultor assiduus, et in ea promovenda, cum aliis praeesset, studiosissimus fuit. Quidquid ab instituti sui officii et regulae praescripto supererat temporis, orationi et animarum saluti tribuebat. In confessionibus excipiendis mira ejus pietas et prudentia enituit: vicos et oppida Neapoli finitima evangelicis ministeriis magno cum animarum lucro frequens lustrabat. Quam ardentem erga proximos sancti viri caritatem signis etiam Dominus illustravit. Cum enim intempesta nocte ab audita aegri confessione domum rediret, ac pluviae ventorumque vis praelucentem facem exstinxisset, non solum ipse cum sociis inter effusissimos imbres nihil malefactus est: verum etiam, inusitato splendore e suo corpore mirabiliter emicante, sociis inter densissimas tenebras iter monstravit. Abstinentia et patientia, nec non abjectione atque odio sui summopere praestitit. Necem fratris filio illatam imperturbato animo tulit, ac suos ab omni ulciscendi cupiditate compescuit, imo etiam pro interfectoribus opem et misericordiam judicum imploravit.

[Lectio6]
Pluribus in locis Clericorum Regularium ordinem propagavit, eorumque domicilia Mediolani et Placentiae instituit. Illius operam sanctus Carolus Borromaeus, et Paulus de Aretio Clericus Regularis, Cardinales, quibus erat acceptissimus, in pastoralis muneris curis adhibuerunt. Deiparam Virginem singulari amore et cultu prosequebatur. Angelorum colloquio perfrui meruit, quos, cum divinas laudes persolveret, e regione concinentes se audisse testatus est. Denique post heroica virtutum exempla, prophetiae quoque dono illustris, quo et secreta cordium, et absentia, et futura prospexit, annis gravis, et laboribus fractus, ad aram celebraturus in verbis illis tertio repetitis: Introibo ad altare Dei, repentino apoplexiae morbo correptus est; mox sacramentis rite munitus, placidissime inter suos animam efflavit. Ejus corpus Neapoli in ecclesia sancti Pauli ad haec usque tempora eo frequentissimo populi concursu colitur, quo fuit elatum. Illum denique insignibus in vita et post mortem miraculis clarum Clemens undecimus Pontifex Maximus solemni ritu sanctorum catalogo adscripsit.

[Lectio94]
Andr�as Avell�nus, dictus ante Lancell�ttus, apud Castrum Novum Luc�ni� natus, Ne�poli l�uream jurisprud�nti� ad�ptus et sacerd�tio auctus, caus�rum patroc�nia, in foro dumt�xat ecclesi�stico, �gere c�pit. Sed, cum aliqu�ndo inter causam ag�ndam leve ei mend�cium excid�sset et in ea Script�r� verba incid�sset: Os, quod ment�tur, occ�dit �nimam; ejus culp� dol�re corr�ptus for�nsibus curis valed�xit atque, ut inter Cl�ricos regul�res adscriber�tur suppl�citer postul�vit. Voti compos factus, ob ing�ntem, quo �stu�bat, crucis am�rem, ut sibi Andr�� nomen imponer�tur, pr�cibus impetr�vit. Abstin�ntia et pati�ntia, nec non abjecti�ne atque �dio sui summ�pere pr�stitit. Cleric�rum regul�rium �rdinem mir�fice propag�vit. De�param V�rginem singul�ri am�re et cultu prosequeb�tur. Post her�ica virt�tem ex�mpla, annis gravis et fractus lab�ribus. Missam celebrat�rus, in verbis illis t�rtio repet�tis: Intro�bo ad alt�re Dei, apopl�ctico morbo corr�ptus, mox sacram�ntis mun�tus, pl�cide exspir�vit.
&teDeum
