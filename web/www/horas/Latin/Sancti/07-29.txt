[Rank]
S. Marthæ Virginis;;Semiduplex;;2.2;;vide C6b

[Rank] (rubrica 196)
S. Marthæ Virginis;;Semiduplex;;3;;vide C6b

[Rule]
vide C6b;
9 lectiones;

[Oratio]
@Commune/C6b::s/N\./Marthæ/

[Lectio4]
Martha, nobílibus et copiosis paréntibus nata, sed Christi Dómini hospítio clarior, post ejus ascénsum in cælum, cum fratre, sorore, et Marcella pedíssequa, ac Maximino, uno ex septuagínta duobus discípulis Christi Dómini, qui totam illam domum baptizaverat, multisque aliis Christiánis, comprehensa a Judæis, in navem sine velo ac remigio impónitur, vastissimóque mari ad certum naufragium committitur. Sed navis, Deo gubernante, salvis ómnibus, Massiliam appulsa est.

[Lectio5]
Eo miraculo et horum prædicatióne, primum Massilienses, mox Aquenses ac finítimæ gentes in Christum credidérunt; Lazarusque Massiliensium et Maximinus Aquensium epíscopus creatur. Magdalena vero, assueta oratióni et pédibus Dómini, ut optima parte contemplandæ cæléstis beatitúdinis, quam elégerat, fruerétur, in vastam altíssimi montis spelúncam se cóntulit; ubi trigínta annos vixit, ab omni hóminum consuetúdine disjuncta, quotidiéque per id tempus ad audiendas cæléstium laudes in altum ab Angelis elata.

[Lectio6]
Martha autem, mirábili vitæ sanctitáte et caritate, ómnium Massiliensium ánimis in sui amórem et admiratiónem adductis, in locum a viris remotum cum aliquot honestíssimis féminis se recepit; ubi summa cum laude pietátis et prudéntiæ diu vixit, ac demum, morte sua multo ante prædicta, miraculis clara migrávit ad Dóminum, quarto Kalendas Augusti. Cujus corpus apud Tarascum magnam habet veneratiónem.

[Lectio94]
Martha, nobílibus et copiósis paréntibus nata, sed Christi Dómini hospítio clárior, post ejus ascénsum in cælum, cum fratre, soróre multísque áliis Christiánis comprehénsa a Judǽis et in navem sine velo ac remígio impósita, Massíliam appulísse tráditur. Eo miráculo et horum prædicatióne Massiliénses et finítimæ gentes in Christum credidérunt. Martha autem, mirábili vitæ sanctitáte et caritáte ómnium Massiliénsium ánimis in sui amórem et admiratiónem addúctis, in locum a viris remótum cum áliquot honestíssimis féminis se recépit; ubi summa cum laude pietátis et prudéntiæ diu vixit, ac demum, morte sua multo ante prædícta, miráculis clara migrávit ad Dóminum.
&teDeum

[Lectio7]
Léctio sancti Evangélii secúndum Lucam
!Luc 10:38-42
In illo témpore: Intrávit Jesus in quoddam castéllum; et múlier quædam, Martha nómine, excépit illum in domum suam. Et réliqua.
_
Homilía sancti Augustíni Epíscopi
!Sermo 20 de Verbis Domini
Verba Dómini nostri Jesu Christi, quæ modo ex Evangélio recitáta sunt, ádmonent nos, esse unum aliquid quo tendámus, quando in hujus sæculi multitúdine laboramus. Téndimus autem adhuc peregrinántes, nondum manéntes; adhuc in via, nondum in pátria; adhuc desiderándo, nondum fruéndo. Tamen tendámus, et sine pigrítia et sine intermissióne tendámus, ut aliquándo perveníre valeamus. Martha et Maria duæ sorores erant, ambæ non solum carne, sed étiam religióne germanæ; ambæ Dómino adhæsérunt, ambæ Dómino in carne præsénti concorditer serviérunt.

[Lectio8]
Suscépit eum Martha, sicut solent súscipi peregrini; sed tamen suscépit famula Dóminum, ægra Salvatórem, creatura Creatórem. Suscépit autem spíritu pascenda, in carne pascéndum. Voluit enim Dóminus formam servi accípere, et, accepta forma servi, in illa pasci a servis, dignatióne, non conditione. Nam et ista dignátio fuit, se præbére pascéndum. Habebat carnem, in qua esuriret quidem, et sitiret; sed nescítis, quia in erémo esuriénti Angeli ministrábant? Ergo quod pasci vóluit, pascénti præstitit. Quid autem mirum, si et de sancto Elía præstitit víduæ, quem prius, corvo ministrante, pascebat? Numquid pascéndo defécerat, quando ad víduam mittebat? Nequaquam, sed religiosam víduam, per obsequium exhibitum servo suo, benedicere disponebat.

[Lectio9]
Sic ergo susceptus est Dóminus, tamquam hospes, qui in sua propria venit, et sui eum non recepérunt; sed quotquot recepérunt eum, dedit eis potestátem fílios Dei fíeri, adoptans servos et liberos fáciens, rédimens captivos et fáciens coheredes. Ne quis tamen vestrum fórsitan dicat: O beáti, qui Christum suscipere in domum propriam meruérunt! Noli dolére, noli murmurare quia tempóribus natus es, quando jam Dóminus non vides in carne. Non tibi ábstulit istam dignatiónem. Cum uni, inquit, ex minimis meis fecistis, mihi fecistis. Hæc de Dómino pascéndo in carne, sed pascénte in spiritu, pauca pro témpore dixérimus.
&teDeum
