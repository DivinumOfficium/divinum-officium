[Rank]
S. Marthae Virginis;;Semiduplex;;2;;vide C6

[Rank1960]
S. Marthae Virginis;;Semiduplex;;3;;vide C6

[Rule]
vide C6;
9 lectiones;

[Oratio]
Exaudi nos, Deus, salutaris noster: ut sicut de beatae Marthae Virginis tuae festivitate gaudemus; ita piae devotionis erudiamur affectu.
$Per Dominum

[Hymnus Matutinum]
@Commune/C6:Hymnus Matutinum 1

[Lectio4]
Martha nobilibus et copiosis parentibus nata, sed Christi Domini hospitio clarior, post ejus ascensum in caelum, cum fratre, sorore, et Marcella pedissequa, ac Maximino, uno ex septuaginta duobus discipulis Christi Domini, qui totam illam domum baptizaverat, multisque aliis Christianis, comprehensa a Judaeis, in navem sine velo ac remigio imponitur, vastissimoque mari ad certum naufragium committitur: Sed navis, Deo gubernante, salvis omnibus Massiliam appulsa est.

[Lectio5]
Eo miraculo et horum praedicatione, primum Massilienses mox Aquenses, ac finitimae gentes in Christum crediderunt Lazarusque Massiliensium, et Maximinus Aquensium episcopus creatur. Magdalena vero assueta orationi et pedibus Domini, ut optima parte contemplandae caelestis beatitudinis, quam elegerat, frueretur, in vastam altissimi montis speluncam se contulit: ubi triginta annos vixit, ab omni hominum consuetudine disjuncta quotidieque per id tempus ad audiendas caelestium laudes in altum ab Angelis elata.

[Lectio6]
Martha autem, mirabili vitae sanctitate et caritate, omnium Massiliensium animis in sui amorem et admirationem adductis, in locum a viris remotum cum aliquot honestissimis feminis se recepit: ubi summa cum laude pietatis et prudentiae diu vixit: ac demum, morte sua multo ante praedicta, miraculis clara migravit ad Dominum, quarto Kalendas Augusti. Cujus corpus apud Tarascum magnam habet venerationem.

[Lectio7]
Lectio sancti Evangelii secundum Lucam.
!Luc 10:38-42
In illo tempore: Intravit Jesus in quoddam castellum: et mulier quaedam, Martha nomine, excepit illum in domum suam. Et reliqua.
_
Homilia sancti Augustini Episcopi.
!Serm. 20. de Verbis Domini.
Verba Domini nostri Jesu Christi, quae modo ex Evangelio recitata sunt, admonent nos, esse unum aliquid quo tendamus, quando in hujus saeculi multitudine laboramus. Tendimus autem adhuc peregrinantes, nondum manentes: adhuc in via, nondum in patria: adhuc desiderando, nondum fruendo. Tamen tendamus, et sine pigritia et sine intermissione tendamus, ut aliquando pervenire valeamus. Martha et Maria duae sorores erant, ambae non solum carne, sed etiam religione germanae: ambae Domino cohaeserunt, ambae Domino in carne praesenti concorditer servierunt.

[Lectio8]
Suscepit eum Martha, sicut solent suscipi peregrini: sed tamen suscepit famula Dominum, aegra Salvatorem, creatura Creatorem. Suscepit autem spiritu pascenda, in carne pascendum. Voluit enim Dominus formam servi accipere, et accepta forma servi in illa pasci a servis, dignatione, non conditione. Nam et ista dignatio fuit, se praebere pascendum. Habebat carnem, in qua esuriret quidem et sitiret: sed nescitis, quia in eremo esurienti Angeli ministrabant? Ergo quod pasci voluit, pascenti praestitit. Quid autem mirum, si et de sancto Elia praestitit viduae, quem prius, corvo ministrante, pascebat? Numquid pascendo defecerat, quando ad viduam mittebat? Nequaquam, sed religiosam viduam per obsequium exhibitum servo suo, benedicere disponebat.

[Lectio9]
Sic ergo susceptus est Dominus tamquam hospes, qui in sua propria venit, et sui eum non receperunt: sed quotquot receperunt eum, dedit eis potestatem filios Dei fieri: adoptans servos, et liberos faciens: redimens captivos, et faciens coheredes. Ne quis tamen vestrum forsitan dicat: O beati, qui Christum suscipere in domum propriam meruerunt! Noli dolere, noli murmurare, quia temporibus natus es, quando jam Dominum non vides in carne. Non tibi abstulit istam dignationem- Cum uni, inquit, ex minimis meis fecistis, mihi fecistis. Haec de Domino pascendo in carne, sed pascente in spiritu, pauca pro tempore dixerimus.
&teDeum

[Lectio94]
Martha, nob�libus et copi�sis par�ntibus nata, sed Christi D�mini hosp�tio cl�rior, post ejus asc�nsum in c�lum, cum fratre, sor�re mult�sque �liis Christi�nis compreh�nsa a Jud�is et in navem sine velo ac rem�gio imp�sita, Mass�liam appul�sse tr�ditur. Eo mir�culo et horum pr�dicati�ne Massili�nses et fin�tim� gentes in Christum credid�runt. Martha autem, mir�bili vit� sanctit�te et carit�te �mnium Massili�nsium �nimis in sui am�rem et admirati�nem add�ctis, in locum a viris rem�tum cum �liquot honest�ssimis f�minis se rec�pit; ubi summa cum laude piet�tis et prud�nti� diu vixit, ac demum, morta sua multo ante pr�d�cta, mir�culis clara migr�vit ad D�minum.
&teDeum
