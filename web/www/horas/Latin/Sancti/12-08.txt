[Rank]
In Conceptione Immaculata Beatae Mariae Virginis;;Duplex I classis cum octava communi;;6.5;;ex C11

[Rank1960]
In Conceptione Immaculata Beatae Mariae Virginis;;Duplex I classis;;6;;ex C11

[Rule]
ex C11;
Psalmi Dominica
9 lectiones;
Psalmi Dominica
Antiphonas horas
Doxology=Nat

[Ant Vespera]
Tota pulchra * es, Maria, et macula originalis non est in te.;;109
Vestiméntum tuum * candidum quasi nix, et fácies tua sicut sol.;;112
Tu glória Jerusalem, * tu lætítia Israel, tu honorificéntia pópuli nostri.;;121
Benedicta es tu, * Virgo Maria, a Dómino Deo excélso præ ómnibus muliéribus super terram.;;126
Trahe nos, * Virgo immaculáta, post te currémus in odórem unguentórum tuórum.;;147

[Capitulum Vespera]
!Prov 8:22-24
v. Dóminus possedit me in inítio viárum suárum, antequam quidquam fáceret a principio. Ab ætérno ordináta sum, et ex antíquis antequam terra fieret. Nondum erant abyssi, et ego jam concepta eram.
$Deo gratias

[Versum 1]
V. Immaculáta Conceptio est hódie sanctæ Maríæ Vírginis.
R. Quæ serpentis caput vírgineo pede contrívit.

[Ant 1]
Beatam me dicent * omnes generatiónes, quia fecit mihi magna qui potens est, allelúja.

[Oratio]
Deus, qui per immaculátam Vírginis Conceptiónem dignum Fílio tuo habitáculum præparásti: quæsumus; ut qui ex morte ejusdem Fílii tui prævisa, eam ab omni labe præservásti, nos quoque mundos ejus intercessióne ad te perveníre concedas.
$Per eumdem

[Invit]
Immaculátam Conceptiónem Vírginis Maríæ celebrémus: * Christum ejus Fílium adorémus Dóminum.

[Hymnus Matutinum]
v. Præclara custos Vírginum,
Intacta mater Numinis,
Cælestis aulæ janua,
Spes nostra, cæli gáudium,
_
Inter rubeta lílium,
Columba formosíssima,
Virga e radíce gérminans
Nostro medelam vulneri.
_
Turris draconi impervia,
Amica stella naufragis,
Tuere nos a fraudibus,
Tuaque luce dirige.
_
Erroris umbras discute,
Syrtes dolósas amove,
Fluctus tot inter, deviis
Tutam reclude sémitam.
_
Jesu, tibi sit gloria,
Qui natus es de Vírgine,
Cum Patre et almo Spiritu,
In sempiterna sæcula.
Amen.

[Ant Matutinum]
Admirábile est * nomen tuum, Dómine, in univérsa terra, quia in Vírgine Maria dignum tibi habitáculum præparasti.;;8
In sole pósuit * Deus tabernáculum suum.;;18
In Conceptióne sua * accépit Maria benedictiónem a Dómino, et misericórdiam a Deo salutári suo.;;23
V. Deus omnípotens præcínxit me virtúte.
R. Et pósuit immaculátam viam meam.
Diffusa est * grátia in Conceptióne ejus, et speciósa appáruit inter filias hóminum.;;44
Adjuvit eam * Deus mane dilúculo; sanctificávit tabernáculum suum Altíssimus.;;45
Gloriósa * dicta sunt de te, cívitas Dei: fundávit te Dóminus in móntibus sanctis.;;86
V. In hoc cognóvi quóniam voluísti me.
R. Quóniam non gaudébit inimícus meus super me.
Sanctimónia et magnificéntia * in Conceptióne ejus: annuntiáte in ómnibus pópulis glóriam ejus.;;95
Lætámini, omnes, * in Dómino: et confitémini memóriæ sanctitátis ejus.;;96
Notum fecit * Dóminus opus suum: in conspéctu Géntium revelávit glóriam Genitrícis suæ.;;97
V. Exaltábo te, Dómine, quóniam suscepísti me.
R. Nec delectásti inimícos meos super me.

[Lectio1]
De libro Genesis
!Gen 3:1-5
1 Serpens erat callidior cunctis animantibus terrae quae fecerat Dominus~
Deus. Qui dixit ad mulierem: Cur praecepit vobis Deus ut non comederetis de omni~
ligno paradisi?
2 Cui respondit mulier: De fructu lignorum, quae sunt in paradiso, vescimur:
3 de fructu vero ligni quod est in medio paradisi, praecepit nobis Deus ne~
comederemus, et ne tangeremus illud, ne forte moriamur.
4 Dixit autem serpens ad mulierem: Nequaquam morte moriemini.
5 Scit enim Deus quod in quocumque die comederitis ex eo, aperientur oculi~
vestri, et eritis sicut dii, scientes bonum et malum.

[Responsory1]
R. Per unum hóminem peccátum in hunc mundum intrávit, in quo omnes peccavérunt. 
* Ne timeas, Maria, invenísti grátiam apud Deum.
V. Erípuit Dóminus ánimam tuam de morte, et contra inimícum factus est protéctor tuus.
R. Ne timeas, Maria, invenísti grátiam apud Deum.

[Lectio2]
!Gen 3:6-8
6 Vidit igitur mulier quod bonum esset lignum ad vescendum, et pulchrum oculis,~
aspectuque delectabile: et tulit de fructu illius, et comedit: deditque viro suo,~
qui comedit.
7 Et aperti sunt oculi amborum; cumque cognovissent se esse nudos, consuerunt~
folia ficus, et fecerunt sibi perizomata.
8 Et cum audissent vocem Domini Dei deambulantis in paradiso ad auram post~
meridiem, abscondit se Adam et uxor ejus a facie Domini Dei in medio ligni~
paradisi.

[Responsory2]
R. Transite ad me, omnes qui concupíscitis me: 
* Et narrábo vobis quanta fecit Deus ánimæ meæ.
V. Vivit Dóminus, quóniam adimplévit in me misericórdiam suam.
R. Et narrábo vobis quanta fecit Deus ánimæ meæ.

[Lectio3]
!Gen 3:9-15
9 Vocavitque Dominus Deus Adam, et dixit ei: Ubi es?
10 Qui ait: Vocem tuam audivi in paradiso, et timui, eo quod nudus essem, et~
abscondi me.
11 Cui dixit: Quis enim indicavit tibi quod nudus esses, nisi quod ex ligno de~
quo praeceperam tibi ne comederes, comedisti?
12 Dixitque Adam: Mulier, quam dedisti mihi sociam, dedit mihi de ligno, et~
comedi.
13 Et dixit Dominus Deus ad mulierem: Quare hoc fecisti? Quae respondit: Serpens~
decepit me, et comedi.
14 Et ait Dominus Deus ad serpentem: Quia fecisti hoc, maledictus es inter omnia~
animantia, et bestias terrae: super pectus tuum gradieris, et terram comedes~
cunctis diebus vitae tuae.
15 Inimicitias ponam inter te et mulierem, et semen tuum et semen illius: ipsa~
conteret caput tuum, et tu insidiaberis calcaneo ejus.

[Responsory3]
R. Electa mea cándida sicut nix in Líbano; sicut favus distillans lábia ejus: 
* Mel et lac sub lingua illíus.
V. Veni de Líbano, sponsa mea, veni, coronáberis coróna gratiárum.
R. Mel et lac sub lingua illíus.
&Gloria
R. Mel et lac sub lingua illíus.

[Lectio4]
Sermo sancti Hieronymi Presbyteri.
!De Assumptióne B. M. V.
Qualis et quanta esset beáta et gloriósa semper Virgo Maria, ab Angelo divínitus declarátur, cum dícitur: Ave, grátia plena; Dóminus tecum: benedicta tu in muliéribus.  Tálibus namque decebat Vírginem oppignorari munéribus, ut esset grátia plena, quæ dedit cælis glóriam, terris Dóminum, pacemque refudit, fidem Géntibus, finem vitiis, vitæ ordinem, móribus disciplínam. Et bene plena, quia ceteris per partes præstátur; Maríæ vero simul se tota infudit plenitúdo gratiæ. Vere plena, quia etsi in sanctis Pátribus et Prophetis grátia fuisse creditur, non tamen eátenus plena; in Mariam vero totius gratiæ, quæ in Christo est, plenitúdo venit, quamquam áliter. Et ideo inquit: Benedicta tu in muliéribus; id est plus benedicta quam omnes mulieres. Ac per hoc quidquid maledictiónis infusum est per Hevam, totum ábstulit benedíctio Maríæ. De ipsa Sálomon in Cánticis, quasi in laudem ejus, Veni, inquit, columba mea, immaculáta mea. Jam enim hiems tránsiit, imber ábiit et recéssit. Ac deinde inquit: Veni de Líbano, veni, coronáberis.

[Responsory4]
R. Ego ex ore Altíssimi prodívi, primogenita ante omnem creaturam: ego feci in cælis, ut orirétur lumen indeficiens. 
* Nondum erant abyssi, et ego jam concepta eram.
V. Deus enim creávit me in justítia, et apprehéndit manum meam, et servávit me.
R. Nondum erant abyssi, et ego jam concepta eram.

[Lectio5]
Non immérito ígitur veníre de Líbano jubétur, quia Líbanus candidátio interpretátur.  Erat enim candidáta multis meritórum virtútibus, et dealbáta nive candidior, Spíritus Sancti munéribus, simplicitátem colúmbæ in ómnibus repræsentans: quóniam, quidquid in ea gestum est, totum puritas et simplicitas, totum véritas et grátia fuit; totum misericórdia et justítia, quæ de cælo prospéxit: et ideo immaculáta, quia in nullo corrupta. Circúmdedit enim virum in útero, sicut Jeremías sanctus testátur, et non aliunde accépit. Faciet, inquit, Dóminus novum super terram, et mulier circúmdabit virum.  Vere novum, et ómnium novitátum superéminens novitas virtútum, quando Deus (quem ferre non potest mundus, neque vidére áliquis, ut vívere possit) sic ingréssus est hospitium ventris, ut corporis claustrum nesciret; sicque gestatus, ut totus Deus in eo esset; et sic exívit inde, ut esset (sicut Ezéchiel fatétur) porta omnino clausa.  Unde canitur in eisdem Canticis de ea: Hortus conclusus, fons signátus, emissiónes tuæ paradisus. Vere hortus deliciárum, in quo cónsita sunt univérsa florum genera, et odoraménta virtútum; sicque conclusus, ut nesciat violari, neque corrumpi ullis insidiárum fraudibus.  Fons itaque signátus sigillo totius Trinitátis.

[Responsory5]
R. Nihil inquinátum in eam incurrit: 
* Candor est lucis ætérnæ et speculum sine macula.
V. Est enim hæc speciosior sole, et luci comparáta invenítur purior.
R. Candor est lucis ætérnæ et speculum sine macula.

[Lectio6]
Ex Actis Pii Papae noni
_
Deíparæ autem Vírginis in sua Conceptióne de teterrimo humani generis hoste victoriam, quam divina elóquia, veneranda traditio, perpetuus Ecclésiæ sensus, singuláris episcopórum ac fidelium conspirátio, insígnia quoque summórum Pontificum acta atque constitutiónes mirifice jam illustrábant, Pius nonus Pontifex maximus totius Ecclésiæ votis annuens státuit supremo suo atque infallibili oraculo solemniter proclamáre.  Itaque sexto Idus Decembris anni millesimi octingéntesimi quinquagesimi quarti in basilica Vaticana, ingénti sanctæ Romanæ Ecclésiæ Patrum Cardinalium et Episcopórum ex dissitis etiam regiónibus astante cœtu, universoque plaudénte orbe, solemniter pronuntiávit et definívit: Doctrinam quæ tenet beatíssimam Vírginem Mariam in primo instanti suæ Conceptiónis fuisse, singulari Dei privilegio, ab omni originalis culpæ labe præservatam immunem, esse a Deo revelatam, ac proinde ab ómnibus fidelibus firmiter constanterque credéndam.

[Responsory6]
R. Signum magnum appáruit in cælo: Mulier amícta sole, et luna sub pédibus ejus, 
* Et in cápite ejus coróna stellárum duódecim.
V. Induit eam Dóminus vestiméntis salútis, indumento justítiæ, et quasi sponsam ornávit eam monílibus suis.
R. Et in cápite ejus coróna stellárum duódecim.
&Gloria
R. Et in cápite ejus coróna stellárum duódecim.

[Lectio7]
Léctio sancti Evangélii secúndum Lucam
!Luc 1:26-28
In illo témpore: Missus est Angelus Gabriel a Deo in civitátem Galilææ, cui nomen Nazareth, ad Vírginem desponsatam viro, cui nomen erat Joseph, de domo David, et nomen Vírginis Maria. Et réliqua.
_
Homilia sancti Germani Episcopi.
!In Præsentatióne Deíparæ
Ave, Maria, grátia plena, Sanctis sanctior, et cælis excélsior, et Chérubim gloriosior, et Séraphim honorabílior, et super omnem creaturam venerabílior. Ave, columba, quæ nobis et fructum fers olivæ, et servatórem a spiritali dilúvio ac portum salútis annúntias; cujus pennæ deargentátæ, et posterióra dorsi in pallóre auri sanctíssimi et illuminántis Spíritus fulgóre irradiántur.  Ave, amœníssimus et rationalis Dei paradisus, benevolentíssima et omnipoténti ejusdem dextra hódie ad Oriéntem plantátus, et ipsi suave olens lílium, et rosam immarcescibilem gérminans in eórum medelam, qui pestíferam animæque éxitialem amaritúdinem mortis ad Occidéntem ebiberant; paradisus, in quo ad veritátis agnitiónem lignum vivificum efflorescit, e quo qui gustaverint, immortalitátem consequúntur. Ave, sacrosancte ædificátum, immaculátum, puríssimumque Dei summi Regis palatium, ejusdem Dei Regis magnificéntia circumornátum, omnesque hospítio recípiens ac mysticis reficiens deliciis; in quo non manufactus et vario decore nitens situs est spiritualis Sponsi thálamus; in quo Verbum errántem humanam stirpem revocare volens, carnem sibi desponsávit, ut eos, qui voluntáte propria extorres facti fuerant, Patri reconciliaret.

[Responsory7]
R. Hortus conclusus soror mea sponsa, hortus conclusus, fons signátus: 
* Emissiónes tuæ paradisus, o Maria.
V. Aperi mihi, soror mea, amica mea, columba mea, immaculáta mea.
R. Emissiónes tuæ paradisus, o Maria.

[Lectio8]
Ave, Dei mons præpinguis et umbrosus, in quo enutritus Agnus rationalis peccáta atque infirmitátes nostras portávit: mons, e quo devolutus ille nulla manu præcisus lapis, contrívit aras idolórum, et factus est in caput anguli, mirábilis in óculis nostris. Ave, sanctus Dei thronus, divinum donárium, domus glóriæ, perpulchrum ornaméntum, cimelium eléctum, et totius orbis propitiatórium, cælumque Dei glóriam enárrans.  Ave, urna ex puro auro conflata, et suavíssimam animárum nostrárum dulcédinem, Christum scilicet qui manna est, cóntinens. O puríssima et omni laude et obsequio digníssima Virgo, Deo dicátum donárium omni creaturárum conditióni præcellens, terra non secta, inarátus ager, vitis floridíssima, fons aquas effúndens, virgo generans, et mater viri nescia, innocéntiæ thesáurus abscónditus, et sanctimoniæ decus; acceptíssimis tuis ac materna auctoritate validis precibus ad Dóminum ac Deum ómnium Conditórem, Fílium tuum ex te sine patre génitum, ecclesiástici ordinis gubernácula fac dirigas, et ad portum tranquillum perducas.

[Responsory8]
R. Magníficat ánima mea Dóminum: 
* Quia fecit mihi magna qui potens est, et sanctum nomen ejus.
V. Ecce enim ex hoc beátam me dicent omnes generatiónes.
R. Quia fecit mihi magna qui potens est, et sanctum nomen ejus.
&Gloria
R. Quia fecit mihi magna qui potens est, et sanctum nomen ejus.

[Lectio9]
Sacerdótes justítia, et probátæ, immaculátæ ac sinceræ fidei exsultatióne splendidíssime indúito.  Orthodoxis princípibus, qui præ omni púrpuræ aut auri splendore, et præ margaritis ac lapidibus pretiósis, te nacti sunt diadéma et induméntum ac firmíssimum regni sui ornaméntum, in tranquillo ac próspero statu sceptra dírige.  Male fidas natiónes in te ac Deum ex te génitum blasphemántes, eórum pédibus sternens subjícito; subjectumque pópulum, ut secúndum Dei præcéptum in suávi obediéntiæ obsequio persevéret, confírmato.  Tuam hanc civitátem, quæ te tamquam turrim ac fundaméntum habet, victóriæ triumphis coronáto, et fortitúdine circumcingens custódito Dei habitatiónem, templi decórem semper conservato; laudatores tuos ab omni discrimine et animi angore éxime; captivis redemptiónem tribúito; peregrinis tecto et quovis præsidio destitutis, solámen te éxhibe.  Universo mundo auxiliatricem manum tuam pórrige, ut in lætítia et exsultatióne solemnitates tuas simul cum ista, quam modo celebrámus éxitu transigamus, in Christo Jesu universórum Rege ac vero Deo nostro, cui glória et fortitúdo una cum sancto vitæque principio Patre, et coætérno et consubstantiali et conregnante Spiritu, nunc et semper et in sæcula sæculórum. Amen.
&teDeum

[Ant Laudes]
@:Ant Vespera:s/;;.*//g

[Capitulum Laudes]
@:Capitulum Vespera

[Versum 2]
@:Versum 1

[Ant 2]
Ait Dóminus Deus * ad serpéntem: Inimicítias ponam inter te et mulierem, et semen tuum et semen illíus: ipsa cónteret caput tuum, allelúja.

[Lectio Prima]
!Apo 12:1
v. Signum magnum appáruit in cælo: Mulier amícta sole, et luna sub pédibus ejus, et in cápite ejus coróna stellárum duodecim.

[Capitulum Tertia]
@:Capitulum Vespera

[Responsory Tertia]
R.br. Deus omnípotens * Præcinxit me virtúte.
R. Deus omnípotens * Præcinxit me virtúte.
V. Et pósuit immaculátam viam meam.
R. Præcinxit me virtúte.
&Gloria
R. Deus omnípotens * Præcinxit me virtúte.
_
V. In hoc cognóvi, quóniam voluísti me.
R. Quóniam non gaudébit inimícus meus super me.

[Capitulum Sexta]
!Ezec 44:2-3
v. Porta hæc clausa erit, non aperiétur, et vir non intrábit per eam, quóniam Dóminus Deus Israël ingréssus est per eam: eritque clausa principi. Princeps ipse sedébit in ea.
$Deo gratias

[Responsory Sexta]
R.br. In hoc cognóvi, * Quóniam voluísti me.
R. In hoc cognóvi, * Quóniam voluísti me.
V. Quóniam non gaudébit inimícus meus super me.
R. Quóniam voluísti me.
&Gloria
R. In hoc cognóvi, * Quóniam voluísti me.
_
V. Exaltábo te, Dómine, quóniam suscepísti me.
R. Nec delectásti inimícos meos super me.

[Capitulum Nona]
@:Lectio Prima
$Deo gratias

[Responsory Nona]
R.br. Exaltábo te, Dómine, * Quóniam suscepísti me.
R. Exaltábo te, Dómine, * Quóniam suscepísti me.
V. Nec delectásti inimícos meos super me.
R. Quóniam suscepísti me.
&Gloria
R. Exaltábo te, Dómine, * Quóniam suscepísti me.
_
V. Immaculáta Conceptio tua, Dei Génitrix Virgo.
R. Gaudium annuntiávit universo mundo.

[Versum 3]
@:Versum 1

[Ant 3]
Hodie egressa est * virga de radíce Jesse: hódie sine ulla peccáti labe concepta est Maria: hódie contrítum est ab ea caput serpentis antiqui, allelúja.
