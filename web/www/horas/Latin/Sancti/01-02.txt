[Rank]
In Octava S. Stephani.;;Simplex;;1.1;;vide Sancti/12-26

[Rank1960]
Die Secunda Januarii;;Feria;;1.2;;vide Sancti/01-01

[RankTrident]
In Octava Sancti Stephani.;;Duplex;;3;;ex Sancti/12-26

[Rule]
vide Sancti/12-26
Feria Te Deum
Comkey=70

[Lectio1]
De Epistola ad Romanos
!Rom 5:1-5
1 Justificáti ergo ex fide, pacem habeámus ad Deum per Dóminum nostrum Jesum Christum: 
2 per quem et habémus accessum per fidem in grátiam istam, in qua stamus, et glóriámur in spe glóriæ filiórum Dei. 
3 Non solum autem, sed et glóriámur in tribulatiónibus: sciéntes quod tribulátio patiéntiam operátur:
4 patiéntia autem probatiónem, probátio vero spem:
5 spes autem non confundit: quia caritas Dei diffúsa est in córdibus nostris per Spíritum Sanctum, qui datus est nobis.

[Lectio2]
!Rom 5:6-9
6 Ut quid enim Christus, cum adhuc infirmi essemus, secúndum tempus, pro ímpiis mórtuus est? 
7 Vix enim pro justo quis móritur: nam pro bono fórsitan quis audeat mori. 
8 Commendat autem caritátem suam Deus in nobis: quóniam cum adhuc peccatóres essemus, secúndum tempus, 
9 Christus pro nobis mórtuus est: multo ígitur magis nunc justificáti in sánguine ipsíus, salvi érimus ab ira per ipsum.

[Lectio3]
!Rom 5:10-12
10 Si enim cum inimíci essemus, reconciliáti sumus Deo per mortem Fílii ejus: multo magis reconciliati, salvi érimus in vita ipsíus. 
11 Non solum autem: sed et glóriámur in Deo per Dóminum nostrum Jesum Christum, per quem nunc reconciliatiónem accépimus. 
12 Proptérea sicut per unum hóminem peccátum in hunc mundum intrávit, et per peccátum mors, et ita in omnes hómines mors pertránsiit, in quo omnes peccavérunt.

[Responsory1]
@Sancti/01-01:Responsory1

[Responsory2]
@Sancti/01-01:Responsory2

[Responsory3]
@Sancti/01-01:Responsory3

[Lectio93]
Sermo sancti Augustíni Epíscopi.
!Sermo 2 de S. Stephano.
Christus caput Mártyrum prior passus est pro nobis, relínquens vobis exemplum, ut sequámini vestígia ejus. Cujus passiónis vestígia prosecutus beatíssimus Stephanus, confiténdo Christum lapidátus a Judæis, corónam meruit tamquam suo sibi nómine pósitam. Stephanus enim Græce, Latine coróna appellátur. Jam coróna nomen habebat, et ideo palmam martyrii suo nómine præferebat. Qui cum lapidarétur, non solum non exspectábat de persecutóribus reportare vindíctam, sed eis potius a Deo véniam postulabat.
&teDeum

[Lectio4]
Sermo sancti Augustíni Epíscopi.
!Serm. 2. de S. Stephano.
Post hesternum festivissimum diem, quo Salvatoris nostri Christi nobis Nativitas illuxit, étiam hodiernus dies beati Martyris Stephani corona illustratur. Martyris illius merita nulla pars orbis ignorat: passus enim est in ipso principio Ecclesiæ, id est, in ipsa urbe Jerosolyma. Ibi enim Diaconus ministravit: et in ipso juventutis flore decorem ætatis suæ sanguine purpuravit. Passio ejus insignis est, multumque mirabilis. Hanc modo de libro Actuum Apostolorum, cum legeretur, non solum audivimus, sed étiam oculis spectavimus.

[Lectio5]
Christus ergo caput Mártyrum prior passus est pro nobis, relinquens vobis exemplum, ut sequamini vestigia ejus. Cujus passionis vestigia prosecutus beatissimus Stephanus, confitendo Christum lapidatus a Judæis, coronam meruit tamquam suo sibi nomine positam. Stephanus enim Græce, Latine corona appellatur. Jam corona nomen habebat, et ideo palmam martyrii suo nomine præferebat.

[Lectio6]
Qui cum lapidaretur, non solum non exspectabat de persecutoribus reportare vindictam, sed eis potius a Deo veniam postulabat. Meminerat enim dixisse Dominum: Mihi vindictam, ego retribuam, dicit Dominus. Et iterum: Ne dixeris, Ulciscar me de inimicis meis; sed exspecta Dominum, ut tibi auxilio sit. Exspectare nos jubet Dominus Deus, ut in die futuræ retributionis cum sanctis Martyribus vindicemur.

[Lectio7]
Léctio sancti Evangélii secúndum Matthǽum.
!Matt 23:34-35
In illo témpore: Dicebat Jesus scribis et pharisæis: Ecce ego mitto ad vos prophetas, et sapientes, et scribas: et ex illis occidetis, et crucifigetis. Et réliqua.
_
Homilia sancti Hierónymi Presbýteri.
!Lib. 4. Comment. in cap. 23. Matth.
Jerúsalem, Jerúsalem, quæ occidis prophetas. Jerúsalem, non saxa et ædificia civitatis, sed habitatores vocat: quam plangit patris affectu, sicut et in alio loco legimus, quod videns eam, fleverit. In eo autem quod dicit: Quoties volui congregare filios tuos: omnes retro prophetas a se missos esse testatur. Gallinæ quoque similitudinem congregantis sub alas pullos suos, in cantico Deuteronomii legimus: Sicut aquila protegit nidum suum, et super pullos suos desideravit: expandens alas suas, suscepit eos, et tulit super pennas suas.

[Lectio8]
Ecce relinquetur vobis domus vestra deserta. Hoc ipsum ex persona Jeremiæ jam ante dixerat: Reliqui domum meam, dimisi hereditatem meam: facta est mihi hereditas mea quasi spelunca hyænæ. Desertam Judæorum domum, id est, templum illud, quod fulgebat augustius, oculis comprobamus, quia habitatorem Christum perdidit, et hereditatem præripere gestiens, occidit hæredem.

[Lectio9]
Dico enim vobis: Non me videbitis amodo, donec dicatis: Benedictus qui venit in nomine Domini. Ad Jerúsalem loquitur, et ad populum Judæorum. Versiculum autem istum, quo et parvuli atque lactentes in ingressu Jerúsalem Domini Salvatoris usi sunt, quando dixerunt: Benedictus qui venit in nomine Domini, hosanna in excelsis, sumpsit de centesimo decimo septimo Psalmo, qui manifeste de adventu Domini scriptus est.
&teDeum

[Oratio] (rubrica Divino aut rubrica Tridentina aut rubrica Monastica)
Omnípotens sempiterne Deus, qui primítias Mártyrum in beáti Levitæ Stephani sánguine dedicásti: tribue quǽsumus; ut pro nobis intercéssor exsístat, qui pro suis étiam persecutóribus exorávit Dóminum nostrum Jesum Christum Fílium tuum: 
$Qui tecum
