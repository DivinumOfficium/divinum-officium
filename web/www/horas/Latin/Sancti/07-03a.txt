[Rank]
S. Gregorii VII Papæ et Confessoris;;Duplex;;3;;vide C4

[Rule]
vide C4;
9 lectiones

[Oratio]
Deus in te sperantium fortitudo, qui beatum Gregorium Confessorem tuum atque~
Pontificem, pro tuenda Ecclesiæ libertate virtute constantiæ roborasti: da~
nobis ejus exemplo, et intercessione, omnia adversantia fortiter superare.
$Per Dominum

[Lectio4]
Gregorius Papa septimus, antea Hildebrandus, Suanæ in Etruria natus, doctrina,~
sanctitate, omnique virtutum genere cum primis nobilis, mirifice universam Dei~
illustravit Ecclesiam. Cum parvulus ad fabri ligna edolantis pedes, jam~
litterarum inscius, lauderet, ex rejectis tamen segmentis illa Davidici elementa~
oraculi: Dominabitur a mari usque ad mare: casu formasse narratur, manum pueri~
ductante Numine, quo significaretur, ejus fore amplissimam in mundo~
auctoritatem. Romam deinde profectus sub protectione sancti Petri educatus est.~
Juvenis Ecclesiæ libertatem a Micis oppressam, ac depravatos Ecclesiasticorum~
mores vehementius dolens, in Cluniacensi monasterio, ubi sub regula sancti~
Benedicti austerioris vitæ observantia eo tempore maxime vigebat, monachi~
habitum induens, tanto pietatis ardore divinæ majestati deserviebat, ut a~
sanctis eiusdem cœnobii patribus Prior sit electus. Sed divina providentia~
majora de eo disponente in salutem plurimorum Cluniaco eductus Hildebrandus,~
Abbas primum monasterii sancti Pauli extra muros Urbis electus, ac postmodum~
Romanæ Ecclesiæ Cardinalis creatus, sub Summis Pontificibus, Leone nono,~
Victore secundo, Stephano nono, Nicolao secundo, et Alexandro secundo,~
præcipuis muneribus et legationibus perfunctus est, sanctissimi, et purissimi~
consilii vir a beato Petro Damiano nuncupatus. A Victore Papa secundo legatus a~
latere in Galliam missus, Lugduni episcopum simoniaca labe infectum ad sui~
criminis confessionemmiraculo adegit. Berengarium in concilio Turonensi ad~
iteratam hæresis abjurationem compulit. Cadaloi quoque schisma sua virtute~
compressit.

[Lectio5]
Mortuo Alexandro secundo, invitus, et mœrens, unanimi omnium consensu, decimo~
Kalendas Maji, anno Christi millesimo septuagesimo tertio, Summus Pontifex~
electus, sicut sol effulsit in domo Dei; nam potens opere et sermone,~
ecclesiasticæ disciplinæ reparandæ, fidei propagandæ, libertati Ecclesiæ~
restituendæ, exstirpandis erroribus, et corruptelis tanto studio incubuit, ut~
ex Apostolorum ætate nullus Pontificum fuisse tradatur, qui majores pro~
Ecclesia Dei labores, molestiasque pertulerit, aut qui pro ejus libertate acrius~
pugnaverit. Aliquot provincias a simoniaca labe expurgavit. Contra Henrici~
imperatoris impios conatus fortis per omnia athleta impavidus permansit, seque~
pro muro domui Israël ponere non timuit, ac eumdem Henricum in profundum malorum~
prolapsum fidelium communione, regnoque privavit, atque subditos populos fide ei~
data liberavit.

[Lectio6]
Dum Missarum solemnia perageret, visa est viris piis columba e cælo delapsa,~
humero ejus dextro insidens, alis extensis caput ejus velare, quo significatum~
est, Spiritus sancti afflatu, non humanæ prudentiæ rationibus ipsum duci in~
Ecclesiæ regimine. Cum ab iniqui Henrici exercitu Romæ gravi obsidione~
premeretur, excitatum ab hostibus incendium signo crucis exstinxit. De ejus manu~
tandem a Roberto Guiscardo duce Northmanno ereptus, Cassinum se contulit; atque~
inde Salernum ad dedicandam ecclesiam sancti Matthæi Apostoli contendit. Cum~
aliquando in ea civitate sermonem habuisset ad populum, ærumnis confectus in~
morbum incidit, quo se interiturum præscivit. Postrema morientis Gregorii verba~
fuere: Dilexi justitiam, et odivi iniquitatem, propterea merior in exsilio.~
Innumerabilia sunt, quæ vel fortiter sustinuit, vel multis coactis in Urbe~
synodis sapienter constituit, vir vere sanctus, criminum vindex, et acerrimus~
Ecclesiæ defensor. Exactis itaque in pontificatu annis duodecim, migravit in~
cælum anno salutis millesimo octogesimo quinto, pluribus in vita, et post~
mortem miraculis clarus, ejusque sacrum corpus in cathedrali basilica~
Salernitana est honorifice conditum.
