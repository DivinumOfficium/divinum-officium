[Rank]
S. Birgittae Viduae;;Duplex;;3;;vide C7a

[Rule]
vide C7a;
9 lectiones

[Oratio]
Dómine, Deus noster, qui beátæ Birgíttæ per Fílium tuum unigénitum secréta cæléstia revelásti: ipsíus pia intercessióne da nobis fámulis tuis; in revelatióne sempitérnæ glóriæ tuæ gaudére lætántes.
$Per eumdem

[Invit]
@Commune/C7::s/N\./Birgíttæ/

[Lectio4]
Birgitta, in Suecia illustribus et piis paréntibus orta, sanctíssime vixit. Cum adhuc in útero gestarétur, a naufragio propter eam mater erepta est. Decennis, post audítum de passióne Dómini sermónem, sequénti nocte Jesum in cruce, recénti sánguine perfusum, vidit, et de eadem passióne secum loquentem. Quo ex témpore in ejusdem meditatióne ita afficiebátur, ut de ea sine lácrimis cogitare deinceps numquam posset.

[Lectio5]
Ulfoni, Nericiæ principi, in matrimónium tradita, virum ipsum ad pietátis officia, tum optimis exemplis, tum efficacibus verbis, adhortáta est. In filiórum educatióne piíssima; paupéribus, et maxime infirmis, domo ad id muneris dicata, inserviébat quam diligentíssime, illórum pedes sólita lavare et osculari. Cum autem una cum viro suo rediret Compostella, ubi sancti Jacobi Apóstoli sepúlcrum visitaverant, et Atrébati Ulfo gráviter ægrotaret, sanctus Dionysius Birgittæ noctu appáruit, et de mariti salúte aliisque de rebus, quæ futuræ erant, præmonuit.

[Lectio6]
Viro Cisterciénsi monacho facto et paulo post defuncto, Birgitta, audíta Christi voce in somnis, arctiórem vitæ formam est aggressa. Cui deinde arcana multa fuérunt divínitus revelata. Monastérium Vastanense sub regula sancti Salvatoris, ab ipso Dómino accepta, instituit. Romam Dei jussu venit, ubi plurimos ad amórem divinum veheménter accendit. Inde Jerosolymam pétiit, et íterum Romam. Qua ex peregrinatióne cum in febrim incidísset, gravibus per annum integrum afflictáta morbis, cumuláta meritis, prænuntiáto mortis die, migrávit in cælum. Corpus ejus ad Vastanense monastérium translátum est; et miraculis illustrem Bonifatius nonus in Sanctórum númerum retulit.

[Lectio94]
Birgitta, in Suecia illustribus et piis paréntibus orta, sanctíssime vixit. In passiónis Dominicæ meditatióne ita afficiebátur, ut de ea sine lácrimis cogitare non posset. Ulfoni, Nericiæ principi, in matrimónium tradita, virum ipsum ad pietátis officia, tum optimis exemplis, tum efficacibus verbis adhortáta est. In filiórum educatióne piíssima, paupéribus et infirmis inserviébat. Viro Cisterciénsi monacho facto et paulo post defuncto, Birgitta arctiórem vitæ formam est aggressa. Cui deinde arcana multa fuérunt divinitus revelata. Monastérium Vastanense sub regula sancti Salvatoris instituit, Jerosolymam, devotiónis causa, pétiit. Tandem Romæ, gravibus per annum integrum afflictáta morbis, migrávit in cælum. Ipsam, miraculis illustrem, Bonifatius nonus in Sanctórum númerum rétulit.
&teDeum
