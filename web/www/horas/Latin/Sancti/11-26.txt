[Rank]
S. Silvestri Abbatis;;Duplex;;3;;vide C5

[Rule]
vide C5;
9 lectiones

[Oratio]
Clementissime Deus, qui sanctum Silvestrum Abbatem, saeculi hujus vanitatem in aperto tumulo pie meditantem, ad eremum vocare, et praeclaris vitae meritis decorare dignatus es: te supplices exoramus; ut, ejus exemplo terrena despicientes, tui consortio perfruamur aeterno.
$Per Dominum

[Lectio4]
Silvester, Auximi in Piceno nobili genere ortus, statim puerilem aetatem litteris ac bonis moribus mirifice exornavit. Adolescens, Bononiam ad studia jurisprudentiae missus a patre, cum sacris litteris, a Deo monitus, dedisset operam, parentis incurrit indignationem; quam aequo animo toto decennio pertulit. Ob egregiam ejus virtutem a canonicis Cathedralis Auximanae ecclesiae socius honoris electus est: in quo munere populo orationibus, exemplo et concionibus opera tulit.

[Lectio5]
Inter funus nobilis cujusdam defuncti, in aperto tumulo formosi viri suique propinqui deforme cadaver conspiciens: Ego, inquit, sum, quod hic fuit; quod hic est, ego ero. Et mox, peracto funere, illi sibi Domini occurrente sententia: Qui vult venire post me, abneget semetipsum, et tollat crucem suam, et sequatur me; in solitudinem, majoris perfectionis studio, secessit, ibique vigiliis, orationibus jejuniisque deditus, crudas tantum herbas in cubum saepius adhibuit. Ut autem magis lateret homines, varias mutavit sedes; ac demum pervenit ad montem Fanum, locum, quamvis prope Fabrianum, eo tamen tempore desertum, ibique in honorem sanctissimi patris Benedicti templum erexit, congregationisque Silvestrinorum fundamenta jecit, sub regula et habitu in visione sibi ab eodem Sancto ostensis.

[Lectio6]
At invidens satanas variis terroribus illius monachos turbare nitebatur, noctu monasterii januas hostiliter invadens. Sed vir Dei, hostis impetum ita repressit, ut monachi in sancto institute magis confirmarentur ac patris sanctitatem agnoscerent. Spiritu prophetiae aliisque donis enituit. Quae ut semper profunda humilitate conservavit, ita contra se daemonis invidiam concitavit; a quo praeceps actus per scalas oratorii, et prope interimendus, praesentissimo Virginis beneficio incolumitati redditus est. Quod beneficium perpetua et singulari in illam pietate commendavit ad ultimi usque vitae spiritum, quem fere nonagenarius, sanctitate et miraculis clarus, Deo reddidit anno salutis milesimo ducentesimo sexagesimo septimo, sexto Kalendas Decembris. Ejus Officii ac Missam Leo decimus tertius Pontifex maximus ad universam extendit Ecclesiam.

[Lectio94]
Silv�ster, Auximi in Pic�no n�bili g�nere ortus, puer�lem �t�tem l�tteris ac bonis m�ribus mir�fice exorn�vit. Sacris l�tteris rite imb�tus et can�nicus factus, ex�mplo et sacris conci�nibus p�pulo opem tulit. Inter funus n�bilis cuj�sdam def�ncti, in ap�rto t�mulo form�si viri su�que prop�nqui def�rme cad�ver consp�ciens: Ego, inquit, sum, quod hic fuit; quod hic est, ego ero. Et mox in solit�dinem, maj�ris perfecti�nis st�dio, sec�ssit, ib�que vig�liis, orati�nibus jejuni�sque d�ditus fuit. Ut autem magis lat�ret h�mines, v�rias mut�vit sedes, ac tandem ad montem Fanum, locum eo t�mpore des�rtum, in hon�rem sancti Bened�cti templum er�xit, congregation�sque Silvestrin�rum fundam�nta jecit. Ibi mira sanctit�te m�nachis pr�f�lsit; sp�ritu prophet��, potest�te in d�mones ali�sque donis en�tuit, qu� semper prof�nda humilit�te conserv�vit. Obdorm�vit in D�mino, anno sal�tis mill�simo ducent�simo sexag�simo s�ptimo.
&teDeum

[Lectio7]
@Commune/C1:Lectio7

[Lectio8]
@Commune/C1:Lectio8

[Lectio9]
@Commune/C1:Lectio9

