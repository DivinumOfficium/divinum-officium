[Rank]
S. Silvestri Abbatis;;Duplex;;3;;vide C5

[Rule]
vide C5;
9 lectiones

[Oratio]
Clementíssime Deus, qui sanctum Silvéstrum Abbátem, sǽculi hujus vanitátem in apérto túmulo pie meditántem, ad erémum vocáre, et præcláris vitæ méritis decoráre dignátus es: te súpplices exorámus; ut, ejus exémplo terréna despiciéntes, tui consórtio perfruámur ætérno.
$Per Dominum

[Commemoratio]
!Commemoratio S. Petri Alexandrini Martyris
@Commune/C2:Oratio proper
$Oremus
Infirmitatem nostram respice, omnipotens Deus: et quia pondus propriae actionis gravat, beati Petri Martyris tui atque Pontificis intercessio gloriosa nos protegat.
$Per Dominum.

[Lectio4]
Silvester, Auximi in Piceno nobili genere ortus, statim puerilem aetatem litteris ac bonis moribus mirifice exornavit. Adolescens, Bononiam ad studia jurisprudentiae missus a patre, cum sacris litteris, a Deo monitus, dedisset operam, parentis incurrit indignationem; quam aequo animo toto decennio pertulit. Ob egregiam ejus virtutem a canonicis Cathedralis Auximanae ecclesiae socius honoris electus est: in quo munere populo orationibus, exemplo et concionibus opera tulit.

[Lectio5]
Inter funus nobilis cujusdam defuncti, in aperto tumulo formosi viri suique propinqui deforme cadaver conspiciens: Ego, inquit, sum, quod hic fuit; quod hic est, ego ero. Et mox, peracto funere, illi sibi Domini occurrente sententia: Qui vult venire post me, abneget semetipsum, et tollat crucem suam, et sequatur me; in solitudinem, majoris perfectionis studio, secessit, ibique vigiliis, orationibus jejuniisque deditus, crudas tantum herbas in cubum saepius adhibuit. Ut autem magis lateret homines, varias mutavit sedes; ac demum pervenit ad montem Fanum, locum, quamvis prope Fabrianum, eo tamen tempore desertum, ibique in honorem sanctissimi patris Benedicti templum erexit, congregationisque Silvestrinorum fundamenta jecit, sub regula et habitu in visione sibi ab eodem Sancto ostensis.

[Lectio6]
At invidens satanas variis terroribus illius monachos turbare nitebatur, noctu monasterii januas hostiliter invadens. Sed vir Dei, hostis impetum ita repressit, ut monachi in sancto institute magis confirmarentur ac patris sanctitatem agnoscerent. Spiritu prophetiae aliisque donis enituit. Quae ut semper profunda humilitate conservavit, ita contra se daemonis invidiam concitavit; a quo praeceps actus per scalas oratorii, et prope interimendus, praesentissimo Virginis beneficio incolumitati redditus est. Quod beneficium perpetua et singulari in illam pietate commendavit ad ultimi usque vitae spiritum, quem fere nonagenarius, sanctitate et miraculis clarus, Deo reddidit anno salutis milesimo ducentesimo sexagesimo septimo, sexto Kalendas Decembris. Ejus Officii ac Missam Leo decimus tertius Pontifex maximus ad universam extendit Ecclesiam.

[Lectio94]
Silvéster, Auximi in Picéno nóbili génere ortus, puerílem ætátem lítteris ac bonis móribus mirífice exornávit. Sacris lítteris rite imbútus et canónicus factus, exémplo et sacris conciónibus pópulo opem tulit. Inter funus nóbilis cujúsdam defúncti, in apérto túmulo formósi viri suíque propínqui defórme cadáver conspíciens: Ego, inquit, sum, quod hic fuit; quod hic est, ego ero. Et mox in solitúdinem, majóris perfectiónis stúdio, secéssit, ibíque vigíliis, oratiónibus jejuniísque déditus fuit. Ut autem magis latéret hómines, várias mutávit sedes, ac tandem ad montem Fanum, locum eo témpore desértum, in honórem sancti Benedícti templum eréxit, congregationísque Silvestrinórum fundaménta jecit. Ibi mira sanctitáte mónachis præfúlsit; spíritu prophetíæ, potestáte in dæmónes aliísque donis enítuit, quæ semper profúnda humilitáte conservávit. Obdormívit in Dómino, anno salútis millésimo ducentésimo sexagésimo séptimo.
&teDeum

[Lectio7]
@Commune/C1:Lectio7

[Lectio8]
@Commune/C1:Lectio8

[Lectio9]
@Commune/C1:Lectio9

[Lectio93]
!Commemoratio S. Petri Alexandrini Martyris
Petrus episcopus Alexandriae, post Theonam virum sanctissimum, sanctitatis et doctrinae splendore non solum illustravit Aegyptum, sed toti luxit Ecclesiae Dei. Qui in persecutione Maximiani Galerii illam temporum acerbitatem ita pertulit, ut multi admirabilem ejus patientiam intuentes, plurimum in christiana virtute proficerent. Is primus Arium diaconum Alexandrinum propter schisma Meletianum, cui favebat, a fidelium communione sejunxit. Ad eum capitis ab eodem Maximiano damnatum in carcere cum Achillas et Alexander presbyteri deprecatores Arii venissent, respondit, noctu apparuisse sibi Jesum veste discissa, causamque rei sciscitanti dixisse: Arius vestem meam, quae est Ecclesia, dilaceravit. Quibus etiam praedicens fore, ut sibi in episcopatu succederent, praecepit ne umquam Arium in communionem reciperent, quem Deo mortuum esse sciret. Et hanc divinam praenotionem veram fuisse, non diu post rei probavit eventus. Denique duodecimo sui episcopatus anno, sexto Kalendas Decembris abscisso capite ad martyrii coronam evolavit.
&teDeum
