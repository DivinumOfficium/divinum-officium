[Rank]
In Annuntiatione Beatæ Mariæ Virginis;;Duplex I classis;;6.5;;ex C11

[Rank] (rubrica 1960)
In Annuntiatione Beatæ Mariæ Virginis;;Duplex I classis;;6;;ex C11

[Rule]
ex C11;
Psalmi Dominica
Antiphonas horas
Doxology=Nat
9 lectiones;
Ant Matutinum 12 special

[Ant Vespera]
Missus est * Gabriel Angelus ad Mariam Virginem desponsatam Joseph. (Alleluia);;109
Ave Maria, * gratia plena, Dominus tecum: benedicta tu in mulieribus. (Alleluia);;112
Ne timeas Maria: * invenisti gratiam apud Dominum: ecce concipies et paries filium. (Alleluia);;121
Dabit ei Dominus * sedem David patris ejus, et regnabit in æternum. (Alleluia);;126
Ecce ancilla Domini: * fiat mihi secundum verbum tuum. (Alleluia);;147

[Capitulum Vespera]
!Isa 7:14-15
v. Ecce virgo concipiet et pariet filium, et vocabitur nomen ejus Emmanuel. Butyrum et mel comedet, ut sciat reprobare malum, et eligere bonum.
$Deo gratias

[Versum 1]
V. Ave Maria, gratia plena. (Alleluia.)
R. Dominus tecum. (Alleluia.)

[Ant 1]
Spiritus Sanctus * in te descendet Maria, et virtus Altissimi obumbrabit tibi. (Alleluia.)

[Oratio]
Deus, qui de beatæ Mariae Virginis utero Verbum tuum, Angelo nuntiante, carnem suscipere voluisti: præsta supplicibus tuis; ut qui vere eam Genitricem Dei credimus, ejus apud te intercessionibus adjuvemur.
$Per eumdem

[Invit]
Ave Maria, gratia plena: * Dominus tecum. (Alleluia) 

[Ant Matutinum 12]
Angelus Domini * nuntiavit Mariæ, et concepit de Spiritu Sancto. (Alleluia) 

[Lectio1]
De Isaia Propheta.
!Isa 7:10-15
10 Et adjecit Dominus loqui ad Achaz, dicens:
11 Pete tibi signum a Domino Deo tuo, in profundum inferni, sive in excelsum supra.
12 Et dixit Achaz: Non petam, et non tentabo Dominum.
13 Et dixit: Audite ergo, domus David. Numquid parum vobis est molestos esse hominibus, quia molesti estis et Deo meo?
14 Propter hoc dabit Dominus ipse vobis signum: Ecce virgo concipiet, et pariet filium, et vocabitur nomen ejus Emmanuel.
15 Butyrum et mel comedet, ut sciat reprobare malum, et eligere bonum.

[Responsory1]
R. Missus est Gabriel Angelus ad Mariam Virginem desponsatam Joseph, nuntians ei verbum: et expavescit Virgo de lumine, ne timeas Maria: invenisti gratiam apud Dominum:
* Ecce concipies et paries, et vocabitur Altissimi Filius. (Alleluia) 
V. Dabit ei Dominus Deus sedem David patris ejus, et regnabit in domo Jacob in æternum.
R. Ecce concipies et paries, et vocabitur Altissimi Filius. (Alleluia) 

[Lectio2]
!Isa 11:1-5
1 Et egredietur virga de radice Jesse, et flos de radice ejus ascendet.
2 Et requiescet super eum Spiritus Domini: spiritus sapientiae et intellectus, spiritus consilii et fortitudinis, spiritus scientiae et pietatis;
3 et replebit eum spiritus timoris Domini, non secundum visionem oculorum judicabit, neque secundum auditum aurium arguet;
4 sed judicabit in justitia pauperes, et arguet in aequitate pro mansuetis terrae; et percutiet terram virga oris sui, et spiritu labiorum suorum interficiet impium.
5 Et erit justitia cingulum lumborum ejus, et fides cinctorium renum ejus.

[Responsory2]
R. Ave Maria, gratia plena: Dominus tecum:
* Spiritus Sanctus superveniet in te et virtus Altissimi obumbrabit tibi: quod enim ex te nascetur Sanctum, vocabitur Filius Dei. (Alleluia) 
V. Quomodo fiet istud, quoniam virum non cognosco? Et respondens Angelus dixit ei.
R. Spiritus Sanctus superveniet in te et virtus Altissimi obumbrabit tibi: quod enim ex te nascetur Sanctum, vocabitur Filius Dei. (Alleluia) 

[Lectio3]
!Isa 35:1-7
1 Laetabitur deserta et invia, et exsultabit solitudo, et florebit quasi lilium.
2 Germinans germinabit, et exsultabit laetabunda et laudans: gloria Libani data est ei, decor Carmeli et Saron; ipsi videbunt gloriam Domini, et decorem Dei nostri.
3 Confortate manus dissolutas, et genua debilia roborate.
4 Dicite pusillanimis: Confortamini, et nolite timere: ecce Deus vester ultionem adducet retributionis; Deus ipse veniet, et salvabit vos.
5 Tunc aperientur oculi caecorum, et aures surdorum patebunt;
6 Tunc saliet sicut cervus claudus, et aperta erit lingua mutorum: quia scissae sunt in deserto aquae, et torrentes in solitudine;
7 Et quae erat arida, erit in stagnum, et sitiens in fontes aquarum. 

[Responsory3]
R. Suscipe verbum Virgo Maria, quod tibi a Domino per Angelum transmissum est: concipies et paries Deum pariter et hominem:
* Ut benedicta dicaris inter omnes mulieres. (Alleluia) 
V. Paries quidem filium, et virginitatis non patieris detrimentum: efficieris gravida, et eris mater semper intacta.
R. Ut benedicta dicaris inter omnes mulieres. (Alleluia) 
&Gloria
R. Ut benedicta dicaris inter omnes mulieres. (Alleluia) 

[Lectio4]
Sermo sancti Leonis Papæ.
!Serm. II. de Nativ. Domini.
Deus omnipotens et clemens, cujus natura bonitas, cujus voluntas potentia, cujus opus misericordia est; statim ut nos diabolica malignitas veneno suæ mortificavit invidiæ, prædestinata renovandis mortalibus suæ pietatis remedia, inter ipsa mundi primordia præsignavit; denuntians serpenti, futurum semen mulieris, quod noxii capitis elationem sua virtute contereret, Christum scilicet in carne venturum; Deum hominemque signans, qui natus ex Virgine, violatorem humanæ propaginis incorrupta nativitate damnaret.

[Responsory4]
R. Ecce virgo concipiet, et pariet filium, dicit Dominus:
* Et vocabitur nomen ejus Admirabilis, Deus, Fortis. (Alleluia) 
V. Super solium David, et super regnum ejus sedebit in æternum.
R. Et vocabitur nomen ejus Admirabilis, Deus, Fortis. (Alleluia) 

[Lectio5]
Nam quia gloriabatur diabolus, hominem sua fraude deceptum divinis caruisse muneribus, et immortalitatis dote nudatum, duram mortis subiisse sententiam, seque in malis suis quoddam de prævaricatoris consortio invenisse solatium; Deum quoque justæ severitatis exigente ratione, erga hominem, quem in tanto honore condiderat, antiquam mutasse sententiam: opus fuit, dilectissimi, secreti dispensatione consilii, ut incommutabilis Deus (cujus voluntas non potest sua benignitate privari) primam pietatis suæ dispositionem sacramento occultiore compleret: et homo diabolicæ iniquitatis versutia actus in culpam, contra Dei propositum non periret.

[Responsory5]
R. Egredietur virga de radice Jesse, et flos de radice ejus ascendet:
* Et erit justitia cingulum lumborum ejus, et fides cinctorium renum ejus. (Alleluia) 
V. Et requiescet super eum Spiritus Domini, spiritus sapientiæ et intellectus, spiritus consilii et fortitudinis.
R. Et erit justitia cingulum lumborum ejus, et fides cinctorium renum ejus. (Alleluia) 

[Lectio6]
Advenientibus ergo temporibus, dilectissimi, quæ redemptioni hominum fuerant praestituta, ingreditur haec infima Jesus Christus Dominus noster, de caelesti sede descendens, et a Paterna gloria non recedens, novo ordine, nova nativitate generatus: novo ordine, quia invisibilis in suis, visibilis factus est in nostris: incomprehensibilis, voluit comprehendi: ante tempora manens, esse coepit ex tempore: universitatis Dominus, servilem formam obumbrata majestatis suæ dignitate suscepit: impassibilis Deus, non dedignatus est homo esse passibilis: et immortalis, mortis legibus subjacere.

[Responsory6]
R. Sancta et immaculata virginitas, quibus te laudibus efferam, nescio:
* Quia quem caeli capere non poterant, tuo gremio contulisti. (Alleluia) 
V. Benedicta tu in mulieribus, et benedictus fructus ventris tui.
R. Quia quem caeli capere non poterant, tuo gremio contulisti. (Alleluia) 
&Gloria
R. Quia quem caeli capere non poterant, tuo gremio contulisti. (Alleluia) 

[Lectio7]
Lectio sancti Evangelii secundum Lucam.
!Luke 1:26-38
In illo tempore: Missus est Angelus Gabriel a Deo in civitatem Galilææ, cui nomen Nazareth, ad Virginem desponsatam viro, cui nomen erat Joseph, de domo David, et nomen Virginis Maria. Et reliqua.
_
Homilia sancti Ambrosii Episcopi.
!Lib. 2. in Lucam
Latent quidem divina mysteria, nec facile, juxta propheticum dictum, quisquam hominum potest scire consilium Dei. Sed tamen ex ceteris factis, atque praeceptis Domini Salvatoris possumus intelligere, et hoc propensioris fuisse consilii, quod ea potissimum electa est ut Dominum pareret, quæ erat desponsata viro. Cur autem non antequam desponsaretur, impleta est? Fortasse ne diceretur quod conceperat ex adulterio.

[Responsory7]
R. Congratulamini mihi omnes qui diligitis Dominum, quia cum essem parvula, placui Altissimo:
* Et de meis visceribus genui Deum et hominem. (Alleluia) 
V. Beatam me dicent omnes generationes, quia ancillam humilem respexit Deus.
R. Et de meis visceribus genui Deum et hominem. (Alleluia) 

[Lectio8]
Et ingressus ad eam Angelus. Disce virginem moribus, disce virginem verecundia, disce oraculo, disce mysterio. Trepidare virginum est, et ad omnes viri ingressus pavere, omnes viri affatus vereri. Discant mulieres propositum pudoris imitari. Sola in penetralibus, quam nemo virorum viderit, solus Angelus repererit: sola sine comite, sola sine teste, ne quo degenere depravaretur affatu, ab Angelo salutatur.

[Responsory8]
R. Gaude Maria Virgo cunctas hæreses sola interemisti quæ Gabrielis Archangeli dictis credidisti:
* Dum Virgo Deum et hominem genuisti, et post partum Virgo inviolata permansisti. (Alleluia) 
V. Beata es quæ credidisti: quia perfecta sunt ea quæ dicta sunt tibi a Domino.
R. Dum Virgo Deum et hominem genuisti, et post partum Virgo inviolata permansisti. (Alleluia) 
&Gloria
R. Dum Virgo Deum et hominem genuisti, et post partum Virgo inviolata permansisti. (Alleluia) 

[Lectio9]
Tanti namque mandati mysterium non hominis fuit, sed Angeli ore promendum. Hodie primum auditur: Spiritus Sanctus superveniet in te. Et auditur, et creditur. Denique, Ecce, inquit, ancilla Domini: contingat mihi secundum verbum tuum. Vide humilitatem, vide devotionem. Ancillam se dicit Domini, quae mater eligitur: nec repentino exaltata promisso est.
&teDeum

[Ant Laudes]
Missus est * Gabriel Angelus ad Mariam Virginem desponsatam Joseph. (Alleluia) 
Ave Maria, * gratia plena, Dominus tecum: benedicta tu in mulieribus. (Alleluia) 
Ne timeas Maria: * invenisti gratiam apud Dominum: ecce concipies et paries filium. (Alleluia) 
Dabit ei Dominus * sedem David patris ejus, et regnabit in æternum. (Alleluia) 
Ecce ancilla Domini: * fiat mihi secundum verbum tuum. (Alleluia) 

[Capitulum Laudes]
!Isa 7:14-15
v. Ecce virgo concipiet et pariet filium, et vocabitur nomen ejus Emmanuel. Butyrum et mel comedet, ut sciat reprobare malum, et eligere bonum.
$Deo gratias

[Versum 2]
V. Ave Maria, gratia plena. (Alleluia.)
R. Dominus tecum. (Alleluia.)

[Ant 2]
Quomodo fiet istud * Angele Dei, quoniam virum non cognosco? Audi Maria Virgo: Spiritus Sanctus superveniet in te, et virtus Altissimi obumbrabit tibi. (Alleluia.)

[Lectio Prima]
!Isa 11:1-2
v. Egredietur virga de radice Jesse, et flos de radice ejus ascendet. Et requiescet super eum Spiritus Domini.

[Capitulum Tertia]
!Isa 7:14-15
v. Ecce virgo concipiet et pariet filium, et vocabitur nomen ejus Emmanuel. Butyrum et mel comedet, ut sciat reprobare malum, et eligere bonum.
$Deo gratias

[Capitulum Sexta]
!Luke 1:32-33
v. Dabit illi Dominus Deus sedem David patris ejus: et regnabit in domo Jacob in aeternum, et regni ejus non erit finis.
$Deo gratias

[Capitulum Nona]
!Isa 11:1-2
v. Egredietur virga de radice Jesse, et flos de radice ejus ascendet. Et requiescet super eum Spiritus Domini.
$Deo gratias

[Ant 3]
Gabriel Angelus * locutus est Mariæ dicens: Ave gratia plena, Dominus tecum: benedicta tu in mulieribus. (Alleluia) 
