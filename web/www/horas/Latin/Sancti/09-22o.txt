[Rank]
Ss. Mauritii et Sociorum Martyrum;;Simplex;;1.1;;vide C3

[Rule]
vide C3;

[Oratio]
Annue, quaesumus omnipotens Deus: ut sanctorum Martyrum tuorum Mauritii et Sociorum ejus nos laetificet festiva solemnitas; ut, quorum suffragiis nitimur, eorum nataliciis gloriemur.
$Per Dominum

[Lectio93]
Cum Maximianus imperator, ducto in Galliam exercitu, in finibus Sedunorum sacrificii causa constitisset, Thebaeorum legio, ne se impiorum sacrorum societate contaminaret, a reliquis copiis discessit. Quare imperator misit ad eos milites, qui suo nomine nuntiarent, ut, si salvi esse vellent, in castra ad sacrificia redirent. Qui se christiana religione impediri responderunt. Quorum responsum ille indignissime ferens, majori iracundia, quam antea, exarsit. Itaque immissa parte exercitus in Thebaeos, decimum quemque eorum primum occidi jussit: quod martyrium sua sponte, maximeque hortatore Mauritio, ferre maluerunt quam imperata facere nefarii imperatoris: ac deinde reliquos omnes, constantissime Christum praedicantes, decimo Kalendas Octobris ab universo exercitu trucidari imperat.
&teDeum

