[Rank]
S. Bibianae Virginis et Martyris;;Semiduplex;;2.5;;vide C6b

[Rank1570]
S. Bibianae Virginis et Martyris;;Simplex;;1.1;;vide C6b

[Rule]
vide C6b;
9 lectiones

[Oratio]
Deus omnium largitor bonorum, qui in famula tua Bibiana cum virginitatis flore martyrii palmam conjunxisti: mentes nostras ejus intercessione tibi caritate conjunge; ut amotis periculis praemia consequamur aeterna.
$Per Dominum

[Lectio4]
Bibiana virgo Romana, nobili genere nata, christiana fide nobilior fuit. Ejus enim pater Flavianus sub Juliano Apostata impussimo tyranno ex praefectus, servilibusque notis compunctus, ad aquas Taurinas deportatus, martyr occubuit. Mater Dafrosa, et filiae primum conclusae domi, ut inedia conficerentur; mox relegata mater extra Urbem capite plexa est. Mortuis autem piis parentibus, Bibiana cum sorore sua Demetria bonis omnibus exspoliatur; Apronianus Urbis praetor, pecuniis inhians, sorores persequitur; quas humana prorsus ope destitutas, Deo mirabiliter, qui dat escam esurientibus, enutriente, cum vivaciores vegetioresque conspexisset, vehementer est admiratus.

[Lectio5]
Suadet nihilominus Apronianus, ut venerentur deos Gentium, amissas ideo opes, imperatoris gratiam, praeclarissimas nuptias consecuturae. Si secus fecerint, minatur carceres, virgas, secures. At illae neque blanditiis, neque minis a recta fide declinantes, paratae potius mori, quam foedari moribus ethnicorum, praetoris impietatem constantissime detestantur. Quare Demetria ob oculos Bibianae repente corruens, obiit in Domino: Bibiana Rufinae mulieri vaferrimae seducenda traditur, quae ab incunabulis edocta, christianas leges, et illibatum servare virginitatis florem, se ipsa fortior feminae superavit insidias, et praetoris astus delusit.

[Lectio6]
Nihil autem proficiente Rufina, quae, praeter dolosa verba, illam quotidie verberibus affligebat, ut de sancto proposito dimoveret, spe sua frustratus praetor, accensus ira, quod in Bibiana perdidisset operam, a lictoribus eam denudari, vinctisque manibus columnae alligari, eamque plumbatis caedi jubet, donec efflaret animam. Cujus sacrum corpus objectum canibus biduo jacuit in foro Tauri, illaesum tamen, et divinitus servatum; quod deinde Joannes presbyter sepelivit noctu juxta sepulcrum sordois, et matris ad palatium Licinianum, ubi usque in praesens exstat ecclesia Deo, sanctae Bibianae nomine, dicata, quam Urbanus octavus instauravit, sanctarum Bibianae, Demetriae, et Dafrosae corporibus in ea repertis, et sub ara maxima collocatis.

[Lectio94]
Bibiána virgo Romána, nóbili génere nata, christiána fide nobílior fuit. Ejus enim paréntes, Flaviánus et Dafrósa, sub Juliáno Apóstata martyrium subiérunt. Tum Bibiána ejúsque soror Demétria, bonis ómnibus exspoliátæ et ab Aproniáno. Urbis prætóre, blandítiis et minis tentátæ, ut a recta fide declinárent, prætóris impietátem constantíssime detestátæ sunt. Quo in agóne Demétria, ob óculos Bibiánæ repénte córruens, óbiit in Dómino. Bibiána autem Rufínæ mulíeri vaférrimæ seducénda tráditur; sed, ejus superátis insídiis, prætóris astus delúsit. Quare hujus jussu plumbátis cæsa est, donec ánimam efflávit. Ejus sacrum corpus, bíduo cánibus objéctum, illæsum tamen divínitus servátum, Joánnes présbyter sepelívit noctu juxta sepúlcrum soróris et matris ad palátium Licinianum, ubi nunc exstat ecclésia Deo, sanctæ Bibiánæ nómine, dicáta.
&teDeum

[Lectio7]
@Commune/C7:Lectio7

[Lectio8]
@Commune/C7:Lectio8

[Lectio9]
@Commune/C7:Lectio9
