[Rank]
S. Lucae Evangelistae;;Duplex 2 classis;;5.1;;ex C1a

[Rank1960]
S. Lucae Evangelistae;;Duplex 2 classis;;5;;ex C1a

[Rule]
ex C1a;
9 lectiones
Psalmi Dominica
Antiphonas horas

[Oratio]
Intervéniat pro nobis, quǽsumus, Dómine, sanctus tuus Lucas Evangelista: qui crucis mortificatiónem jugiter in suo corpore, pro tui nóminis honore, portávit.
$Per Dominum

[Lectio4]
Ex libro sancti Hieronymi Presbyteri de Scriptóribus Ecclesiásticis. 
!Cap. 7
Lucas médicus Antiochénsis ut ejus scripta indicant, graeci sermónis non ignarus,~
fuit sectátor Apóstoli Pauli, et omnis peregrinatiónis ejus comes. Scripsit~
Evangélium, de quo idem Paulus: Mísimus, inquit, cum illo fratrem, cujus laus~
est in Evangélio per omnes ecclésias. Et ad Colossénses: Salútat vos Lucas,~
médicus caríssimus. Et ad Timothéum: Lucas est mecum solus. Aliud quoque édidit~
volúmen egrégium, quod título, Acta Apostólorum, prænotátur: cujus história~
usque ad biénnium Romæ commorántis Pauli pervénit, id est, usque ad quartum~
Nerónis annum. Ex quo intellígimus in eádem urbe librum esse compósitum.

[Lectio5]
Igitur períodos Pauli et Theclæ, et totam baptizáti Leónis fabulam, inter apocryphas scripturas computamus. Quale enim est, ut individuus comes Apóstoli, inter ceteras ejus res, hoc solum ignoraverit? Sed et Tertullianus, vicinus eórum témporum, refert presbyterum quemdam in Asia, amatórem Apóstoli Pauli, convictum a Joánne quod auctor esset libri, et confessum se hoc Pauli amore fecisse, et ob id loco excidisse. Quidam suspicántur, quotiescúmque in epistolis suis Paulus dicit, Juxta Evangélium meum, de Lucæ significáre volúmine.

[Lectio6]
Lucam autem, non solum ab Apóstolo Paulo didicisse Evangélium, qui cum Dómino in carne non fuerat, sed et a ceteris Apóstolis; quod ipse quoque in principio sui volúminis declarat, dicens: Sicut tradidérunt nobis, qui a principio ipsi vidérunt et minístri fuérunt sermónis. Igitur Evangélium, sicut audierat, scripsit; Acta vero Apostolórum, sicut viderat ipse, compósuit. Vixit octogínta et quatuor annos, uxórem non habens. Sepultus est Constantinopoli, ad quam urbem, vigesimo Constantini anno, ossa ejus cum relíquiis Andreæ Apóstoli transláta sunt de Achája.
