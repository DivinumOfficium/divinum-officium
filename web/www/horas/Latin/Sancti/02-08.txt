[Rank]
S. Joannis de Matha Confessoris;;Duplex;;3.1;;vide C5

[Rank](rubrica 1960)
S. Joannis de Matha Confessoris;;Duplex;;3;;vide C5

[Rule]
vide C5;mtv
9 lectiones

[Oratio]
Deus, qui per sanctum Joánnem órdinem sanctíssimæ Trinitátis ad rediméndum de potestáte Saracenórum captívos cǽlitus institúere dignátus es: præsta, quǽsumus; ut, ejus suffragántibus méritis, a captivitáte córporis et ánimæ, te adjuvánte, liberémur.
$Per Dominum

[Lectio4]
Joánnes de Matha, ordinis sanctíssimæ Trinitátis redemptiónis captivórum institutor, Falcone in Provincia natus est paréntibus pietáte et nobilitate conspicuis. Studiórum causa Aquas Sextias, mox Parisios profectus, confectóque theologíæ curriculo, magisterii lauream adeptus, doctrinæ et virtútum splendore enituit. Quibus motus Parisiénsis antístes, ad sacrum presbyterátus ordinem præ humilitate reluctántem promovit, eo consílio, ut in ea civitáte cómmorans, sapiéntia et móribus studiosæ juventúti prælucéret. Cum autem in sacello ejusdem epíscopi, ipso cum aliis astante, primum Deo Sacrum offerret, cælésti favore meruit recreari. Nam Angelus cándida et fulgénti veste indútus, cui in péctore crux rúbei et cærúlei coloris assuta erat, brácchiis cancellátis et super duos captivos ad látera positos, Christianum unum, álterum Maurum, exténsis, appáruit. Qua visióne in éxtasim raptus, intelléxit prótinus vir Dei, se ad redimendos ab infidelibus captivos destinari.

[Lectio5]
Quo vero matúrius in re tanti moménti procéderet, in solitúdinem secessit, ibique divino nutu factum est, ut Felicem Valesium in ipsa erémo jam multis annis degentem repérerit: cum quo ínita societáte, se per triennium in oratióne, et contemplatióne, omniúmque virtútum studio exercuit. Cóntigit autem, ut, dum secum de rebus divinis prope fontem colloqueréntur, cervus ad eos accesserit, crucem inter córnua gerens rúbei et cærúlei coloris. Cumque Felix ob rei novitátem mirarétur, narrávit ei Joánnes visiónem in prima Missa hábitam; et exínde ferventius oratióni incumbéntes, ter in somnis admoniti, Romam proficísci decrevérunt, ut a summo Pontifice novi ordinis pro rediméndis captivis institutiónem impetrarent. Electus fuerat eo témpore Innocentius tertius; qui, illis benígne acceptis, dum secum de re proposita deliberat, in festo sanctæ Agnetis secundo, Laterani intra Missárum solemnia ad sacræ Hostiæ elevatiónem, Angelus ei cándida veste, cruce bicolori, spécie redimentis captivos appáruit. Quo viso, Pontifex institutum approbávit, et novum ordinem sanctíssimæ Trinitátis redemptiónis captivórum vocari jussit, ejusque professóribus albas vestes cum cruce rúbei et cærúlei coloris præbuit.

[Lectio6]
Sic stabilito ordine, sancti fundatores in Gálliam rediérunt, primoque cœnobio Cervi Frígidi in diœcesi Meldénsi constructo, ad ejus regimen Felix remánsit; et Joánnes Romam cum aliquot sociis reversus est, ubi Innocentius domum, ecclésiam et hospitale sancti Thomæ de Formis in monte Cælio eis donávit cum multis redítibus et possessiónibus. Dátis quoque litteris ad Miramolínum regem Marochii, opus redemptiónis felici auspicio inchoátum fuit. Tum ad Hispánias, sub jugo Saracenórum magna ex parte oppressas, Joánnes profectus est, regumque, príncipum atque aliórum fidelium animos ad captivórum et páuperum commiseratiónem commovit. Monasteria ædificávit, hospitalia eréxit, magnoque lucro animárum plures captivos redémit. Romam tandem reversus, sanctisque opéribus incumbens, assiduis labóribus attritus et morbo confectus, ardentíssimo Dei et próximi amore exæstuans, ad extremum devenit. Quare frátribus convocatis, eisque ad opus redemptiónis cælitus præmonstrátum efficaciter cohortátis, obdormívit in Dómino sextodecimo Kalendas Januarii, anno salútis millesimo ducentésimo décimo tertio; ejusque corpus in ipsa ecclésia sancti Thomæ de Formis condigno honóre tumulátum fuit.

[Lectio94]
Joánnes de Matha, Falcóne in Província piis et nobílibus paréntibus natus, cum primum Deo Sacrum offérret, per visiónem intelléxit, se ad rediméndos ab infidélibus captívos destinári. Quare divíno nutu in erémum secéssit, ubi Felícem Valésium in ea jam multis annis degéntem réperit. Ibi fervéntius cum oratióni vacárent, ter in somnis admóniti, Romam profécti, ab Innocéntio Papa tértio approbatiónem novi órdinis sanctíssimæ Trinitátis pro rediméndis captívis obtinuérunt. Tum primum cœnóbium in diœcési Meldénsi construxérunt, cui regéndo Felix remánsit. Joánnes vero Romam cum áliquot sóciis revérsus est, ubi Innocéntius domum, ecclésiam et hospitále sancti Thomæ de Formis in monte Cælio eis donávit. Datis quoque lítteris ad Miramolínum regem Maróchii, opus redemptiónis felíciter inchoátum fuit. Tum Joánnes ad Hispánias, sub jugo Saracenórum magna ex parte oppréssas, proféctus, ómnium ánimis ad captivórum commiseratiónem commótis, hospitália eréxit et plures captívos redémit, Romam demum revérsus, assíduis fractus labóribus et morbo conféctus, óbiit in Dómino, sextodécimo kaléndas januárii, anno millésimo ducentésimo décimo tértio.
&teDeum

[Lectio7]
@Commune/C5:Lectio7

[Lectio8]
@Commune/C5:Lectio8

[Lectio9]
@Commune/C5:Lectio9
