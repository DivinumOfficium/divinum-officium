[Rank]
S. Thomæ Epíscopi et Martyris;;Duplex;;3;;vide C2

[Rank1570]
S. Thomæ Epíscopi et Martyris;;Semiduplex;;2;;vide C2

[Rank1960]
Die quinta post Nativitatem;;Semiduplex;;5;;ex Sancti/12-25

[RankNewcal]
S. Thomæ Epíscopi et Martyris;;Duplex optional;;2;;vide C2

[Rule]
vide C2;
no commemoratio
9 lectiones

[Oratio]
Deus, pro cujus Ecclésia gloriósus Póntifex Thomas gládiis impiórum occúbuit:~
præsta, quǽsumus; ut omnes, qui ejus implórant auxílium, petitiónis suæ~
salutárem consequántur efféctum.
$Per Dominum

[Lectio1]
Incipit Epístola beáti Pauli Apóstoli ad Romános
!Rom 1:1-7
1 Paulus, servus Jesu Christi, vocátus Apóstolus, segregátus in Evangélium Dei,
2 quod ante promíserat per prophétas suos in Scriptúris sanctis
3 de Fílio suo, qui factus est ei ex sémine David secúndum carnem,
4 qui prædestinátus est Fílius Dei in virtúte secúndum spíritum sanctificatiónis ex resurrectióne mortuórum Jesu Christi Dómini nostri:
5 per quem accépimus grátiam, et apostolátum ad obediéndum fídei in ómnibus géntibus pro nómine eius,
6 in quibus estis et vos vocáti Jesu Christi:
7 ómnibus qui sunt Romæ, diléctis Dei, vocátis sanctis. Grátia vobis, et pax a Deo Patre nostro, et Dómino Jesu Christo.

[Responsory1]
@Sancti/12-25:Responsory2

[Lectio2]
!Rom 1:8-12
8 Primum quidem grátias ago Deo meo per Jesum Christum pro ómnibus vobis: quia fides vestra annuntiátur in univérso mundo.
9 Testis enim mihi est Deus, cui sérvio in spíritu meo in Evangélio Fílii eius, quod sine intermissióne memóriam vestri fácio
10 semper in oratiónibus meis: óbsecrans, si quómodo tandem aliquándo prósperum iter hábeam in voluntáte Dei veniéndi ad vos.
11 Desídero enim vidére vos, ut áliquid impértiar vobis grátiæ spirituális ad confirmándos vos:
12 id est, simul consolári in vobis per eam quæ ínvicem est, fidem vestram atque meam.

[Responsory2]
@Sancti/12-25:Responsory3

[Lectio3]
!Rom 1:13-19
13 Nolo autem vos ignoráre fratres: quia sæpe propósui veníre ad vos (et prohíbitus sum usque adhuc) ut áliquem fructum hábeam et in vobis, sicut et in céteris géntibus.
14 Græcis ac bárbaris, sapiéntibus, et insipiéntibus débitor sum:
15 ita (quod in me) promptum est et vobis, qui Romæ estis, evangelizáre.
16 Non enim erubésco Evangélium. Virtus enim Dei est in salútem omni credénti, Judǽo primum, et Græco.
17 Justítia enim Dei in eo revelátur ex fide in fidem: sicut scriptum est: Justus autem ex fide vivit.
18 Revelátur enim ira Dei de cælo super omnem impietátem, et iniustítiam hóminum eórum, qui veritátem Dei in iniustítia détinent:
19 quia quod notum est Dei, maniféstum est in illis. Deus enim illis manifestávit.

[Responsory3]
@Sancti/12-25:Responsory4

[Lectio4]
Thomas, Londini in Anglia natus, Theobaldo successit Cantuariénsi epíscopo: et qui antea in administrándo cancelláriæ munere præcláre se gesserat, in episcopali officio fortis et invictus fuit. Cum enim Henricus secundus Angliæ rex, convocátis ad se epíscopis et procéribus regni, leges ferret utilitáti ac dignitáti ecclesiásticæ repugnántes, adeo constanter óbstitit régiæ cupiditati, ut neque pollicitatiónibus, neque terróribus de senténtia decédens, proxime conjíciendus in carcerem clam recesserit. Inde propinqui ejus omnis ætátis ejecti, amici, fautores omnes, iis, quibus per ætátem licéret, jurejurando adstrictis, universos Thomam adituros, si fortasse miserábili suórum calamitátis aspectu moverétur, qui a sancto propósito privátis incómmodis deterreri minime potuísset. Non respéxit carnem aut sánguinem, neque ullus in eo humanitátis officii constantiam labefactávit.

[Lectio5]
Cóntulit ígitur se ad Alexandrum tertium Pontificem, a quo benígne acceptus est: et inde profectus, monachis Pontiniacénsis monasterii, Cisterciénsis ordinis, ab eodem commendatus. Quod ut cognóvit Henricus, missis ad convéntum fratrum Cisterciensium minacibus litteris, Thomam e Pontiníaco monasterio exturbare conátur. Quare vir sanctus, véritus ne sua causa mali aliquid Cisterciénsis família paterétur, sponte discessit, et Ludovicum Galliæ regem ejus invitatu convenit; ubi tamdiu fuit, quod, Pontifice máximo et ipso rege agéntibus, ab exsílio, summa totius regnis gratulatióne revocátur. Quid dum boni pastoris offícium securus exséquitur, ecce calumniatores ad regem déferunt, eum multa contra regnum et publicam quietem moliri, ut proptérea sæpius conquererétur rex, se in suo regno cum uno sacerdote pacem habere non posse.

[Lectio6]
Ex qua regis voce nefarii satéllites sperántes grátum se regi facturos, si Thomam e médio tollerent, clam conveniéntes Cantuariam, episcopum in templo vespertinis horis operam dántem aggrediúntur. Qui clericis templi áditus præclúdere conántibus accurrens, ostium apéruit, illis usus verbis ad suos: Non est Dei Ecclésia custodienda more castrórum; et ego pro Ecclésia Dei libenter mortem subibo. Tum ad milites: Vos Dei jussu cavete, ne cuípiam meórum noceatis. Deinde fléxis genibus, Deo, beátæ Maríæ, sancto Dionysio et réliquis Sanctis ejus ecclésiæ patrónis, Ecclésiam et seípsum commendans, sacrum caput eádem constantia, qua iniquíssimi regis légibus restiterat, ímpio ferro præcidéndum óbulit, quarto Kalendas Januarii, anno Dómini millesimo centésimo septuagesimo primo: cujus cérebro respersum est totius templi paviméntum. Quem multis póstea illustrem miraculis idem Alexander Pontifex rétulit in Sanctórum númerum.

[Lectio7]
Léctio sancti Evangélii secúndum Joánnem
!Joannes 10:11-16
In illo témpore: Dixit Jesus pharisæis: Ego sum pastor bonus. Bonus pastor ánimam suam dat pro ovibus suis. Et réliqua.
_
Homilía sancti Joánnis Chrysóstomi
!Homilia 59 in Joánnem
Magnum quiddam, dilectíssimi, magnum, inquam, est Ecclésiæ prælátio, et quæ multa índiget sapiéntia et fortitúdine, qualem Christus propósuit: ut ánimam pro ovibus ponamus, et numquam illas deserámus; ut lupo generose resistamus. Hæc enim inter pastórem et mercenárium est differéntia: alter propriæ, contemptis ovibus; alter, sua contempta, óvium semper salúti invigilat. Pastoris ergo exemplo demonstrato, deceptores duos méminit: furem mactántem et rapiéntem oves; et mercenárium permitténtem, neque defendéntem commissas.

[Lectio8]
Quod superiori témpore Ezechiel his verbis insectátus est: Væ pastóribus Israël: nonne pascébant semetípsos? Nonne greges pascúntur a pastóribus? Sed illi contrárium faciébant, quod maximæ malítiæ genus est, et plurimórum causa malórum. Idcirco inquit: Neque quod abjectum erat, reducébant: neque quod períerat, quærébant: neque confractum alligábant: neque infirmum consolidábant: quóniam se, non gregem pascebant. Idem et Paulus aliis verbis signíficat: Omnes quæ sua sunt, quærunt, non quæ Jesu Christi.

[Lectio9]
Verum ab utroque se dissidére osténdit Christus: ab illis quidem, qui in aliórum perniciem veniunt, cum dicat, se proptérea venisse, ut vitam haberent, et abundantius haberent? ab his autem, qui oves a lupis rapi negligébant, dicéndo se propter eas ánimam pónere, ne oves perirent. Nam cum Judæi ipsum interímere vellent, non proptérea déstitit a doctrina, neque credéntes trádidit, sed pérstitit, et pértulit mortem: ideo frequenter inquit: Ego sum pastor bonus. Quæ cum nullo niti testimonio videréntur, (quod enim póneret ánimam suam, non multo post re monstrátum est; quod autem vitam haberent, et abundantius haberent, eventurum erat in futuro sæculo) álterum ab altero confírmat.
&teDeum

[Ant Vespera 3]
@Sancti/12-25

[Commemoratio 2]
@Sancti/12-25:Octava

[Commemoratio 3]
@Sancti/12-25:Octava

[Commemoratio 2] (rubrica trident)
@Sancti/12-25:Octava
@Sancti/12-26:Octava
@Sancti/12-27:Octava
@Sancti/12-28:Octava

[Commemoratio 3] (rubrica trident)
@Sancti/12-25:Octava
@Sancti/12-26:Octava
@Sancti/12-27:Octava
@Sancti/12-28:Octava
