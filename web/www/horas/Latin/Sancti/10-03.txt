[Rank]
S. Theresiae a Jesu Infante Virginis;;Duplex;;3;;vide C6

[Rule]
vide C6;
9 lectiones

[Oratio]
Domine, qui dixisti: Nisi efficiamini sicut parvuli, non intrabitis in regnum caelorum: da nobis, quaesumus; ita sanctae Teresiae Virginis in humilitate et simplicitate cordis vestigia sectari, ut praemia consequamur aeterna:
$Qui vivis

[Lectio4]
Teresia a Jesu Infante, Alensonii in Gallia, honestis parentibus, singulari et assidua erga Deum pietate conspicuis, orta est. Inde a prima aetate, divino Spiritu praeventa, religiosam vitam agere cupiebat. Serio autem promisit, se nihil Deo denegaturam, quod ipse ab ea praetere videretur: quam promissionem fideliter usque ad mortem servare sategit. Quinto aetatis anno, matre amissa, Dei providentiae se totam commisit, sub vigilanti custodia amantissimi patris, sororumque natu majorum: quibus magistris, Teresia ad currendam perfectionis viam ut gigas exsultavit. Novenis virginibus ex ordine sancti Benedicti Lexoviis excolenda traditur, ibique in rerum divinarum cognitione excellere visa est. Decimo aetatis anno, arcanus et gravis morbis eam diu cruciavit, a quo, prout ipsa enarrat, ope beatissimae Virginis, quae eidem subridens apparuit, et quam, sub titulo Dominae Nostrae a Victoria, per novendialia invocare studuit, divinitus fuit liberata. Tune, angelico fervore repleta, ad sacrum convivium, in quo Christus sumitur, se diligentissimo praeparare curavit.

[Lectio5]
Ut primitus eucharistico pane fuit refecta, insatiabilem caelestis hujus cibi famem haurire visa est: unde, velut inspirata, Jesum rogabat, ut omnem mundanam consolationem in amaritudinem sibi verteret. Inde tenerrimo in Christum Dominum et in Ecclesiam amore exaestuans, nihil antiquus habuit, quam Carmelelitarum Excalceatorum ordinem ingredi, ut sui abnegatione, suisque sacrifiis, sacerdotibus, missionariis, totique Ecclesiae opem aferret, et innumeras animas Christo Jesu lucrifaceret: quod jam morti proxima, apud Deum, se facturam pollicita est. Propter aetatis defectum, multas ad religiosam vitam amplectendam nacta est difficultates, quibus tamen incredibili anumi fortitudine superatis, vi quindecim annos nata, Lexoviensem Carmelum feliciter ingressa est. Ibi mirabiles Deus in Teresiae corde ascensiones disposuit, quae, Mariae Virginis vitam absconditam imitata, quasi hortus irriguus, flores omnium virtutum germinavit, praecipie vero eximiae in Deum et in proximum caritatis.

[Lectio6]
Quae magis Altissuno placeret, cum in Sacris Scripturis monitum illud legisset: Si quis est parvulus, veniat ad me; parvula in spiritu esse voluit, et inde filiali fiducia Deo, tamquam Patri amantissimo, se perpetuo tradidit. Hanc spiritualis infantiae viam, secundum Evangelii doctrinam, alios docuit, speciatim novitias, quas ex obedientia ad religiosarum virtutum studium informandas suscepit, atque ita apostolico zelo repleta, mundo superbia inflate et vanitates diligenti, evangelicae simplicitatis iter patefecit. Sponsus autem Jesus eam patiendi desiderio, tam in anima, quam in corpore, penitus inflammavit. Insuper Dei caritatem undequaque neglectam animadvertens, summo dolore affecta duobus ante obitum annis, Dei miserentis amori se victimam obtulit. Tunc, ut ipsa refert, caelestis ignis flamma vulnerata est: unde caritate cousumpta, in extasim rapta ferventissime ingeminans: Deus meus, te diligo: viginti quatuor annos nata, die trigesima septembris, anno millesimo octingentesimo nonagesimo septimo, ad Sponsum evolavit. Quod autem moriens promiserat, se perennem rosarum pluviam in terram demissuram, hoc, in caelum recepta, innumeris miraculis reapse adimplevit et in dies adimplet. Quam Pius undecimus, Pontifex maximus, beatis Virginibus adscriptam, et biennio post, jubileo maximo recurrente, inter Sanctas relatam, peculiarem omnium Missionum Patronam constituit ac declaravit.

[Lectio7]
Lectio sancti Evangelii secundum Matthaeum
!Matt 18:1-4
In illo tempora: Ascenderunt discipuli ad Jesum, dicentes: Quis putans major est in regno caelorum. Et reliqua.
_
Homilia sancti Leonis papae
!Sermo 37, in Epiphaniae solemn 7, cap 3-4
Tota, dilectissimi, Christianae sapientiae disciplina, non in abundantia verbi, non in astutia disputandi, neque in appetitu laudis et gloriae, sed in vera et voluntaria humilitate consistit, quam Dominus Jesus Christus ab utero Matris usque ad supplicium crucis pro omni fortitudine et elegit et docuit. Nam, cum discipuli ejus inter se, ut ait Evangelista, disquirerent quis eorum major esset in regno caelorum, vocavit parvulum, et statuit eum in medio eorum, et dixit: Amen dico vobis, nisi conversi fueritis et efficiamini sicut parvuli, non intrabitis in regnum caelorum. Quicumque ergo humiliaverit se sicut puer iste, hic major erit in regno caelorum. Amat Christus infantiam, quam primum et animo suscepit et corpore. Amat Christus infantiam, humilitatis magistram, innocentiae regulam, mansuetudinis formam. Amat Christus infantiam, ad quam majorum diligit mores, ad quam senum reducit aetates: et eos ad suum inclinat exemplum, quos ad regnum sublimat aeternum.

[Lectio8]
Ut autem plene valeamus agnoscere quomodo apprehendi possit tam mira conversio et in puerilem gradum qua nobis mutatione redeundum sit, doceat nos beatus Paulus et dicat: Nolite pueri effici sensibus, sed malitia parvuli estote. Non ergo ad ludicra infantiae et imperfecta nobis primordia revertendum est, sed aliquid, quod etiam graves annos deceat, inde sumendum, ut velox sit commotionum transitus citus ad pacem recursus: nulla sit memoria offensionis, nulla cupiditas dignitatis; amor sociae commmunionis, aequalitas naturalis. Magnum enim bonum est nocere non esse et maligna non sapere: quia inferre ac referee injuriam, mundi hujus prudentia est: nemini autem malum pro malo reddere, Christianae est aequanimitas infantia

[Lectio9]
Ad hanc vos, dilectissimi, similitudinem parvulorum mysterium hodiernae festivitatis invitat; et hanc vobis humilitatis formam adoratus a Magis puer Salvator insinuat: qui, ut imitatoribus suis quid gloriae pararet, ostenderet, ortus sui tempore editos martyrio consecravit; ut in Bethlehem, ubi Christus natus est, geniti, per communionem aetatis consortes fierent passionis. Ametur igitur humilitas, et omnis a fidelibus vitetur elatio. Alter alterum sibi praeferat, et nemo quod suum est quaerat, sed quod alterius; ut, cum in omnibus abundaverit affectus benevolentiae, in nullo virus inveniatur invidiae; quoniam qui se exaltat humiliabitur, et qui se humiliat exaltabitur, eodem ipso testante Jesu Christo Domino nostro, qui cum Patre et Spiritu Sancto vivit et regnat in saecula saeculorum. Amen.
&teDeum

[Lectio94]
Terésia a Iesu Infánte, Alensónii in Gállia, ex honéstis piísque paréntibus orta est. Quinto ætátis anno, matre amíssa, Dei providéntiæ se totam commisit sub vigilántia amantíssimi patris et sorórum natu maiórum: quibus magístris, ad curréndam perfectiónis viam ut gigas exsultávit. Novénnis virgínibus ex órdine sancti Benedícti Lexóviis excolénda tráditur. Décimo ætátis anno, arcáno et gravi morbo diu cruciáta, ope Dóminæ nostræ a Victória, divínitus fuit liberáta. Angélico fervóre repléta, ad sacrum convívium prímitus accédens, insatiábilem huius cibi famem hauríre visa est. Carmelitárum excalciatórum órdinem íngredi cúpiens, ob ætátis deféctum, multas ad religiósam vitam amplecténdam nacta est difficultátes, quibis fórtiter superátis, Lexoviénsem Carmélum, quíndecim annos nata, felíciter ingréssa est. Ibíque erga Deum et próximum exímia caritáte flagrávit. Spirituálem infántiæ viam, secúndum Evangélii doctrínam, secúta, álios, speciátim novítias, eándem edócuit. Eádem caritáte succénsa, duóbus ante óbitum annis Dei miseréntis amóri se víctimam óbtulit. Vigínti quátuor annos nata, die trigésima Septémbris, anno millésimo octingentésimo nonagésimo séptimo, ad Sponsum evolávit. Quam Pius undécimus, Póntifex máximus, Beátis Virgínibus adscríptam, et biénnio post, jubilæo máximo recurrénte, solémniter inter Sanctas relátam, peculiárem ómnium Missiónum Patrónam constítuit atque declarávit.
&teDeum
