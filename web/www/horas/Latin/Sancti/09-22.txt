[Rank]
S. Thomæ de Villanova Episcopi et Confessoris;;Duplex;;3;;vide C4

[Rule]
vide C4;mtv
9 lectiones

[Ant 1]
Dispersit * dedit pauperibus: justitia ejus manet in sæculum sæculi.

[Oratio]
Deus, qui beatum Thomam Pontificem insignis in pauperes misericordiæ virtute decorasti: quǽsumus; ut ejus intercessione in omnes qui te deprecantur, divitias misericordiæ tuæ benignus effundas.
$Per Dominum

[Commemoratio]
!Commemoratio Ss. Mauritii et Sociorum Martyrum
@Commune/C3:Oratio proper
$Oremus
Annue, quǽsumus, omnipotens Deus: ut sanctorum Martyrum tuorum Mauritii et Sociorum ejus nos lætificet festiva solemnitas; ut, quorum suffragiis nitimur, eorum nataliciis gloriemur.
$Per Dominum

[Lectio4]
Thomas in oppido Fontisplani Toletanæ diœceseos in Hispania natus anno Domini millesimo quadringentesimo octogesimo octavo, ab optimis parentibus ineunte vita pietatem et singularem in pauperes misericordiam accepit: cujus adhuc puer complura dedit exempla; sed illud in primis nobile, quod ut nudos operiret, propriis vestibus non semel seipsum exuit. Exacta pueritia, Compluto, quo missus fuerat, ut alumnus in collegio majori sancti Ildefonsi litteris operam daret, patris obitu revocatus, universam hereditatem egenis virginibus alendis dicavit; eodemque statim reversus est, et sacræ theologiæ cursu confecto, adeo doctrina excelluit, ut in eadem Universitate cathedram ascendere jussus, philosophicas theologicasque quæstiones mirabiliter explanaverit: interim assiduis precibus scientiam sanctorum, et rectam vitæ morumque normam a Domino vehementissime postulans. Quare divino instinctu Eremitarum sancti Augustini amplexus est institutum.

[Lectio5]
Religionem professus, omnibus religiosi hominis virtutibus et ornamentis excelluit, humilitate, patientia, continentia, sed ardentissima caritate summe conspicuus: inter varios et assiduos labores orationi rerumque divinarum meditationi invicto spiritu semper intentus. Prædicandi onus, utpote sanctimonia et doctrina præstans, subire jussus, cælesti aspirante gratia, innumerabiles e vitiorum cœno in viam salutis eduxit. Regendis deinde fratribus admotus, prudentiam, æquitatem et mansuetudinem pari sedulitate ac severitate conjunxit: adeo ut priscam sui ordinis disciplinam multis in locis vel firmaverit, vel restituerit.

[Lectio6]
Granatensis archiepiscopus designatus, mira humilitate et constantia insigne munus rejecit. Verum non multo post Valentinam ecclesiam, superiorum auctoritate coactus, gubernandam suscepit: quam annis ferme undecim ita rexit, ut sanctissimi et vigilantissimi pastoris partes expleverit. Ceterum consueta vivendi ratione nihil admodum immutata, inexplebili caritati multo magis indulsit, cum amplos ecclesiæ reditus in egenos dispersit, ne lectulo quidem sibi relicto: nam eum, in quo decumbebat, cum in cælum evocaretur, ab eodem commodatum habuit, cui paulo ante eleemosynæ loco donaverat. Obdormivit in Domino sexto Idus Septembris, annos natus octo et sexaginta. Servi sui sanctitatem adhuc viventis, et exinde post mortem, miraculis Deus testatam voluit; præsertim, cum horreum, frumento pauperibus distributo, penitus vacuum, repente plenum inventum est, et cum ad ejus sepulcrum puer mortuus revixit. Quibus aliisque non paucis fulgentem signis Alexander septimus Pontifex Maximus sanctorum numero adscripsit.

[Lectio93]
!Commemoratio pro Ss. Mauritio et Soc. Mart. 
Cum Maximianus imperator, ducto in Galliam exercitu, in finibus Sedunorum sacrificii causa constitisset, Thebæorum legio, ne se impiorum sacrorum societate contaminaret, a reliquis copiis discessit. Quare imperator misit ad eos milites, qui suo nomine nuntiarent, ut, si salvi esse vellent, in castra ad sacrificia redirent. Qui se christiana religione impediri responderunt. Quorum responsum ille indignissime ferens, majori iracundia, quam antea, exarsit. Itaque immissa parte exercitus in Thebæos, decimum quemque eorum primum occidi jussit: quod martyrium sua sponte, maximeque hortatore Mauritio, ferre maluerunt quam imperata facere nefarii imperatoris: ac deinde reliquos omnes, constantissime Christum prædicantes, decimo Kalendas Octobris ab universo exercitu trucidari imperat.
&teDeum

[Ant 2]
Eleemosynas * illius enarrabit omnis ecclesia sanctorum.

[Ant 3]
@:Ant 1

[Lectio94]
Thomas, in óppido Fontispláni Toletánæ diœcéseos in Hispánia natus, a bonis paréntibus, ineúnte vita, pietátem et singulárem in páuperes misericórdiam accépit, cujus toto vitæ suæ decúrsu præclára dedit exémpla. Puer enim, ut nudos operíret, própriis véstibus non semel seípsum éxuit; adoléscens, post patris óbitum univérsam hereditátem egénis virgínibus aléndis dicávit. Cum, theologíæ cursu confécto, divíno instínctu, Eremitárum sancti Augustíni institútum ampléxus esset, virtútibus ómnibus ornátus, caritáte præsértim erga páuperes et peccatóres excélluit, quos e vitiórum cœno edúcere satégit. Præcípue vero ejus misericórdia elúxit, cum, ad regéndam Valentínam ecclésiam ex obediéntia vocátus, vigilantíssimi pastóris vices explévit et amplos ecclésiæ réditus in egénos dispérsit, ne léctulo quidem sibi relícto. Obdormívit in Dómino, sexto Idus Septémbris, annos natus octo supra sexagínta.
&teDeum
