[Rank]
S. Thomae de Villanova Episcopi et Confessoris;;Duplex;;3;;vide C4

[Rule]
vide C4;mtv
9 lectiones

[Ant 1]
Dispersit * dedit pauperibus: justitia ejus manet in saeculum saeculi.

[Oratio]
Deus, qui beatum Thomam Pontificem insignis in pauperes misericordiae virtute decorasti: quaesumus; ut ejus intercessione in omnes qui te deprecantur, divitias misericordiae tuae benignus effundas.
$Per Dominum

[Lectio4]
Thomas in oppido Fontisplani Toletanae dioeceseos in Hispania natus anno Domini millesimo quadringentesimo octogesimo octavo, ab optimis parentibus ineunte vita pietatem et singularem in pauperes misericordiam accepit: cujus adhuc puer complura dedit exempla; sed illud in primis nobile, quod ut nudos operiret, propriis vestibus non semel seipsum exuit. Exacta pueritia, Compluto, quo missus fuerat, ut alumnus in collegio majori sancti Ildefonsi litteris operam daret, patris obitu revocatus, universam hereditatem egenis virginibus alendis dicavit; eodemque statim reversus est, et sacrae theologiae cursu confecto, adeo doctrina excelluit, ut in eadem Universitate cathedram ascendere jussus, philosophicas theologicasque quaestiones mirabiliter explanaverit: interim assiduis precibus scientiam sanctorum, et rectam vitae morumque normam a Domino vehementissime postulans. Quare divino instinctu Eremitarum sancti Augustini amplexus est institutum.

[Lectio5]
Religionem professus, omnibus religiosi hominis virtutibus et ornamentis excelluit, humilitate, patientia, continentia, sed ardentissima caritate summe conspicuus: inter varios et assiduos labores orationi rerumque divinarum meditationi invicto spiritu semper intentus. Praedicandi onus, utpote sanctimonia et doctrina praestans, subire jussus, caelesti aspirante gratia, innumerabiles e vitiorum coeno in viam salutis eduxit. Regendis deinde fratribus admotus, prudentiam, aequitatem et mansuetudinem pari sedulitate ac severitate conjunxit: adeo ut priscam sui ordinis disciplinam multis in locis vel firmaverit, vel restituerit.

[Lectio6]
Granatensis archiepiscopus designatus, mira humilitate et constantia insigne munus rejecit. Verum non multo post Valentinam ecclesiam, superiorum auctoritate coactus, gubernandam suscepit: quam annis ferme undecim ita rexit, ut sanctissimi et vigilantissimi pastoris partes expleverit. Ceterum consueta vivendi ratione nihil admodum immutata, inexplebili caritati multo magis indulsit, cum amplos ecclesiae reditus in egenos dispersit, ne lectulo quidem sibi relicto: nam eum, in quo decumbebat, cum in caelum evocaretur, ab eodem commodatum habuit, cui paulo ante eleemosynae loco donaverat. Obdormivit in Domino sexto Idus Septembris, annos natus octo et sexaginta. Servi sui sanctitatem adhuc viventis, et exinde post mortem, miraculis Deus testatam voluit; praesertim, cum horreum, frumento pauperibus distributo, penitus vacuum, repente plenum inventum est, et cum ad ejus sepulcrum puer mortuus revixit. Quibus aliisque non paucis fulgentem signis Alexander septimus Pontifex Maximus sanctorum numero adscripsit.

[Ant 2]
Eleemosynas * illius enarrabit omnis ecclesia sanctorum.

[Ant 3]
Dispersit * dedit pauperibus: justitia ejus manet in saeculum saeculi.

[Lectio94]
Thomas, in �ppido Fontispl�ni Tolet�n� dioec�seos in Hisp�nia natus, a bonis par�ntibus, ine�nte vita, piet�tem et singul�rem in p�uperes miseric�rdiam acc�pit, cujus toto vit� su� dec�rsu pr�cl�ra dedit ex�mpla. Puer enim, ut nudos oper�ret, pr�priis v�stibus non semel se�psum �xuit; adol�scens, post patris �bitum univ�rsam heredit�tem eg�nis virg�nibus al�ndis dic�vit. Cum, theolog�� cursu conf�cto, div�no inst�nctu, Eremit�rum sancti August�ni instit�tum ampl�xus esset, virt�tibus �mnibus orn�tus, carit�te pr�s�rtim erga p�uperes et peccat�res exc�lluit, quos e viti�rum coeno ed�cere sat�git. Pr�c�pue vero ejus miseric�rdia el�xit, cum, ad reg�ndam Valent�nam eccl�siam ex obedi�ntia voc�tus, vigilant�ssimi past�ris vices expl�vit et amplos eccl�si� r�ditus in eg�nos disp�rsit, ne l�ctulo quidem sibi rel�cto. Obdorm�vit in D�mino, sexto Idus Sept�mbris, annos natus octo supra sexag�nta.
&teDeum
