[Rank]
S. Marci Evangelistæ;;Duplex II classis;;5.1;;ex C1ap

[Rank1960]
S. Marci Evangelistæ;;Duplex II classis;;5;;ex C1ap

[Rule]
ex C1;
9 lectiones
Laudes Litania
Psalmi Dominica
Antiphonas horas
(rubrica 1960) Psalm5 Vespera=138

[Oratio]
Deus, qui beátum Marcum Evangelístam tuum evangélicæ prædicatiónis grátia~
sublimásti: tríbue, quǽsumus; ejus nos semper et eruditióne profícere et~
oratióne deféndi.
$Per Dominum

[Lectio4]
Ex libro sancti Hieronymi Presbyteri de Scriptoribus ecclesiasticis.
_
Marcus discipulus et interpres Petri, juxta quod Petrum referentem audierat, rogatus Romæ a fratribus, breve scripsit Evangelium. Quod cum Petrus audisset, et probavit, et Ecclesiæ legendum sua auctoritate dedit. Assumpto itaque Evangelio quod ipse confecerat, perrexit in Aegyptum, et primus Alexandriæ Christum annuntians, constituit Ecclesiam tanta doctrina et vitæ continentia, ut omnes sectatores Christi ad exemplum sui cogeret.

[Lectio5]
Denique Philo, disertissimus Judæorum, videns Alexandriæ primam ecclesiam adhuc judaizantem, quasi in laudem gentis suæ librum super eorum conversatione scripsit. Et quomodo Lucas narrat Jerosolymæ credentes omnia habuisse communia; sic et ille, quod Alexandriæ sub Marco fieri doctore cernebat, memoriæ tradidit. Mortuus est autem octavo Neronis anno, et sepultus Alexandriæ, succedente sibi Aniano.

[Lectio6]
De Expositione sancti Gregorii Papæ super Ezechielem Prophetam.
!Hom. 3, lib. 1
Sancta quatuor animalia, quæ prophetiæ spiritu futura prævidentur, subtili narratione describuntur, cum dicitur: Quatuor facies uni, et quatuor pennæ uni. Quid per faciem, nisi notitia: et quid per pennas, nisi volatus exprimitur? Per faciem quippe unusquisque cognoscitur: per pennas vero in altum avium corpora sublevantur. Facies itaque ad fidem pertinet, penna ad contemplationem. Per fidem namque ab omnipotenti Deo cognoscimur, sicut ipse de suis ovibus dicit: Ego sum pastor bonus, et cognosco oves meas, et cognoscunt me meæ. Qui rursus ait: Ego scio quos elegerim. Per contemplationem vero, qua super nosmetipsos tollimur, quasi in aëra levamur.
