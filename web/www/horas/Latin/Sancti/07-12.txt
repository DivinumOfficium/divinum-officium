[Rank]
S. Joannis Gualberti Abbatis;;Duplex;;3;;vide C5

[Rule]
vide C5;
9 lectiones

[Oratio]
Intercessio nos, quaesumus Domine, beati Joannis Abbatis commendet: ut quod nostris meritis non valemus, ejus patrocinio assequamur.
$Per Dominum.

[Commemoratio]
!Commemoratio Ss. Naboris et Felicis Mart.
@Commune/C3:Oratio proper
v. Oremus
Praesta quaesumus Domine: ut sicut nos sanctorum Martyrum tuorum Naboris et Felicis natalitia celebranda non deserunt, ita jugiter suffragiis comitentur.
$Per Dominum

[Lectio4]
Joannes Gualbertus Florentiae nobili genere ortus, dum patri obsequens rem militarem sequitur, Ugo, unicus ejus frater, occiditur a consanguineo: Quem cum solum et inermem sancto Parasceves die Joannes armis ac militibus stipatus obvium haberet, ubi neuter alterum poterat declinare, ob sanctae crucis reverentiam, quam homicida supplex, mortem jamjam subiturus, brachiis signabat, vitam ei clementer indulget. Hoste in fratrem recepto, proximum sancti Miniatis templum oraturus ingreditur, ubi adoratam Crucifixi imaginem caput sibi flectere conspicit. Quo mirabili facto permotus Joannes, Deo exinde, etiam invito patre, militare decernit, atque ibidem propriis sibi manibus comam totondit, ac monasticum habitum induit: adeoque piis ac religiosis virtutibus brevi coruscat, ut multis se perfectionis specimen ac normam praeberet; ita ut, eiusdem loci abbate defuncto communi omnium voto in superiorem eligeretur. At Dei famulus cupiens subesse potius, quam praeesse, ad majora divina voluntate servatus ad Camaldulensis eremi incolam Romualdum proficiscitur: a quo caelicum sui instituti vaticinium accipit: tum suum ordinem sub regula sancti Benedicti apud Umbrosam vallem instituit.

[Lectio5]
Deinde plurimis ad eum ob ejus sanctitatis famam undique convolantibus, una cum iis in socios adscitis, ad haereticam et simoniacam pravitatem exstirpandam, et apostolicam fidem propagandam sedulo incumbit, innumera propterea in se et suis incommoda expertus. Nam ut eum ejusque socios adversarii perdant, noctu sancti Salvii coenobium repente aggrediuntur, templum incendunt, aedes demoliuntur, et monachos omnes lethali vulnere sauciant; quos vir Dei unico crucis signo incolumes protinus reddit; et Petro ejus monacho per immensum ardentissimumque ignem illaeso mirabiliter transeunte, optatam sibi et suis tranquillitatem obtinet. Inde simoniacam labem ab Etruria expulit, ac in tota Italia fidem pristinae integritati restituit.

[Lectio6]
Multa funditus erexit monasteria, eademque et alia aedificiis ac regulari observantia instaurata, sanctis legibus communivit. Ad egenos alendos sacram supellectilem vendidit: ad improbos coërcendos elementa sibi famulari conspexit: ad daemones comprimendos crucem quasi ensem adhibuit. Demum abstinentiis, vigiliis, jejuniis, orationibus, carnis macerationibus ac senio confectus, dum infirma valetudine gravaretur, Davidica illa verba persaepe repetebat: Sitivit anima mea ad Deum fortem vivum: quando veniam, et apparebo ante faciem Dei? Jamque morti proximus, convocatos discipulos ad fraternam concordiam cohortatur, et in breviculo, cui consepeliri voluit, jussit haec scribi: Ego Joannes credo, et confiteor fidem, quam sancti Apostoli praedicaverunt, et sancti Patres in quatuor conciliis confirmaverunt. Tandem triduano Angelorum obsequio dignatus, septuagesimum octavum annum agens, apud Passinianum, ubi summa veneratione colitur, migravit ad Dominum, anno salutis millesimo septuagesimo tertio, quarto Idus Julii. Quem Caelestinus tertius innumeris miraculis clarum in Sanctorum numerum retulit.

[Lectio7]
Lectio sancti Evangelii secundum Matthaeum.
!Matt 5:43-48
In illo tempore: Dixit Jesus discipulis suis: Audistis quia dictum est: Diliges proximum tuum, et odio habebis inimicum tuum. Et reliqua.
_
Homilia sancti Hieronymi Presbyteri.
!Lib. 1 Comment. in cap. 5. Matthaei.
Ego autem dico vobis: Diligite inimicos vestros, benefacite his, qui oderunt vos. Multi praecepta Dei imbecillitate sua, non Sanctorum viribus aestimantes, putant esse impossibilia, quae praecepta sunt, et dicunt sufficere virtutibus, non odisse inimicos: ceterum diligere, plus praecipi, quam humana natura patiatur. Sciendum est ergo, Christum non impossibilia praecipere, sed perfecta. Quae fecit David in Saul, et in Absalom: Stephanus quoque Martyr pro inimicis lapidantibus deprecatus est: et Paulus anathema cupit esse pro persecutoribus suis: Haec autem Jesus et docuit, et fecit, dicens: Pater, ignosce illis: quod enim faciunt, nesciunt.

[Lectio8]
In reliquis operibus bonis interdum potest aliquis qualemcumque excusationem praetendere: ad habendam vero dilectionem nullus se poterit excusare. Potest mihi aliquis dicere, Non possum jejunare: numquid potest dicere, Non possum amare.'' Potest aliquis dicere, Virginitatem non possum servare, non possum res totas vendere, et pauperibus erogare: numquid potest dicere, Non possum diligere inimicos?

[Lectio9]
Non enim ibi aut pedes laborant currendo, aures audiendo, aut manus operando laxantur, ut nos per ipsam excusationem liberare conemur. Non nobis dicitur: Ite ad Orientem, et quaerite caritatem: navigate ad Occidentem, et invenietis dilectionem. Intus in nostro corde est, ubi redire jubemur, dicente propheta: Redite praevaricatores ad cor. Non enim in longinquis regionibus invenitur quod a nobis petitur.
&teDeum

[Lectio94]
Joánnes Gualbértus, Floréntiæ nóbili génere ortus, dum patri óbsequens rem militárem séquitur, Ugo, únicus ejus frater, occíditur a consánguineo. Quem cum solum et inérmem, sancto Parascéves die Joánnes, armis et milítibus stipátus, óbvium habéret, ubi neuter álterum póterat declináre, ob sanctæ crucis reveréntiam, quam homicída supplex, mortem iamiam subitúrus, bráchiis signábat, vitam ei cleménter indúlget, ipsúmque in fratrem récipit. Tum sancti Miniátis templum ingréditur, ubi adorátam Crucifíxi imáginem caput sibi fléctere cónspicit. Quo facto permótus, milítiam deséruit, et monásticum hábitum índuit, sancto Romuáldo, Camaldulénsis erémi íncola, suadénte. Póstea monásticum órdinem sub régula sancti Benedícti apud Umbrósam vallem instítuit, quo in primis usus est ad simoníacam labem exstirpándam et ad apostólicam fidem propagándam. Virtútibus ac méritis plenus, et Angelórum famíliaritáte donátus, septuagésimum octávum annum agens, apud Passiniánum migrávit ad Dóminum; quarto Idus Júlii, anno millésimo septuagésimo tértio.
&teDeum
