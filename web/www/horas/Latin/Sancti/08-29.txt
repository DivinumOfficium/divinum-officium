[Rank]
In Decollatione S. Joannis Baptistæ;;Duplex majus;;4;;ex C2

[Rank1960]
In Decollatione S. Joannis Baptistæ;;Duplex;;3;;vide C2

[Rule]
ex C2;
9 lectiones
Psalmi Dominica
Antiphonas Horas
Psalm5 Vespera=116
Psalm5 Vespera3=115
scriptura1960

[Ant Vespera]
Heródes enim ténuit * et ligávit Joánnem et pósuit in cárcerem propter Herodíadem.
Dómine mi rex, * da mihi in disco caput Joánnis Baptístæ.
Puéllæ saltánti * imperávit mater: Nihil áliud petas, nisi caput Joánnis.
Arguébat * Heródem Joánnes propter Herodíadem, quam túlerat fratri suo Philíppo uxórem.
Da mihi in disco * caput Joánnis Baptístæ. Et contristátus est rex propter jusjurándum.

[Ant 1]
Misso Heródes * spiculatóre, præcépit amputári caput Joánnis in cárcere. Quo audíto, discípuli ejus venérunt, et tulérunt corpus ejus, et posuérunt illud in monuménto.

[Oratio]
Sancti Joánnis Baptístæ Præcursóris et Martýris tui, quǽsumus, Dómine,~
veneránda festívitas: salutáris auxílii nobis præstet efféctum:
$Qui vivis

[Commemoratio]
!Commemoratio S. Sabinæ Martyris
@Commune/C7:Oratio proper
$Oremus
v. Deus, qui inter cétera poténtiæ tuæ mirácula étiam in sexu frágili victóriam~
martýrii contulísti: concéde propítius; ut, qui beátæ Sabínæ Mártyris tuæ~
natalícia cólimus, per ejus ad te exémpla gradiámur.
$Per Dominum.

[Lectio1]
@Sancti/06-24

[Responsory1]
R. Misit Heródes rex manus, ac ténuit Joánnem et vinxit eum in cárcere, quia metuébat eum propter Herodíadem, 
* Quam túlerat fratri suo Philíppo uxórem.
V. Arguébat Heródem Joánnes propter Herodíadem.
R. Quam túlerat fratri suo Philíppo uxórem.

[Lectio2]
@Sancti/06-24

[Responsory2]
R. Joánnes Baptísta arguébat Heródem 
* Propter Herodíadem, quam túlerat fratri suo vivénti uxórem.
V. Misso Heródes spiculatóre, præcépit amputári caput Joánnis in cárcere.
R. Propter Herodíadem, quam tulerat fratri suo vivénti uxórem.

[Lectio3]
@Sancti/06-24

[Responsory3]
R. Puéllæ saltánti imperávit mater: 
* Nihil áliud petas, nisi caput Joánnis. * Et contristátus est rex propter jusjurándum et propter simul discumbéntes.
V. Ait puélla matri suæ: Quid petam? At illa ait.
R. Nihil áliud petas, nisi caput Joánnis.
&Gloria
R. Et contristátus est rex propter jusjurándum et propter simul discumbéntes.

[Lectio4]
Ex libro sancti Ambrósii Epíscopi de Virgínibus
!Lib. 3 post initium.
Quóniam beáti Joánnis Baptistæ non strictim prætereunda est recordátio, interest ut quis et a quibus et quam ob causam, quo modo et quo témpore sit occisus, advertere debeamus. Ab adúlteris justus occíditur, et a reis in judicem capitális sceleris pœna convértitur. Deínde præmium saltatricis, mors est Prophetæ. Postremo (quod étiam omnes bárbari horrére consuevérunt) inter epulas atque convivia consummandæ crudelitátis profertur edictum; et a convívio ad carcerem, de carcere ad convivium feralis flagitii circumfertur obsequium. Quanta in uno facínore sunt crimina!

[Responsory4]
@Commune/C2:Responsory2

[Lectio5]
Quis non, cum e convívio ad carcerem cursari vidéret, putaret Prophétam jussum esse dimitti? Quis, inquam, cum audísset natalem esse Herodis, solemne convivium, puellæ optiónem eligéndi quod vellet datam; missum ad Joánnem ob solutiónem non arbitrarétur? Quid crudelitáti cum deliciis? quid cum funéribus voluptati? Rápitur ad pœnam Prophéta convivali témpore, convivali præcépto, quo non cuperet vel absolvi: perímitur gládio, caput ejus affertur in disco. Hoc crudelitáti férculum debebátur, quo insatiáta épulis féritas vescerétur.

[Responsory5]
R. Iste cognóvit justítiam, et vidit mirabília magna, et exorávit Altíssimum: 
* Et invéntus est in número Sanctórum.
V. Iste est, qui contempsit vitam mundi, et pervenit ad cæléstia regna.
R. Et invéntus est in número Sanctórum.

[Lectio6]
Intuére, rex acerbíssime, tuo spectacula digna convivio. Pórrige déxteram, ne quid sævítiæ tuæ desit; ut inter digitos tuos rivi défluant sacri cruoris. Et, quóniam non exsaturari épulis fames, non restingui póculis pótuit inauditæ sævítiæ sitis; bibe sánguinem scaturiéntibus adhuc venis exsecti cápitis profluentem. Cerne óculos in ipsa morte sceleris tui testes, aversántes conspéctum deliciárum. Claudúntur lúmina non tam mortis necessitate quam horrore luxuriæ. Os aureum illud exsangue, cujus senténtiam ferre non poteras, conticescit, et adhuc timétur.

[Responsory6]
R. Honestum fecit illum Dóminus, et custodívit eum ab inimícis, et a seductóribus tutávit illum: 
* Et dedit illi claritátem ætérnam.
V. Descendítque cum illo in fóveam, et in vinculis non derelíquit eum.
R. Et dedit illi claritátem ætérnam.
&Gloria
R. Et dedit illi claritátem ætérnam.

[Lectio7]
Léctio sancti Evangélii secúndum Marcum
!Marc 6:17-29
In illo témpore: Misit Heródes ac ténuit Joánnem, et vinxit eum in cárcere propter Herodíadem, uxórem Philíppi fratris sui, quia duxerat eam. Et réliqua.
_
Homilía sancti Augustíni Epíscopi
!Sermo 10 in novis. Serm.
Cum sanctum Evangélium legerétur, crudele spectaculum ante óculos nostros constitutum est: caput sancti Joánnis in disco, feralis missus crudelitátis propter ódium veritátis. Puella saltat, et sævit mater; et inter lascivias et delicias convivántium témere jurátur, et ímpie, quod jurátur, implétur. Factum est Joánni, quod ipse prædixerat; de Dómino enim Jesu Christo dixerat: Illum oportet crescere, me autem minui. Iste minutus est in cápite, ille crevit in cruce. Odium péperit véritas. Non pótuit æquo animo tolerári quod homo Dei sanctus monebat; qui útique salútem eórum quærebat, quos sic monebat. Respondérunt illi mala pro bonis.

[Responsory7]
@Commune/C2:Responsory5

[Lectio8]
Quid enim ille diceret, nisi quo plenus erat? et quid illi respondérent, nisi quo pleni erant? Ille tríticum seminávit, sed spinas invénit. Dicebat regi: Non licet tibi habere uxórem fratris tui. Vincebat enim regem libído: tenebat apud se prohíbitam uxórem fratris sui. Sed eum tamen sic libebat, ut non sæviret; honorábat eum, a quo verum audiebat. Sed mulier detestábilis ódium concipiebat, quod aliquándo dato témpore páreret. Quando autem parturiebat, péperit filiam, filiam saltántem.

[Responsory8]
@Commune/C2:Responsory6

[Lectio93]
!Commemoratio S. Sabinæ Martyris
Sabina, mulier Romana, Valentini viri claríssimi uxor, a Seráphia vírgine christianæ fidei præceptis instituta, post sanctæ Vírginis martyrium, collectas ejus relíquias piis exsequiis sepelívit. Quæ propter eam causam paulo post, Hadriáno imperatóre, comprehensa, Elpidio júdici sistitur. Cui is: Tu ne illa Sabina et génere et matrimonio nobilíssima? At illa, Sum, inquit: sed Dómino meo Jesu Christo grátias ago, qui me, intercessióne Seráphiæ famulæ suæ, e dæmonum potestate liberávit. Quam varie tentatam ut propositum mutaret, cum a fidei constántia movére non posset, præfectus, pronuntiáta senténtia quod deos contemneret, cápitis damnávit. Ejus corpus a Christiánis in eodem sepúlcro cónditum est, in quo ipsa magistram fidei suæ Seráphiam posúerat.
&teDeum

[Ant Laudes]
@:Ant Vespera

[Ant 2]
@:Ant 1

[Ant 3]
Misit rex incrédulus * minístros detestábiles, et amputári jussit caput Joánnis Baptístæ.

[Lectio94]
Ex libro sancti Ambrósii Epíscopi de Virgínibus
_
Quóniam beáti Joánnis Baptístæ non strictim prætereúnda est recordátio, ínterest ut quis et a quibus et quam ob causam, quo modo et quo témpore sit occísus, advértere debeámus. Ab adúlteris justus occíditur, et a reis in júdicem capitális scéleris pœna convértitur. Deínde prǽmium saltatrícis, mors est Prophétæ. Postrémo (quod étiam omnes bárbari horrére consuevérunt) inter épulas atque convívia consummándæ crudelitátis profértur edíctum; et a convívio ad cárcerem, de cárcere ad convívium ferális flagítii circumfértur obséquium. Quanta in uno facínore sunt crímina!
&teDeum
