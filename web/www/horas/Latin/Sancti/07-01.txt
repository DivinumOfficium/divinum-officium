[Rank]
Pretiosissimi Sanguinis Domini Nostri Jesu Christi;;Duplex I classis;;6;;

[Rule]
proprium
9 lectiones
Psalmi Dominica
Antiphonas horas
Psalm5 Vespera=116
Psalm5 Vespera3=147
Festum Domini

[Ant Vespera]
Quis est iste * qui venit de Edom tinctis véstibus de Bosra? iste formósus in stola sua.
Ego * qui loquor justítiam et propugnátor sum ad salvándum.
Vestítus erat * veste aspérsa sánguine, et vocátur nomen ejus Verbum Dei.
Quare ergo * rubrum est induméntum tuum, et vestiménta tua sicut calcántium in torculári?
Tórcular * calcávi solus, et de géntibus non est vir mecum.

[Capitulum Vespera]
!Heb 9:11-12
v. Fratres: Christus assístens Póntifex futurórum bonórum, per ámplius et perféctius tabernáculum non manufáctum, id est, non hujus creatiónis: neque per sánguinem hircórum aut vitulórum, sed per próprium sánguinem introívit semel in Sancta, ætérna redemptióne invénta.
$Deo gratias

[Hymnus Vespera]
v. Festívis résonent cómpita vócibus,
Cives lætítiam fróntibus éxplicent,
Tædis flammíferis órdine pródeant
Instrúcti púeri et senes.
_
Quem dura móriens Christus in árbore
Fudit multíplici vúlnere sánguinem,
Nos facti mémores dum cólimus, decet
Saltem fúndere lácrimas.
_
Humáno géneri pernícies gravis
Adámi véteris crímine cóntigit:
Adámi intégritas et píetas novi
Vitam réddidit ómnibus.
_
Clamórem válidum summus ab ǽthere
Languéntibus Géniti si Pater áudiit,
Placári pótius sánguine débuit,
Et nobis véniam dare.
_
Hoc quicúmque stolam sánguine próluit,
Abstérgit máculas; et róseum decus,
Quo fiat símilis prótinus Angelis
Et Regi pláceat, capit.
_
A recto instábilis trámite póstmodum
Se nullus rétrahat, meta sed última
Tangátur; tríbuet nóbile prǽmium,
Qui cursum Deus ádjuvat.
_
Nobis propítius sis, Génitor potens,
Ut, quos unígenæ sánguine Fílii
Emísti, et plácido Flámine récreas,
Cæli ad cúlmina tránsferas.
Amen.

[Versum 1]
V. Redemísti nos, Dómine, in sánguine tuo.
R. Et fecísti nos Deo nostro regnum.

[Ant 1]
Accessístis * ad Sion montem, et civitátem Dei vivéntis, Jerúsalem cæléstem, et Testaménti novi mediatórem Jesum, et sánguinis aspersiónem mélius loquéntem quam Abel.

[Oratio]
Omnípotens sempitérne Deus, qui unigénitum Fílium tuum mundi Redemptórem~
constituísti, ac ejus Sánguine placári voluísti: concéde, quǽsumus, salútis~
nostræ prétium solémni cultu ita venerári, atque a præséntis vitæ malis ejus~
virtúte deféndi in terris; ut fructu perpétuo lætémur in cælis.
$Per eumdem

[Invit]
Christum Dei Fílium, qui suo nos redémit sánguine, * Veníte, adorémus.

[Hymnus Matutinum]
v. Ira justa Conditóris,
Imbre aquárum víndice,
Criminósum mersit orbem
Noë in arca sóspite:
Mira tandem vis amóris
Lávit orbem sánguine.
_
Tam salúbri terra felix
Irrigáta plúvia,
Ante spinas quæ scatébat,
Germinávit flósculos;
Inque néctaris sapórem
Transiére absýnthia.
_
Triste prótinus venénum
Dirus anguis pósuit,
Et cruénta belluárum
Désiit ferócia:
Mitis Agni vulneráti
Hæc fuit victória.
_
O sciéntiæ supérnæ
Altitúdo impérvia!
O suávitas benígni
Prædicánda péctoris!
Servus erat morte dignus,
Rex luit pœnam óptimus.
_
Quando culpis provocámus
Ultiónem júdicis,
Tunc loquéntis protegámur
Sánguinis præséntia;
Ingruéntium malórum
Tunc recédant ágmina.
_
Te redémptus laudet orbis
Gráta servans múnera,
O salútis sempitérnæ
Dux et Auctor ínclite,
Qui tenes beáta regna
Cum Parénte et Spíritu.
Amen.

[Ant Matutinum]
Postquam consummáti sunt * dies octo, ut circumciderétur Puer, vocátum est nomen ejus Jesus.;;2
Factus in agonía * prolíxius orábat, et factus est sudor ejus sicut guttæ sánguinis decurréntis in terram.;;3
Judas, qui eum trádidit, * pœniténtia ductus rétulit trigínta argénteos, dicens: Peccávi tradens sánguinem justum.;;15
V. Redemísti nos, Dómine.
R. In sánguine tuo.
Pilátus, * volens pópulo satisfácere, trádidit illis Jesum flagéllis cæsum.;;22
Videns autem * quia nihil profíceret, accépta aqua, lavit manus coram pópulo dicens: Innocens ego sum a sánguine Justi hujus.;;29
Et respóndens * univérsus pópulus dixit: Sanguis ejus super nos et super fílios nostros.;;63
V. Sanguis Jesu Christi, Fílii Dei.
R. Emúndat nos ab omni peccáto.
Exívit ergo Jesus * portans corónam spíneam et purpúreum vestiméntum. Et dixit eis: Ecce homo.;;73
Et bájulans sibi crucem, * exívit in eum, qui dícitur Calváriæ, locum, ubi crucifixérunt eum.;;87
Ut vidérunt eum jam mórtuum, * non fregérunt ejus crura, sed unus mílitum láncea latus ejus apéruit, et contínuo exívit sanguis et aqua.;;93
V. Christus diléxit nos.
R. Et lavit nos a peccátis nostris in sánguine suo.

[Lectio1]
De Epístola beáti Pauli Apóstoli ad Hebrǽos
!Heb 9:11-15
11 Christus assístens póntifex futurórum bonórum, per ámplius et perféctius tabernáculum, non manufáctum, id est, non huius creatiónis:
12 neque per sánguinem hircórum aut vitulórum, sed per próprium sánguinem introívit semel in Sancta, ætérna redemptióne invénta.
13 Si enim sanguis hircórum et taurórum, et cinis vítulæ aspérsus inquinátos sanctíficat ad emundatiónem carnis:
14 quanto magis sanguis Christi, qui per Spíritum Sanctum semetípsum óbtulit immaculátum Deo, emundábit consciéntiam nostram ab opéribus mórtuis, ad serviéndum Deo vivénti?
15 Et ídeo novi testaménti mediátor est: ut morte intercedénte, in redemptiónem eárum prævaricatiónum, quæ erant sub prióri testaménto, repromissiónem accípiant qui vocáti sunt ætérnæ hereditátis.

[Responsory1]
R. Jesus, ut sanctificáret per suum sánguinem pópulum, extra portam passus est: 
* Exeámus ígitur ad eum extra castra, impropérium ejus portántes.
V. Nondum enim usque ad sánguinem restitístis advérsus peccátum repugnántes.
R. Exeámus ígitur ad eum extra castra, impropérium ejus portántes.

[Lectio2]
!Heb 9:16-22
16 Ubi enim testaméntum est, mors necésse est intercédat testatóris.
17 Testaméntum enim in mórtuis confirmátum est: alióquin nondum valet, dum vivit qui testátus est.
18 Unde nec primum quidem sine sánguine dedicátum est.
19 Lecto enim omni mandáto legis a Móyse univérso pópulo, accípiens sánguinem vitulórum et hircórum cum aqua, et lana coccínea, et hyssópo, ipsum quoque librum, et omnem pópulum aspérsit,
20 dicens: Hic sanguis testaménti, quod mandávit ad vos Deus.
21 Etiam tabernáculum et ómnia vasa ministérii sánguine simíliter aspérsit.
22 Et ómnia pene in sánguine secúndum legem mundántur: et sine sánguinis effusióne non fit remíssio.

[Responsory2]
R. Móyses sumptum sánguinem respérsit in pópulum: 
* Et ait: Hic est sanguis fœ́deris, quod pépigit Dóminus vobíscum.
V. Fide celebrávit Pascha et sánguinis effusióne, ne qui vastábat primitíva, tángeret eos.
R. Et ait: Hic est sanguis fœ́deris, quod pépigit Dóminus vobíscum.

[Lectio3]
!Heb 10:19-24
19 Habéntes ítaque, fratres, fidúciam in intróitu sanctórum in sánguine Christi,
20 quam initiávit nobis viam novam, et vivéntem per velámen, id est, carnem suam,
21 et sacerdótem magnum super domum Dei:
22 accedámus cum vero corde in plenitúdine fídei, aspérsi corda a consciéntia mala, et ablúti corpus aqua munda,
23 teneámus spei nostræ confessiónem indeclinábilem (fidélis enim est qui repromísit),
24 et considerémus ínvicem in provocatiónem caritátis, et bonórum óperum.

[Responsory3]
R. Vos, qui aliquándo erátis longe, facti estis prope in sánguine Christi: 
* Ipse enim est pax nostra, qui fecit útraque unum.
V. Complácuit per eum reconciliáre ómnia in ipsum, pacíficans per sánguinem crucis ejus, sive quæ in cælis sunt.
R. Ipse enim est pax nostra, qui fecit útraque unum.
&Gloria
R. Ipse enim est pax nostra, qui fecit útraque unum.

[Lectio4]
Sermo sancti Joánnis Chrysóstomi
!Homilia ad Neophytos
Vis sánguinis Christi audíre virtútem? Redeámus ad ejus exémplum, et priórem typum recordémur, et prístinam Scriptúram narrémus. In Ægýpto, nocte média, Ægýptiis Deus plagam décimam minabátur, ut eórum primogénita deperírent, quia primogénitum ejus pópulum detinébant. Sed, ne amáta plebs Judæórum una cum illis periclitarétur, quia unus locus continébat univérsos, remédium discretiónis invéntum est. Proínde exémplum mirábile, ut discas in veritáte virtútem. Ira divínæ indignatiónis operabátur, et domos síngulas mórtifer circuíbat. Quid ígitur Móyses? Occídite, inquit, agnum annículum, et sánguine ejus liníte jánuas. Quid ais, Móyses? Sanguis ovis rationálem hóminem liberáre consuévit? Valde, inquit; non eo quod sanguis est, sed quia Domínici sánguinis per eum demonstrátur exémplum.

[Responsory4]
R. In timóre incolátus vestri témpore conversámini 
* Sciéntes quod non corruptibílibus auro vel argénto redémpti estis.
V. Sed pretióso sánguine quasi agni immaculáti Christi.
R. Sciéntes quod non corruptibílibus auro vel argénto redémpti estis.

[Lectio5]
Nam, sicut regnántium státuæ, quæ sine causa sunt et sermóne, nonnúmquam ad se confugiéntibus homínibus, ánima et ratióne decorátis, subveníre consuevérunt, non quia sunt ære conféctæ, sed quia rétinent imáginem principálem; ita et sanguis ille, qui irrationális fuit, ánimas habéntes hómines liberávit, non quia sanguis fuit, sed quia hujus sánguinis ostendébat advéntum. Et tunc Angelus ille vastátor, cum linítos postes atque áditus pervidéret, transjécit gressus et non est ausus intráre. Nunc ergo si víderit inimícus, non póstibus impósitum sánguinem typi, sed fidélium ore lucéntem sánguinem veritátis Christi, templi póstibus dedicátum, multo magis se súbtrahet. Si enim Angelus cessit exémplo, quanto magis terrébitur inimícus, si ipsam perspéxerit veritátem? Vis et áliam hujus sánguinis scrutári virtútem? Volo. Unde primum occúrrit, inspícias, et de quo fonte manávit. De ipsa primum cruce procéssit; latus illud Domínicum inítium fuit. Látus miles apéruit, et templi sancti paríetem patefécit; et ego thesáurum præclárum invéni, et fulgéntes divítias me grátulor reperíre.

[Responsory5]
R. Empti estis prétio magno: 
* Glorificáte et portáte Deum in córpore vestro.
V. Prétio empti estis: nolíte fíeri servi hóminum.
R. Glorificáte et portáte Deum in córpore vestro.

[Lectio6]
Sic et de illo agno factum est: Judǽi ovem occidérunt, et ego fructum de sacraménto cognóvi. De látere sanguis et aqua. Nolo tam fácile, audítor, tránseas tanti secréta mystérii; restat enim mihi mýstica atque secretális orátio. Dixi baptísmatis sýmbolum et mysteriórum, aquam illam et sánguinem demonstráre. Ex his enim sancta fundáta est Ecclésia per lavácri regeneratiónem, et renovatiónem Spíritus Sancti. Per baptísma, inquam, et mystéria, quæ ex látere vidéntur esse proláta. Ex látere ígitur suo Christus ædificávit Ecclésiam, sicut de látere Adam ejus conjux Heva proláta est. Nam hac de causa Paulus quoque testátur dicens: De córpore ejus et de óssibus ejus sumus; latus vidélicet illud signíficans. Nam, sicut de illo látere Deus fecit féminam procreári, sic et de suo látere Christus aquam nobis et sánguinem dedit, unde repararétur Ecclésia. - Recurrénte autem anno ab humáni géneris redemptióne undevícies centenário, quem ad tam ineffábile benefícium recoléndum solémni præ ómnibus sacro Jubilǽo summus Póntifex Pius undécimus celebrátum vóluit; ut pretiósi sánguinis quo redémpti sumus, Agni Immaculáti Christi uberióres dimanárent in hómines fructus, ejúsque memória fidélibus, vivídius commendarétur, idem summus Póntifex Pretiosíssimi Sánguinis Dómini nostri Jesu Christi festum, quotánnis ab univérsa Ecclésia peragéndum, ad ritum dúplicem primæ classis evéxit.

[Responsory6]
R. Comméndat caritátem suam Deus in nobis: 
* Quóniam cum adhuc peccatóres essémus, secúndum tempus Christus pro nobis mórtuus est.
V. Multo ígitur magis nunc justificáti in sánguine ipsíus, salvi érimus ab ira per ipsum.
R. Quóniam cum adhuc peccatóres essémus, secúndum tempus Christus pro nobis mórtuus est.
&Gloria
R. Quóniam cum adhuc peccatóres essémus, secúndum tempus Christus pro nobis mórtuus est.

[Lectio7]
Léctio sancti Evangélii secúndum Joánnem
!Joannes 19:30-35
In illo témpore: Cum accepísset Jesus acétum, dixit: Consummátus est. Et, inclináto cápite, trádidit spíritum. Et réliqua.
_
Homilía sancti Augustíni Epíscopi
!Tractatus 120 in Joannem
Vigilánti verbo Evangelísta usus est, ut non díceret: Latus ejus percússit, aut vulnerávit, aut quid áliud, sed Apéruit; ut illic quodámmodo vitæ óstium panderétur, unde sacraménta Ecclésiæ manavérunt, sine quibus ad vitam, quæ vera vita est, non intrátur. Ille sanguis qui fusus est, in remissiónem fusus est peccatórum. Aqua illa salutáre témperat póculum; hæc et lavácrum præstat et potum. Hoc prænuntiábat quod Noë in látere arcæ óstium fácere jussus est, quo intrárent animália quæ non erant dilúvio peritúra, quibus præfigurabátur Ecclésia. Propter hoc prima múlier facta est de látere viri dormiéntis, et appelláta est vita matérque vivórum. Magnum quippe significávit bonum, ante magnum prævaricatiónis malum. Hic secúndus Adam, inclináto cápite, in cruce dormívit, ut inde formarétur ei conjux, quæ de látere dormiéntis efflúxit. O mors, unde mórtui revivíscunt! Quid isto sánguine múndius? Quid vúlnere isto salúbrius?

[Responsory7]
R. Hic est, qui venit per aquam et sánguinem, Jesus Christus: 
* Non in aqua solum, sed in aqua et sánguine.
V. In die illa erit fons patens dómui David et habitántibus Jerúsalem in ablutiónem peccatóris.
R. Non in aqua solum, sed in aqua et sánguine.

[Lectio8]
!Enarrat. in Psalm. 95, n. 5
Tenebántur hómines captívi sub diábolo, et dæmónibus serviébant; sed redémpti sunt a captivitáte. Véndere enim se potuérunt, sed redímere non potuérunt. Venit Redémptor, et dedit prétium; fudit sánguinem suum, et emit orbem terrárum. Quǽritis quid émerit? Vidéte quid déderit, et inveniétis quid émerit. Sanguis Christi prétium est. Tanti quid valet? quid, nisi totus orbis? quid, nisi omnes gentes? Valde ingráti sunt prétio suo, aut multum supérbi sunt, qui dicunt, aut illud tam parum esse ut solos Afros émerit, aut se tam magnos esse pro quibus solis illud sit datum. Non ergo exsúltent, non supérbiant. Pro toto dedit, quantum dedit.

[Responsory8]
R. Prædestinávit nos Deus in adoptiónem filiórum per Jesum Christum, 
* In quo habémus redemptiónem per sánguinem ejus.
V. Remissiónem peccatórum secúndum divítias grátiæ ejus, quæ superabundávit in nobis.
R. In quo habémus redemptiónem per sánguinem ejus.
&Gloria
R. In quo habémus redemptiónem per sánguinem ejus.

[Lectio9]
!Sermo 31, alias 344
Hábuit ille sánguinem, unde nos redímeret; et ad hoc accépit sánguinem, ut esset quem pro nobis rediméndis effúnderet. Sanguis Dómini tui, si vis, datus est pro te; si nolúeris esse, non est datus pro te. Forte enim dicis: Hábuit sánguinem Deus meus, quo me redímeret, sed jam, cum passus est, totum dedit; quid illi remánsit, quod det et pro me? Hoc est magnum, quia semel dedit, et pro ómnibus dedit. Sanguis Christi volénti est salus, nolénti supplícium. Quid ergo dúbitas, qui mori non vis, a secúnda pótius morte liberári? Qua liberáris, si vis tóllere crucem tuam, et sequi Dóminum; quia ille tulit suam, et quæsívit servum.
&teDeum

[Ant Laudes]
Hi qui amícti sunt * stolis albis, qui sunt, et unde venérunt?
Hi sunt * qui venérunt de tribulatióne magna et lavérunt stolas suas in sánguine Agni.
Ideo sunt * ante thronum Dei et sérviunt ei die ac nocte.
Et ipsi vicérunt * dracónem propter sánguinem Agni et propter testaméntum Verbi sui.
Beáti * qui lavant stolas suas in sánguine Agni.

[Capitulum Laudes]
@:Capitulum Vespera

[Hymnus Laudes]
v. Salvéte, Christi vúlnera,
Imménsi amoris pígnora
Quibus perénnes rívuli
Manant rubéntis sánguinis.
_
Nitóre stellas víncitis
Rosas odóre et bálsama,
Prétio lapíllos Indicos,
Mellis favos dulcédine.
_
Per vos patet gratíssimum
Nostris asýlum méntibus;
Non huc furor minántium
Umquam penétrat hóstium.
_
Quot Jesus in prætório
Flagélla nudus éxcipit!
Quot scissa pellis úndique
Stillat cruóris gúttulas!
_
Frontem venústam, proh dolor!
Coróna pungit spínea,
Clavi retúsa cúspide
Pedes manúsque pérforant.
_
Postquam sed ille trádidit
Amans volénsque spíritum,
Pectus ferítur láncea,
Geminúsque liquor éxsilit.
_
Ut plena sit redémptio,
Sub torculári stríngitur;
Suíque Jesus ímmemor,
Sibi nil resérvat sánguinis.
_
Veníte quotquot críminum
Funésta labes ínficit;
In hoc salútis bálneo
Qui se lavat, mundábitur.
_
Summi ad Paréntis déxteram
Sedénti habénda est grátia,
Qui nos redémit sánguine,
Sanctóque firmat Spíritu.
Amen.

[Versum 2]
V. Justificáti in sánguine Christi.
R. Salvi érimus ab ira per ipsum.

[Ant 2]
Erit sanguis Agni * vobis in signum, dicit Dóminus; et vidébo sánguinem, et transíbo vos nec erit in vobis plaga dispérdens.

[Commemoratio 2]
@Sancti/06-24:Octava

[Lectio Prima]
!Heb 9:19-20
v. Accípiens Móyses sánguinem vitulórum, et hircórum cum aqua et lana coccínea et hyssópo: ipsum quoque librum, et omnem pópulum aspérsit, dicens: Hic sanguis testaménti, quod mandávit ad vos Deus.

[Versum Prima]
Qui tuo nos sánguine redémisti.

[Capitulum Tertia]
@:Capitulum Laudes

[Responsory Tertia]
R.br. Redemísti nos, Dómine, * In sánguine tuo.
R. Redemísti nos, Dómine, * In sánguine tuo.
V. Ex omni tribu, et lingua, et pópulo, et natióne.
R. In sánguine tuo.
&Gloria
R. Redemísti nos, Dómine, * In sánguine tuo.
_
V. Sanguis Jesu Christi Fílii Dei.
R. Emúndat nos ab omni peccáto.

[Capitulum Sexta]
!Heb 9:13-14
v. Si sanguis hircórum, et taurórum, et cinis vítulæ aspérsus inquinátos sanctíficat ad emundatiónem carnis: quanto magis sanguis Christi, qui per Spíritum Sanctum semetípsum óbtulit immaculátum Deo, emundábit consciéntiam nostram ab opéribus mórtuis, ad serviéndum Deo vivénti?
$Deo gratias

[Responsory Sexta]
R.br. Sanguis Jesu Christi Fílii Dei * Emúndat nos.
R. Sanguis Jesu Christi Fílii Dei * Emúndat nos.
V. Ab omni peccáto.
R. Emúndat nos.
&Gloria
R. Sanguis Jesu Christi Fílii Dei * Emúndat nos.
_
V. Christus diléxit nos.
R. Et lavit nos in sánguine suo.

[Capitulum Nona]
@:Lectio Prima
$Deo gratias

[Responsory Nona]
R.br. Christus diléxit nos, et lavit nos * In sánguine suo.
R. Christus diléxit nos, et lavit nos * In sánguine suo.
V. Et fecit nos regnum, et sacerdótes Deo, et Patri.
R. In sánguine suo.
&Gloria
R. Christus diléxit nos, et lavit nos * In sánguine suo.
_
V. Justificáti in sánguine Christi.
R. Salvi érimus ab ira per ipsum.

[Versum 3]
V. Te ergo quǽsumus, tuis fámulis súbveni.
R. Quos pretióso sánguine redémisti.

[Ant 3]
Habébitis autem * hunc diem in monuméntum: et celebrábitis eum solémnem Dómino in generatiónibus vestris cultu sempitérno.
