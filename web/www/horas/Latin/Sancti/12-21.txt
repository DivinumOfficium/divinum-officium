[Rank]
S. Thomæ Apostoli;;Duplex II classis;;5.1;;ex C1

[Rank1960]
S. Thomæ Apostoli;;Duplex II classis;;5;;ex C1

[Rule]
ex C1;
9 lectiones;
Psalmi Dominica
Antiphonas horas

[Ant 1]
Quia vidisti me * Thoma, credidisti: beati qui non viderunt, et crediderunt,~
alleluia.

[Oratio]
Da nobis, quǽsumus, Domine, beati Apostoli tui Thomæ solemnitatibus gloriari:~
ut ejus semper et patrociniis sublevemur, et fidem congrua devotione sectemur.
$Per Dominum

[Lectio4]
Thomas Apostolus, qui et Didymus, Galilæus, post acceptum Spiritum Sanctum in~
multas provincias profectus est ad prædicandum Christi Evangelium: Parthis,~
Medis, Persis, Hyrcanis, et Bactris christianæ fidei et vitæ præcepta~
tradidit. Postremo ad Indos se conferens, eos in christiana religione~
erudivit. Qui ad extremum, vitæ doctrinæque sanctitate, et miraculorum~
magnitudine, cum ceteris omnibus sui admirationem, et Jesu Christi amorem~
commovisset illius gentis regem, idolorum cultorem, magis ad iram accendit:~
cujus sententia condemnatus, telisque confossus, Calaminæ apostolatus honorem~
martyrii corona decoravit.

[Lectio5]
@Commune/C1:Lectio4

[Lectio6]
@Commune/C1:Lectio5

[Lectio7]
Lectio sancti Evangelii secundum Joannem.
!Joannes 20:24-29
In illo tempore: Thomas unus ex duodecim, qui dicitur Didymus, non erat cum eis,~
quando venit Jesus. Et reliqua.
_
Homilia sancti Gregorii Papæ.
!Ex Homilia 26. in Evang., post med.
Quid, fratres carissimi, quid inter hæc animadvertitis? Numquid casu gestum~
creditis, ut electus ille discipulus tunc deesset, post autem veniens audiret,~
audiens dubitaret, dubitans palparet, palpans crederet? Non hoc casu, sed divina~
dispensatione gestum est. Egit namque miro modo superna clementia, ut discipulus~
ille dubitans, dum in magistro suo vulnera palparet carnis, in nobis vulnera~
sanaret infidelitatis. Plus enim nobis Thomæ infidelitas ad fidem, quam fides~
credentium discipulorum profuit: quia dum ille ad fidem palpando reducitur, nostra~
mens, omni dubitatione postposita, in fide solidatur.

[Lectio8]
Sic quippe discipulum Dominus post resurrectionem suam dubitare permisit, nec~
tamen in dubitatione deseruit: sicut ante nativitatem suam habere Mariam sponsum~
voluit, qui tamen ad ejus nuptias non pervenit. Nam ita factus est discipulus~
dubitans et palpans, testis veræ resurrectionis, sicut sponsus matris fuerat~
custos integerrimæ virginitatis. Palpavit autem, et exclamavit: Dominus meus,~
et Deus meus. Dicit ei Jesus: Quia vidisti me, credidisti. Cum Paulus Apostolus~
dicat, Est autem fides sperandarum substantia rerum, argumentum non apparentium:~
profecto liquet, quia fides illarum rerum argumentum est, quæ apparere non~
possunt. Quæ etenim apparent, jam fidem non habent, sed agnitionem.

[Lectio9]
Dum ergo vidit Thomas, dum palpavit, cur ei dicitur: Quia vidisti me,~
credidisti? Sed aliud vidit, aliud credidit. A mortali quippe homine divinitas~
videri non potuit. Hominem ergo vidit, et Deum confessus est, dicens: Dominus~
meus, et Deus meus. Videndo ergo credidit, qui considerando verum hominem, hunc~
Deum, quem videre non poterat, exclamavit. Lætificat valde quod sequitur: Beati~
qui non viderunt, et crediderunt. In qua nimirum sententia nos specialiter~
signati sumus, qui eum, quem carne non vidimus, mente retinemus. Nos signati~
sumus: sed si fidem nostram operibus sequimur. Ille etenim vere credit, qui~
exercet operando quod credit.
&teDeum

[Ant 2]
@:Ant 1

[Ant 3]
@:Ant 1
