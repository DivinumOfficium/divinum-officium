[Rank]
In Vigilia S. Laurentii Martyris;;Simplex;;3

[Rule]
Responsory Feria
Preces feriales
Versum Feria
no Te Deum
Laudes 2

[Oratio]
Adesto, Dómine, supplicatiónibus nostris: et intercessióne beáti Lauréntii Mártyris tui, cujus prævenímus festivitátem; perpétuam nobis misericórdiam benígnus impénde.
$Per Dominum

[Commemoratio]
!Commemoratio S. Romani Martyris
@Commune/C2:Oratio proper
$Oremus
Præsta, quǽsumus, omnípotens Deus: ut, intercedénte beáto Románo Mártyre tuo, et a cunctis adversitátibus, liberémur in córpore, et a pravis cogitatiónibus mundémur in mente.
$Per Dominum.

[Lectio1]
Léctio sancti Evangélii secúndum Matthǽum.
!Matt 16:24-27
In illo témpore: Dixit Jesus discípulis suis: Si quis vult post me veníre, ábneget semetípsum, et tollat crucem suam, et sequátur me. Et réliqua.
_
Homilía sancti Gregórii Papæ.
!Homilia 32 in Evangelia
Quia Dóminus ac Redémptor noster novus homo veni in mundum, nova præcepta dedit mundo. Vitæ étenim nostræ veteri, in vitiis enutritæ, contrarietátem oppósuit novitátis suæ. Quid enim vetus, quid carnalis homo nóverat, nisi sua retinére, aliena rápere, si posset; concupíscere, si non posset? Sed cæléstis medicus singulis quibusque vitiis obviántia adhibet medicamenta. Nam, sicut arte medicinæ calida frigidis, frigida calidis curántur; ita Dóminus noster contraria oppósuit medicaménta peccatis, ut lubricis continéntiam, tenacibus largitátem, iracúndis mansuetúdinem, elátis præciperet humilitátem.

[Lectio2]
Certe, cum se sequéntibus nova mandáta propóneret, dixit: Nisi quis renuntiáverit ómnibus quæ póssidet, non potest meus esse discípulus. Ac si apérte dicat: Qui per vitam véterem aliéna concupíscitis, per novæ conversatiónis stúdium et vestra largímini. Quid vero in hac lectióne dicat, audiámus: Qui vult post me venire, ábneget semetípsum. Ibi dícitur ut abnegémus nostra: hic dícitur ut abnegémus nos. Et fortásse laboriósum non est hómini relínquere sua; sed valde laboriósum est relínquere semetípsum. Minus quippe est abnegáre quod habet; valde autem multum est abnegáre quod est.

[Lectio3]
Ad se autem nobis veniéntibus Dóminus præcépit, ut renuntiémus nostris: quia, quicúmque ad fidei agónem venímus, luctámen contra malígnos spíritus súmimus. Nihil autem malígni spíritus in hoc mundo próprium póssident: nudi ergo cum nudis luctári debémus. Nam si vestítus quisque cum nudo luctátur, cítius ad terram deícitur, quia habet unde teneátur. Quid enim sunt terréna ómnia, nisi quædam córporis induménta? Qui ergo contra diábolum ad certámen próperat, vestiménta abíciat, ne succúmbat.
