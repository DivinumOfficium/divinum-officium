[Rank]
In Octavam Nativitatis Beatæ Mariæ Virginis;;Duplex;;3;;ex Sancti/09-08

[Rule]
ex Sancti/09-08;
9 lectiones
Doxology=Nat

[Lectio1]
De Canticis canticorum.
!Cant 8:5-6
5 (Chorus) Quæ est ista quæ ascendit de deserto, deliciis affluens, innixa super dilectum suum? (Sponsus) Sub arbore malo suscitavi te; ibi corrupta est mater tua, ibi violata est genitrix tua.
6 (Sponsa) Pone me ut signaculum super cor tuum, ut signaculum super brachium tuum, quia fortis est ut mors dilectio, dura sicut infernus æmulatio: lampades ejus lampades ignis atque flammarum.

[Lectio2]
!Cant 8:7-9
7 Aquæ multæ non potuerunt extinguere caritatem, nec flumina obruent illam. Si dederit homo omnem substantiam domus suæ pro dilectione, quasi nihil despiciet eam.
8 (Chorus Fratrum) Soror nostra parva, et ubera non habet; quid faciemus sorori nostræ in die quando alloquenda est?
9 Si murus est, ædificemus super eum propugnacula argentea; si ostium est, compingamus illud tabulis cedrinis.

[Lectio3]
!Cant 8:10-14
10 (Sponsa) Ego murus, et ubera mea sicut turris, ex quo facta sum coram eo, quasi pacem reperiens.
11 (Chorus Fratrum) Vinea fuit pacifico in ea quæ habet populos: tradidit eam custodibus; vir affert pro fructu ejus mille argenteos.
12 (Sponsa) Vinea mea coram me est. Mille tui pacifici, et ducenti his qui custodiunt fructus ejus.
13 (Sponsus) Quæ habitas in hortis, amici auscultant; fac me audire vocem tuam.
14 (Sponsa) Fuge, dilecte mi, et assimilare capreæ, hinnuloque cervorum super montes aromatum.

[Lectio4]
Sermo sancti Cyrilli Epíscopi Alexandrini.
!Homilia contra Nestorium.
Hilarem video cœtum Sanctorum omnium, qui convenerunt promptis animis, a sancta~
et Dei Matre Maria semper Virgine convocati. Laus et gloria sit tibi sancta~
Trinitas, quæ omnes nos ad hanc celebritatem convocasti. Sit étiam tibi sancta~
Dei Mater laus. Tu enim es pretiosa margarita orbis terrarum: tu lampas~
inexstinguibilis, corona virginitatis, sceptrum orthodoxæ fidei, templum~
indissolubile continens eum qui nusquam contineri potest, Mater et Virgo; per~
quam benedictus, qui venit in nomine Domini, in sanctis Evangeliis nominatur.

[Lectio5]
Per te Trinitas sanctificatur: per te crux pretiosa celebratur et adoratur in~
toto orbe terrarum. Per te exsultat cælum, lætantur Angeli et Archangeli,~
fugantur dæmones, et homo ipse ad cælum revocatur. Per te omnis creatura~
idolorum errore detenta, conversa est ad agnitionem veritatis, et fideles~
homines ad sanctum baptisma pervenerunt, atque in toto orbe terrarum constructæ~
sunt ecclesiæ.

[Lectio6]
Te adjutrice Gentes veniunt ad pœnitentiam. Quid plura? Per te unigenitus Dei~
Filius vera illa lux effulsit sedentibus in tenebris et umbra mortis. Per te~
Prophetæ prænuntiarunt, per te Apostoli salutem Gentibus prædicarunt. Quisnam~
poterit tuarum laudum præconia explicare, Maria Mater et Virgo? Hanc, fratres~
dilectissimi, celebremus, ejus Filium Ecclesiæ sponsum immaculatum adorantes:~
cui honor et gloria in sæcula sæculorum. Amen.

[Lectio7]
Léctio sancti Evangélii secúndum Matthǽum.
!Matt 1:1-17
Liber generationis Jesu Christi filii David, filii Abraham. Abraham genuit~
Isaac. Isaac autem genuit Jacob. Et réliqua.
_
Homilia sancti Joannis Chrysostomi.
!Homil. 2. in Matth., post init.
Auditu quidem mirabile est quod ineffabilis Deus, et qui nec sermonibus~
explicari potest, nec cogitationibus comprehendi, Patrique per omnia coæqualis,~
per Virginis ad nos venit uterum, et fieri ex muliere dignatus est, et habere~
progenitores David et Abraham: et quid dico, David et Abraham? étiam illas, quod~
magis stupendum est, feminas, quas paulo ante memoravi. Hæc igitur audiens~
mente consurge, nihilque humile suspiceris, sed potius propter hoc ipsum maxime~
mirare, quia cum verus et dilectus Filius sit sempiterni Dei, étiam filius David~
esse dignatus est, modo ut te filium faceret Dei: servum patrem habere dignatus~
est, ut tibi servo patrem faceret ipsum Deum.

[Responsory7]
@Sancti/07-02:Responsory7

[Lectio8]
Vides ab ipso statim principio, quam læta sint hæc unita. Quod si ambigis de~
his quæ ad tuum spectant honorem, ab iis quæ illius sunt, étiam tua disce~
credere. Quantum enim consequi potest humana ratio, multo est difficilius Deum~
hominem fieri, quam hominem Dei filium consecrari. Cum ergo audieris, quia~
Filius Dei filius sit et David et Abrahæ: dubitare jam desine, quod et tu, qui~
filius es Adæ, futurus sis filius Dei. Non enim semetipsum ita humiliasset,~
nisi nos esset exaltaturus. Natus est enim secundum carnem, ut tu nascerere~
spiritu: natus est ex muliere, ut tu desineres filius esse mulieris.

[Responsory8]
@Sancti/07-02:Responsory8

[Lectio93]
!Commemoratio pro S. Nicomedis Martyris
Nicomedes presbyter, persequénte Christiános Domitiáno imperatóre, quod corpus Felículæ Vírginis, propter confessiónem christianæ fidei a Flacco cómite interfectæ, sepelísset, comprehéndi jussus est; ductúsque ad statuas deórum, cum eis sacrificáre velle (quod fácere jubebátur) constanter negavísset, proptérea quod sacrifícium uni Deo vero, qui regnat in cælis, deberétur, plumbátis cæsus, in eo martyrio ánimam Deo réddidit. Cujus corpus cum idem comes in profluentem Tiberim projíci imperásset, Justus, Nicomedis clericus diligénter conquisítum, ad muros Urbis via Nomentana honorífice in sepúlcro cóndidit.
&teDeum

[Commemoratio]
!Commemoratio S. Nicomedis Martyris
@Commune/C2:Oratio proper
$Oremus
Adésto, Dómine, supplicatiónibus nostris: et intercessióne beáti Nicomédis Mártyris tui, cuius prævenímus festivitátem, perpétuam nobis misericórdiam benígnus impénde.
$Per Dominum
