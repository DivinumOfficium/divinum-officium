[Rank]
In Octava Epiphaniæ;;Duplex majus;;4;;ex Sancti/01-06

[Rank1960]
Commemoratio Baptismatis Domini Nostri Jesu Christi;;Duplex II. classis;;5;;ex Sancti/01-06

[Rule]
ex Sancti/01-06;
Lectio1 tempora
Doxology=Epi
9 lectiones
Comkey=20

[Oratio]
Deus, cuius Unigénitus in substántia nostræ carnis appáruit: præsta, quǽsumus; ut per eum, quem símilem nobis foris agnóvimus, intus reformári mereámur:
$Qui tecum

[Responsory1](rubrica 1960)
@Sancti/01-06:Responsory1

[Responsory2](rubrica 1960)
@Sancti/01-06:Responsory2

[Responsory3](rubrica 1960)
@Sancti/01-06:Responsory3

[Lectio4]
Sermo sancti Gregórii Nazianzeni.
!Orat. in sancta Lumina.
Non possum cohibére lætítiæ voluptátem, sed mente extóllor, et afficior: et propriæ pusillitátis oblítus, offícium magni Joánnis, immo potius famulátum subire contendo, ac gestio: et licet non sim præcursor, de erémo tamen vénio. Christus ergo illuminátur, immo potius fulgóre suo nos illúminat: Christus baptizátur, simul et nos descendámus, ut cum ipso páriter ascendámus.

[Lectio5]
Joánnes baptizat, et accedit Jesus, sanctíficans quidem et ipsum, qui baptizat, præcipue tamen ut et veterem Adam sepeliat in aquis, et ante ómnia, ut per hæc sanctificéntur aquæ Jordánis: ut sicut erat spíritus et caro, ita et his, qui baptizándi erant, in spíritu et aqua sanctificatiónis succéssio traderétur. Non súscipit Baptista, conténdit Jesus. Ego, inquit, opus habeo a te baptizari. Lucerna dicit ad Solem, et vox lóquitur ad Verbum.

[Lectio6]
Ascéndit Jesus de aqua, secum quodammodo demersum educens et élevans mundum: et vidit non dívidi cælum, sed aperiri, quod sibi ac nobis post se aliquándo Adam ille concluserat; sicut et igneo gládio paradisus fuerat conclusus. Spíritus Sanctus testimónium perhibet: simília namque sibi ipsa concurrunt. De cælo testimónium defertur: inde enim erat ille, cui testimónium perhibétur.

[Lectio7]
Léctio sancti Evangélii secúndum Joánnem.
!Joannes 1:29-34
In illo témpore: Vidit Joánnes Jesum veniéntem ad se, et ait: Ecce Agnus Dei, ecce qui tollit peccátum mundi. Et réliqua.
_
Homilía sancti Augustíni Epíscopi.
!Tract. 6. in Joann., ante med.
Antequam veníret Dóminus ut baptizarétur a Joánne in Jordane, nóverat eum illis vócibus, ubi ait: Tu ad me venis baptizari? ego a te debeo baptizari. Sed ecce Dóminum nóverat, nóverat Fílium Dei. Unde probámus quod jam nóverat, quia ipse baptizaret in Spíritu Sancto? Antequam veníret ad fluvium, cum multi ad Joánnem cúrrerent baptizari, ait illis: Ego quidem baptizo vos in aqua: qui autem post me venit, major me est: cujus non sum dignus corrigiam calceaménti sólvere: ipse vos baptizábit in Spíritu Sancto, et igni. Jam et hoc nóverat.

[Lectio8]
Quid ergo per columbam dídicit, ne mendax póstea inveniátur, (quod avértat a nobis Deus opinari) nisi quamdam proprietátem in Christo talem futuram, ut quamvis multi minístri baptizatúri essent, sive justi, sive injústi, non tribuerétur, sanctitas baptismi, nisi illi, super quem descéndit columba, de quo dictum est: Hic est qui baptizat in Spíritu Sancto? Petrus baptizet, hic est qui baptizat: Paulus baptizet, hic est qui baptizat: Judas baptizet, hic est qui baptizat. Nam si pro diversitate meritórum baptisma sanctum est: quia diversa sunt mérita, diversa erunt baptísmata: et tanto quisque aliquid mélius putátur accípere, quanto a meliore vidétur accepisse.

[Lectio9]
Ipsi sancti, (intellígite, fratres) boni pertinéntes ad columbam, pertinéntes ad sortem civitátis illíus Jerusalem, ipsi boni in Ecclésia, de quibus dicit Apóstolus: Novit Dóminus qui sunt ejus; diversárum gratiárum sunt, non omnes pária mérita habent. Sunt alii aliis sanctiores, sunt alii aliis meliores. Quare ergo si unus ab illo, verbi grátia, justo, sancto baptizétur, alius ab alio inferióris meriti apud Deum, inferióris gradus, inferióris continéntiæ, inferióris vitæ; unum tamen et par et æquale est quod accepérunt, nisi quia hic est, qui baptizat?
&teDeum
