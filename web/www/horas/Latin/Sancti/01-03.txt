[Rank]
In Octava S. Joannis;;Simplex;;1.1;;vide Sancti/12-27

[Rank1960]
Die Tertia Januarii;;Feria;;1.2;;vide Sancti/01-01

[RankTrident]
In Octava S. Joannis;;Duplex;;3;;ex Sancti/12-27

[Rule]
vide Sancti/12-27;
Feria Te Deum
Comkey=70
9 lectiones

[Capitulum Vespera] (rubrica Divino aut rubrica Tridentina aut rubrica Monastica)
!Sir 15:1-2
v. Qui timet Deum, faciet bona: et qui continens est justitiae, apprehendet~
illam, et obviabit illi quasi mater honorificata.
$Deo gratias

[Lectio1]
De Epistola ad Romanos
!Rom 6:1-5
1 Quid ergo dicemus? permanebimus in peccato ut gratia abundet? 
2 Absit. Qui enim mortui sumus peccato, quomodo adhuc vivemus in illo? 
3 an ignoratis quia quicumque baptizati sumus in Christo Jesu, in morte ipsius baptizati sumus? 
4 Consepulti enim sumus cum illo per baptismum in mortem: ut quomodo Christus surrexit a mortuis per gloriam Patris, ita et nos in novitate vitae ambulemus. 
5 Si enim complantati facti sumus similitudini mortis ejus: simul et resurrectionis erimus. 

[Lectio2]
!Rom 6:6-11
6 Hoc scientes, quia vetus homo noster simul crucifixus est, ut destruatur corpus peccati, et ultra non serviamus peccato. 
7 Qui enim mortuus est, justificatus est a peccato. 
8 Si autem mortui sumus cum Christo, credimus quia simul etiam vivemus cum Christo, 
9 scientes quod Christus resurgens ex mortuis jam non moritur: mors illi ultra non dominabitur. 
10 Quod enim mortuus est peccato, mortuus est semel: quod autem vivit, vivit Deo. 
11 Ita et vos existimate vos mortuos quidem esse peccato, viventes autem Deo, in Christo Jesu Domino nostro. 

[Lectio3]
!Rom 6:12-18
12 Non ergo regnet peccatum in vestro mortali corpore ut obediatis concupiscentiis ejus. 
13 Sed neque exhibeatis membra vestra arma iniquitatis peccato: sed exhibete vos Deo, tamquam ex mortuis viventes: et membra vestra arma justitiae Deo. 
14 Peccatum enim vobis non dominabitur: non enim sub lege estis, sed sub gratia. 
15 Quid ergo? peccabimus, quoniam non sumus sub lege, sed sub gratia? Absit. 
16 Nescitis quoniam cui exhibetis vos servos ad obediendum, servi estis ejus, cui obeditis, sive peccati ad mortem, sive obeditionis ad justitiam? 
17 Gratias autem Deo quod fuistis servi peccati, obedistis autem ex corde in eam formam doctrinae, in quam traditi estis. 
18 Liberati autem a peccato, servi facti estis justitiae. 

[Responsory1]
@Sancti/01-01:Responsory4

[Responsory2]
@Sancti/01-01:Responsory5

[Responsory3]
@Sancti/01-01:Responsory6

[Lectio93]
Ex Tractatu sancti Augustini Episcopi in Joannem.
!Tractatus 36
In quatuor Evangeliis, vel potius quatuor libris unius Evangelii, sanctus~
Joannes Apostolus non immerito secundum intelligentiam spiritalem aquilae~
comparatus, altius multoque sublimius aliis tribus erexit praedicationem suam:~
et in ejus erectione etiam corda nostra erigi voluit Nam ceteri tres~
Evangelistae tamquam cum homine Domino in terra ambulant, et de divinitate ejus~
pauca dixerunt: istum autem quasi piguerit in terra ambulare, sicut ipso exordio~
sui sermonis intonuit, erexit se non solum super terram, et super omnem ambitum~
aeris et coeli, sed super omnem etiam exercitum Angelorum, omnemque~
constitutionem invisibilium potestatum: et pervenit ad eum, per quem facta sunt~
omnia, dicendo: In principio erat Verbum, et Verbum erat apud Deum, et Deus erat~
Verbum.

[Lectio4]
Ex Tractatu sancti Augustini Episcopi in Joannem.
!Tract 5
In quatuor Evangeliis, vel potius quatuor libris unius Evangelii, sanctus~
Joannes Apostolus non immerito secundum intelligentiam spiritalem aquilae~
comparatus, altius multoque sublimius aliis tribus erexit praedicationem suam:~
et in ejus erectione etiam corda nostra erigi voluit Nam ceteri tres~
Evangelistae tamquam cum homine Domino in terra ambulant, et de divinitate ejus~
pauca dixerunt: istum autem quasi piguerit in terra ambulare, sicut ipso exordio~
sui sermonis intonuit, erexit se non solum super terram, et super omnem ambitum~
aeris et coeli, sed super omnem etiam exercitum Angelorum, omnemque~
constitutionem invisibilium potestatum: et pervenit ad eum, per quem facta sunt~
omnia, dicendo: In principio erat Verbum, et Verbum erat apud Deum, et Deus erat~
Verbum.

[Lectio5]
Huic tantae sublimitati principii etiam cetera congrua praedicavit, et de Domini~
divinitate, quomodo nullus alius, est locutus: hoc ructabat, quod biberat. Non~
enim sine causa de illo in isto ipso Evangelio narratur, quia et in convivio~
super pectus Domini discumbebat. De illo ergo pectore in secreto bibebat, sed~
quod in secreto bibit, in manifesto eructavit: ut perveniat ad omnes gentes non~
solum incarnatio Filii Dei, passio, et resurrectio, sed etiam quod erat ante~
incarnationem unicus Patri, Verbum Patris, coaeternus generanti, aequalis ei a~
quo missus est.

[Lectio6]
Aquila ipse est Joannes, sublimium praedicator, et lucis internae atque aeternae~
fixis oculis contemplator. Dicuntur enim et pulli aquilarum a parentibus sic~
probari, patris scilicet ungue suspendi, et radiis solis opponi. Qui firme~
contemplatus fuerit, filius agnoscitur: si acie palpitaverit, tamquam~
adulterinus ab ungue dimittitur. Jam ergo videte, quam sublimia loqui debuit,~
qui est aquilae comparatus: et tamen etiam nos humi repentes, infirmi, et vix~
ullius momenti inter homines, audemus tractare ista, et ista exponere: et~
putamus nos aut capere posse cum cogitamus, aut capi dum dicimus.

[Lectio7]
Lectio sancti Evangelii secundum Joannem.
!Joannes 21:20-24
In illo tempore: Dixit Jesus Petro: Sequere me. Conversus Petrus, vidit illum~
discipulum, quem diligebat Jesus, sequentem. Et reliqua.
_
Homilia sancti Joannis Chrysostomi.
!Hom. 87. in Joann., circa med.
Cum magna Christus Petro communicasset, orbis terrarum curam demandasset,~
martyrium praedixisset et majorem erga eum dilectionem testatus esset: cum~
vellet Petrus Joannem socium et collegam, inquit: Hic autem quid? Numquid eamdem~
viam aggredietur? Et quemadmodum in cena interrogare non ausus, Joannem~
suffecit; ita nunc vicem reddit, arbitratus eum velle, sed non audere de se~
sciscitari. Tum Christus: Si eum volo manere donec veniam, quid ad te?

[Lectio8]
Nam cum nimia id caritate diceret Petrus, nec ab eo dividi vellet, ostendens~
Christus, quod quantavis eum dilectione prosequeretur, suam assequi non posset,~
inquit: Si eum volo manere, quid ad te? His verbis nos erudiens, neque dolendum,~
neque curiosius praeter divinam voluntatem investigandum. Nam cum Petrus semper~
in hujusmodi interrogationes ferventius prosiliret, iterum ejus fervorem~
retundens, quod non sit ulterius inquirendum, in hunc modum respondit.

[Lectio9]
Exiit ergo sermo iste inter fratres, quod discipulus ille non moritur: et non~
dixit ei Jesus, quia non moritur; sed, Si eum volo manere donec veniam quid ad~
te? Noli arbitrari, inquit, eodem modo me de vobis disposuisse. Hoc autem dixit,~
ut intempestivum affectum, et consuetudinis desiderium tolleret. Cum enim essent~
orbis terrarum curam suscepturi, simul amplius esse non oportebat: magnum enim~
fuisset mundo detrimentum. Idcirco inquit: Opus suscepisti, id considera:~
perfice, labora, et te certaminibus expone. Quid ad te, si volo eum manere hic?~
tu officium tuum cura, et exsequere.
&teDeum
