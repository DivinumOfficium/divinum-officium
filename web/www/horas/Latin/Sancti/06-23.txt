[Rank]
In Vigilia S. Joannis Baptistæ;;Simplex;;1.5

[Rank1960]
In Vigilia S. Joannis Baptistæ;;Duplex II classis;;5

[Rule]
Responsory Feria
Preces feriales
Versum Feria
no Te Deum
Laudes 2

[Lectio1]
Léctio sancti Evangélii secúndum Lucam
!Luc 1:5-17
Fuit in diébus Heródis, regis Judǽæ, sacérdos quidam, nómine Zacharías, de vice Abía et uxor illíus de filiábus Aaron, et nomen ejus Elisabeth. Et réliqua.
_
Homilía sancti Ambrósii Epíscopi
!Liber 1 in Lucam
Docet nos Scriptura divína non solum mores in iis qui prædicábiles sunt, sed étiam paréntes oportére laudári; ut véluti transmissa immaculátæ puritátis heréditas, in iis quos volumus laudáre, præcéllat. Quæ enim ália intentio hoc loco sancti Evangelístæ, nisi ut sanctus Joánnes Baptísta nobilitétur paréntibus, miráculis, móribus, múnere, passióne? Sic étiam sancti Samuel mater Anna laudátur; sic Isaac a paréntibus nobilitátem pietátis accépit, quam postéris derelíquit. Sacerdos itaque Zacharías, nec solum sacérdos, sed étiam de vice Abía, id est, nobílis inter superióres famílias.

[Lectio2]
Et uxor, inquit, illi de filiábus Aaron. Non solum ígitur a paréntibus, sed étiam a majóribus sancti Joánnis nobílitas propagátur, non sæculári potestáte sublímis, sed religiónis successióne venerábilis. Tales enim majóres habére débuit prænúntius Christi; ut non repénte concéptam, sed a majóribus accéptam et ipso infusam jure natúræ, prædicáre fidem Domínici viderétur adventus. Erant, inquit, ambo justi ante Deum, incedéntes in ómnibus mandátis et justificatiónibus Dómini sine queréla. Quid ad hoc réferunt qui, peccátis suis solatia præferéntes, sine peccátis frequéntibus hóminem putant esse non posse; et utúntur versículo, quia scriptum est in Job: Nemo mundus a sorde, nec si uníus diéi vita ejus sit in terra?

[Lectio3]
Quibus respondéndum est, prius ut quid sit hóminem sine peccáto esse defíniant: utrum numquam omníno peccásse, an desiísse peccáre. Si enim hoc putant sine peccáto esse, numquam omníno peccásse; et ipse conséntio. Omnes enim peccavérunt, et egent glória Dei. Sin autem eum qui véterem errórem correxérit, et in eam se vitæ transformáverit qualitátem, ut témperet a peccáto, negant abstinére a delíctis; non possum in eórum conveníre senténtiam, cum legámus, quia Sic Dóminus diléxit Ecclésiam, ut exhíbeat ipsam sibi gloriósam, et non habéntem máculam, aut rugam, aut áliquid ejusmódi; sed ut sit sancta et immaculáta.

[Oratio]
Præsta, quǽsumus, omnípotens Deus: ut família tua per viam salútis incédat; et beáti Joánnis Præcursóris hortaménta sectándo, ad eum quem prædíxit, secúra pervéniat, Dóminum nostrum Jesum Christum, Fílium tuum:
$Qui tecum
