[Rank]
In Vigilia S. Joannis Baptistæ;;Simplex;;1.5

[Rank1960]
In Vigilia S. Joannis Baptistæ;;Duplex II classis;;5

[Rule]
Responsory Feria
Preces feriales
Versum Feria
no Te Deum
Laudes 2

[Lectio1]
Léctio sancti Evangélii secúndum Lucam.
!Luc 1:5-17
Fuit in diébus Herodis, regis Judææ, sacerdos quidam, nómine Zacharías, de vice Abía et uxor illíus de filiabus Aaron, et nomen ejus Elisabeth. Et réliqua.
_
Homilía sancti Ambrosii Epíscopi.
!Liber 1 in Lucam.
Docet nos Scriptura divina non solum mores in iis qui prædicábiles sunt, sed etiam paréntes oportére laudari; ut véluti transmissa immaculátæ puritátis heréditas, in iis quos volumus laudare, præcellat. Quæ enim alia intentio hoc loco sancti Evangelistæ, nisi ut sanctus Joánnes Baptista nobilitétur paréntibus, miraculis, móribus, munere, passióne? Sic etiam sancti Samuel mater Anna laudátur; sic Isaac a paréntibus nobilitátem pietátis accepit, quam posteris derelíquit. Sacerdos itaque Zacharías, nec solum sacerdos, sed etiam de vice Abía, id est, nobilis inter superiores familias.

[Lectio2]
Et uxor, inquit, illi de filiabus Aaron. Non solum ígitur a paréntibus, sed etiam a majóribus sancti Joánnis nobilitas propagátur, non sæculari potestate sublimis, sed religiónis successióne venerábilis. Tales enim majores habere debuit prænuntius Christi; ut non repénte conceptam, sed a majóribus acceptam et ipso infusam jure natúræ, prædicáre fidem Dominici viderétur adventus. Erant, inquit, ambo justi ante Deum, incedéntes in ómnibus mandatis et justificatiónibus Dómini sine querela. Quid ad hoc réferunt qui, peccátis suis solatia præferéntes, sine peccátis frequéntibus hóminem putant esse non posse; et utúntur versiculo, quia scriptum est in Job: Nemo mundus a sorde, nec si uníus diéi vita ejus sit in terra?

[Lectio3]
Quibus respondéndum est, prius ut quid sit hóminem sine peccáto esse definiant: utrum numquam omnino peccasse, an desiísse peccáre. Si enim hoc putant sine peccáto esse, numquam omnino peccasse; et ipse consentio. Omnes enim peccavérunt, et egent glória Dei. Sin autem eum qui veterem errórem correxerit, et in eam se vitæ transformaverit qualitátem, ut témperet a peccáto, negant abstinére a delíctis; non possum in eórum conveníre senténtiam, cum legamus, quia Sic Dóminus diléxit Ecclésiam, ut exhibeat ipsam sibi gloriósam, et non habentem maculam, aut rugam, aut aliquid ejusmodi; sed ut sit sancta et immaculáta.

[Oratio]
Præsta, quǽsumus, omnípotens Deus: ut família tua per viam salútis incédat; et beáti Joánnis Præcursóris hortaménta sectándo, ad eum quem prædíxit, secúra pervéniat, Dóminum nostrum Jesum Christum, Fílium tuum:
$Qui tecum
