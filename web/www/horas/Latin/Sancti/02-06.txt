[Rank]
S. Titi Episcopi et Confessoris;;Duplex;;3;;vide C4

[Rule]
vide C4;mtv
9 lectiones

[Oratio]
Deus, qui beatum Titum Confessorem tuum atque Pontificem apostolicis virtutibus decorasti: ejus meritis et intercessione concede; ut juste et pie viventes in hoc saeculo, ad caelestem patriam pervenire mereamur.
$Per Dominum

[Lectio4]
Titum Cretensium episcopum vix Pauli Apostoli verbo christianae fidei sacramentis, mysteriisque excultum, ea sanctitatis luce Ecclesiae tunc vagienti effulsisse compertum est, ut inter eiusdem Doctoris- Gentium discipulos meruerit cooptari. Ascitus in partem oneris praedicationis, adeo evangelizandi ardore, et fidelitate Paulo exstitit carus, ut ipse, cum venisset Troadem propter Evangelium Christi, testatus sit, non habuisse requiem spiritui suo, eo quod Titum fratrem suum ibi non invenerit. Et paulo post Macedoniam petens, rursus suam in eum caritatem ita exprimit: Sed qui consolatur humiles, consolatus est nos Deus in adventu Titi.

[Lectio5]
Quamobrem Corinthum ab Apostolo missus, ea sapientia, et lenitate legationis hujus munere functus est, quae praesertim de fidelium pietate eleemosynas colligendas ad sublevandam Ecclesiae Hebraeorum inopiam spectabat, ut Corinthios non solum in Christi fide continuerit, sed etiam desiderium, fletum, aemulationem inter eos pro Paulo, qui illos primus instituit, excitaverit. Ad effundendum interim inter Gentes linguis locisque distinctas divini verbi semen, pluribus terra marique itineribus relectis, magnaque animi firmitate pro crucis trophaeo curis laboribusque exantlatis, una cum duce Paulo Cretae insulam appulit. Cum porro huic ecclesiae episcopus ab ipso Apostolo delectus esset, dubitandum non est, quin in eo munere ita versatus sit, ut, juxta ipsius Pauli praeceptoris monita, seipsum praebuerit exemplum bonorum operum in doctrina, in integritate, in gravitate.

[Lectio6]
Itaque tamquam lucerna inter eos, qui in idololatriae et mendaciorum tenebris, veluti in umbra mortis sedebant, religionis jubar diffudit. Traditur eum inter Dalmatas, ut crucis vexillum explicaret, strenue consudasse. Tandem meritorum et dierum plenus, quarto supra nonagesimum anno, pridie Nonas Januarii, pretiosa justorum morte obdormivit in Domino, et sepultus est in ecclesia, ubi ab Apostolo minister fuerat constitutus. Hujus nomen a sancto Joanne Chrysostomo, et a sancto Hieronymo praecipue commendatum, Martyrologio Romano eadem die inscriptum legitur. Eius autem festum summus Pontifex Pius nonus ab universa Ecclesia celebrari praecepit.

[Lectio94]
Titus, Cret�nsium ep�scopus, qui inter disc�pulos Doct�ris G�ntium mer�erit coopt�ri, �deo evangeliz�ndi ard�re et fidelit�te Paulo �xstitit carus, ut, cum hic ven�sset Tr�adem propter Evang�lium Christi, test�tus sit non habu�sse r�quiem spir�tui suo, eo quod Titum fratrem suum ibi non inv�nerit. Et paulo post Maced�niam petens, suam in eum carit�tem ita conf�rmat: Sed qui consol�tur h�miles, consol�tus est nos Deus in adv�ntu Titi. Cor�nthum ab Ap�stolo missus, sapi�nter functus est m�nere hujus legati�nis, qu� pr�s�rtim eleem�synas collig�ndas ad sublev�ndam Eccl�si� Hebr��rum in�piam spect�bat. Interim ad effund�ndum div�ni verbi semen inter Gentes linguis loc�sque dist�nctas, post tot it�nera et lab�res cum duce Paulo Cretam �nsulam �ppulit. Porro, cum isti eccl�si� ep�scopus ab ipso Ap�stolo del�ctus esset, se ipsum pr�buit ex�mplum bon�rum �perum. Tr�ditur ipse inter D�lmatas, ut crucis vex�llum explic�ret, str�nue consud�sse. Tandem plenus m�ritis, quarto supra nonag�simum anno, �biit in D�mino.
&teDeum

[Lectio7]
@Commune/C1a:Lectio7

[Lectio8]
@Commune/C1a:Lectio8

