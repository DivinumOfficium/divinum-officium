[Rank]
In Cathedra S. Petri Apostoli Antiochiæ;;Duplex majus;;4;;ex C4

[Rank1960]
In Cathedra S. Petri Apostoli;;Duplex II classis;;5;;ex C4

[RankNewcal]
In Cathedra S. Petri Apostoli;;Duplex II classis;;5;;ex C4

[Rule]
ex C4;
Psalmi Dominica
Antiphonas horas
9 lectiones
Commemoratio3
Sub unica concl
Psalm5 Vespera=116
Psalm5 Vespera3=131

[Hymnus Vespera]
v. Quodcúmque in orbe néxibus revínxeris,
Erit revínctum, Petre, in arce síderum:
Et quod resólvit hic potéstas trádita,
Erit solútum cæli in alto vértice;
In fine mundi judicábis sǽculum.
_
Patri perénne sit per ævum glória,
Tibíque laudes concinámus ínclitas,
Ætérne Nate; sit, supérne Spíritus,
Honor tibi decúsque: sancta júgiter
Laudétur omne Trínitas per sǽculum.
Amen.

[Versum 1]
V. Tu es Petrus.
R. Et super hanc petram ædificábo Ecclésiam meam.

[Ant 1]
Tu es pastor óvium, * Princeps Apostolórum, tibi tráditæ sunt claves regni cælórum.

[Oratio]
Deus, qui beáto Petro Apóstolo tuo, collátis clávibus regni cæléstis, ligándi atque solvéndi pontifícium tradidísti: concéde; ut, intercessiónis eius auxílio, a peccatórum nostrórum néxibus liberémur:
$Qui vivis
_
@Sancti/02-22:Commemoratio4

[Commemoratio4]
!Commemoratio S. Pauli
(deinde dicuntur)
Ant. Sancte Paule Apostole, prædicator veritátis et doctor Géntium, intercede pro nobis ad Deum, qui te elégit.
_
V. Tu es vas electiónis, sancte Paule Apostole.
R. Prædicator veritátis in universo mundo.
_
$Oremus
(sed rubrica 1960 hæc versus omittuntur)
Deus, qui multitúdinem géntium beáti Pauli Apóstoli prædicatióne docuísti: da nobis, quǽsumus; ut, cuius commemoratiónem cólimus, eius apud te patrocínia sentiámus.
$Per Dominum

[Invit]
Tu es pastor óvium, Princeps Apostolórum: * Tibi trádidit Deus claves regni cælórum.

[Hymnus Matutinum]
@Sancti/02-22:Hymnus Vespera

[Lectio1]
Incipit Epistola prima beáti Petri Apostoli
!1 Pet 1:1-5
1 Petrus Apóstolus Jesu Christi, eléctis ádvenis dispersiónis Ponti, Galatiæ, Cappadociæ, Asiæ, et Bithyniæ,
2 secúndum præsciéntiam Dei Patris, in sanctificatiónem Spíritus, in obediéntiam, et aspersiónem sánguinis Jesu Christi: Gratia vobis, et pax multiplicétur. 
3 Benedíctus Deus et Pater Dómini nostri Jesu Christi, qui secúndum misericórdiam suam magnam regenerávit nos in spem vivam, per resurrectiónem Jesu Christi ex mórtuis,
4 in hereditátem incorruptibilem, et incontaminátam, et immarcescíbilem, conservatam in cælis in vobis, 
5 qui in virtúte Dei custodímini per fidem in salútem, paratam revelari in témpore novíssimo.

[Responsory1]
R. Simon Petre, ántequam de navi vocárem te, novi te et super plebem meam príncipem te constítui:
* Et claves regni cælórum trádidi tibi.
V. Quodcúmque ligáveris super terram erit ligátum et in cælis; et quodcúmque sólveris super terram, erit solútum et in cælis.
R. Et claves regni cælórum trádidi tibi.

[Lectio2]
!1 Pet 1:6-9
6 In quo exsultábis, módicum nunc si oportet contristari in variis tentatiónibus:
7 ut probátio vestræ fidei multo pretiósior auro (quod per ignem probátur) inveniátur in laudem, et glóriam, et honórem, in revelatióne Jesu Christi:
8 quem cum non vidéritis, dilígitis: in quem nunc quoque non vidéntes creditis: credéntes autem exsultabitis lætítia inenarrábili, et glorificáta:
9 reportántes finem fidei vestræ, salútem animarum.

[Responsory2]
R. Si díligis me, Simon Petre, pasce oves meas. Dómine, tu nosti quia amo te,
* Et ánimam meam pono pro te.
V. Si oportúerit me mori tecum, non te negábo.
R. Et ánimam meam pono pro te.

[Lectio3]
!1 Pet 1:10-12
10 De qua salúte exquisiérunt atque scrutáti sunt prophetæ, qui de futura in vobis grátia prophetavérunt; 
11 scrutántes in quod vel quale tempus significaret in eis Spíritus Christi: prænuntians eas quæ in Christo sunt passiónes et posteriores glorias:
12 quibus revelátum est, quia non sibimetipsis, vobis autem ministrábant ea, quæ nunc nuntiáta sunt vobis per eos, qui evangelizavérunt vobis, Spíritu Sancto misso de cælo, in quem desiderant Angeli prospícere.

[Responsory3]
R. Tu es Petrus, et super hanc petram ædificabo Ecclésiam meam, et portæ ínferi non prævalébunt advérsus eam:
* Et tibi dabo claves regni cælórum.
V. Quodcúmque ligáveris super terram, erit ligátum et in cælis; et quodcúmque sólveris super terram, erit solútum et in cælis.
R. Et tibi dabo claves regni cælórum.
&Gloria
R. Et tibi dabo claves regni cælórum.

[Lectio4]
Sermo Sancti Augustini Episcopi
!Sermo 15 de Sanctis
Institutio solemnitatis hodiernæ a senioribus nostris Cathedræ nomen accepit, ideo quod primus Apostolorum Petrus hodie episcopatus cathedram suscepisse referatur. Recte ergo Ecclesiæ natalem sedis illius colunt, quam Apostolus pro ecclesiarum salute suscepit, dicente Domino: Tu es Petrus, et super hanc petram ædificabo Ecclesiam meam.

[Responsory4]
R. Tu es pastor óvium, princeps Apostolórum: tibi trádidit Deus ómnia regna mundi:
* Et ídeo tibi tráditæ sunt claves regni cælórum.
V. Quodcúmque ligáveris super terram, erit ligátum et in cælis; et quodcúmque sólveris super terram, erit solútum et in cælis.
R. Et ídeo tibi tráditæ sunt claves regni cælórum.

[Lectio5]
Petrum itaque fundamentum Ecclesiæ Dominus nominavit: et ideo digne fundamentum hoc Ecclesia colit, supra quod ecclesiastici ædificii altitudo consurgit. Unde convenienter Psalmus, qui lectus est, dicit: Exaltent eum in ecclesia plebis, et in cathedra seniorum laudent eum. Benedictus Deus, qui beatum Petrum Apostolum in Ecclesia exaltari præcepit: quia dignum est ut fundamentum hoc in Ecclesia honoretur, per quod ad cælum conscenditur.

[Responsory5]
R. Ego pro te rogávi, Petre, ut non defíciat fides tua:
* Et tu aliquándo convérsus confírma fratres tuos.
V. Caro et sanguis non revelávit tibi, sed Pater meus, qui est in cælis.
R. Et tu aliquándo convérsus confírma fratres tuos.

[Lectio6]
Quod natalis ergo Cathedræ hodie colitur, sacerdotale honoratur officium. Sibi hoc Ecclesiæ invicem præstant, quia tanto necesse plus habet Ecclesia dignitatis, quanto sacerdotale officium plus honoris. Cum solemnitatem hanc Ecclesiis merito religiosa observatio introduxerit, miror, cur apud quosdam infideles hodie tam perniciosus error increverit, ut super tumulos defunctorum cibos et vina conferant, quasi egressæ de corporibus animæ carnales cibos requirant.

[Responsory6]
R. Petre, amas me? Tu scis, Dómine, quia amo te.
* Pasce oves meas.
V. Simon Joánnis, díligis me plus his? Tu scis, Dómine, quia amo te.
R. Pasce oves meas.
&Gloria
R. Pasce oves meas.

[Lectio7]
Lectio sancti Evangelii secundum Matthǽum.
!Matt 16:13-19
In illo tempore: Venit Jesus in partes Cæsareæ Philippi, et interrogabat discipulos suos, dicens: Quem dicunt homines esse Filium hominis? Et reliqua.
_
Homilia sancti Leonis Papæ.
!Serm. 3. in annivers. assumpt. suæ, post initium.
Apostolos Dominus, quid de se homines opinentur, interrogat: et tamdiu sermo respondentium communis est, quamdiu humanæ intelligentiæ ambiguitas explicatur. At ubi quid habeat sensus discipulorum exigitur, primus est in Domini confessione, qui primus est in Apostolica dignitate. Qui cum dixisset: Tu es Christus Filius Dei vivi: respondit ei Jesus: Beatus es Simon Bar-Jona, quia caro et sanguis non revelavit tibi, sed Pater meus, qui in cælis est. Id est, ideo beatus es, quia Pater meus te docuit: nec terrena opinio te fefellit, sed inspiratio cælestis instruxit: et non caro et sanguis, sed ille me tibi, cujus sum unigenitus Filius, indicavit.

[Responsory7]
R. Quem dicunt hómines esse Filium hóminis? dixit Jesus discípulis suis. Respóndens Petrus dixit: Tu es Christus Fílius Dei vivi.
* Et ego dico tibi, quia tu es Petrus, et super hanc petram ædificábo Ecclésiam meam.
V. Beátus es, Simon Bar-Jona, quia caro et sanguis non revelávit tibi, sed Pater meus qui est in cælis.
R. Et ego dico tibi, quia tu es Petrus, et super hanc petram ædificábo Ecclésiam meam.

[Lectio8]
Et ego, inquit, dico tibi: hoc est, sicut Pater meus tibi manifestavit divinitatem meam, ita et ego tibi notam facio excellentiam tuam, quia tu es Petrus: id est, cum ego sim inviolabilis petra, ego lapis angularis, qui facio utraque unum, ego fundamentum præter quod nemo potest aliud ponere: tamen tu quoque petra es, quia mea virtute solidaris, ut quæ mihi potestate sunt propria, sint tibi mecum participatione communia. Et super hanc petram ædificabo Ecclesiam meam, et portæ inferi non prævalebunt adversus eam. Super hanc, inquit, fortitudinem æternum exstruam templum: et Ecclesiæ meæ cælo inserenda sublimitas, in hujus fidei firmitate consurget.

[Responsory8]
R. Elégit te Dóminus sacerdótem sibi, ad sacrificándum ei
* Hóstiam laudis.
V. Immola Deo sacrifícium laudis, et redde Altíssimo vota tua.
R. Hóstiam laudis.
&Gloria
R. Hóstiam laudis.

[Lectio9]
Hanc confessionem portæ inferi non tenebunt, mortis vincula non ligabunt: vox enim ista vox vitæ est. Et sicut confessores suos in cælestia provehit, ita negatores ad inferna demergit. Propter quod dicit beatissimo Petro: Tibi dabo claves regni cælorum: Et quæcumque ligaveris super terram, erunt ligata et in cælis: et quæcumque solveris super terram, erunt soluta et in cælis. Transivit quidem etiam in alios Apostolos vis potestatis istius, et ad omnes Ecclesiæ principes decreti hujus constitutio commeavit: sed non frustra uni commendatur, quod omnibus intimatur. Petro enim ideo hoc singulariter creditur, quia cunctis Ecclesiæ rectoribus Petri forma præponitur. Manet ergo Petri privilegium, ubicumque ex ipsius fertur æquitate judicium. Nec nimia est vel severitas vel remissio, ubi nihil erit ligatum, nihil solutum, nisi quod beatus Petrus aut solverit, aut ligaverit.
&teDeum

[Hymnus Laudes]
v. Beáte Pastor, Petre, clemens áccipe
Voces precántum, criminúmque víncula
Verbo resólve, cui potéstas trádita
Aperíre terris cælum, apértum cláudere.
_
Sit Trinitáti sempitérna gloria,
Honor, potéstas atque jubilátio,
In unitáte, quæ gubérnat ómnia,
Per univérsa sæculórum sǽcula.
Amen.

[Versum 2]
V. Exáltent eum in Ecclésia plebis.
R. Et in cáthedra seniórum laudent eum.

[Ant 2]
Quodcúmque * ligáveris super terram, erit ligátum et in cælis; et quodcúmque sólveris super terram, erit solútum et in cælis: dicit Dominus Simóni Petro.

[Versum 3]
V. Elégit te Dóminus sacerdótem sibi.
R. Ad sacrificándum ei hóstiam laudis.

[Ant 3]
@Commune/C4:Ant 3 summi Pontificis
