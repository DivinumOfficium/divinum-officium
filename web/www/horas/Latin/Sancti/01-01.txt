[Rank]
In Circumcisione Domini;;Duplex II classis;;5.1;;ex Sancti/12-25

[Rank1960]
Die Octavæ Nativitatis Domini;;Duplex I classis;;6;;ex Sancti/12-25

[RankNewcal]
Die Octavæ Nativitatis Domini;;Duplex I classis;;6;;ex Sancti/12-25

[Rule]
ex Sancti/12-25;
Psalmi Dominica
Antiphonas Horas
9 lectiones 1960
no commemoratio

[Ant Vespera]
O admirabile commercium: * Creator generis humani, animatum corpus sumens, de Virgine nasci dignatus est: et procedens homo sine semine, largitus est nobis suam Deitatem.;;109
Quando natus es * ineffabiliter ex Virgine, tunc impletæ sunt Scripturæ: sicut pluvia in vellus descendisti, ut salvum faceres genus humanum: te laudamus Deus noster.;;112
Rubum quem viderat Moyses * incombustum, conservatam agnovimus tuam laudabilem virginitatem: Dei Genitrix, intercede pro nobis.;;121
Germinavit radix Jesse, * orta est stella ex Jacob: Virgo peperit Salvatorem: te laudamus Deus noster.;;126
Ecce Maria genuit * nobis Salvatorem, quem Joannes videns exclamavit, dicens: Ecce Agnus Dei, ecce qui tollit peccata mundi, alleluia.;;147

[Capitulum Vespera]
!Titus 2:11-12
v. Apparuit gratia Dei Salvatoris nostri omnibus hominibus, erudiens nos, ut abnegantes impietatem, et sæcularia desideria, sobrie, et juste, et pie vivamus in hoc sæculo.
$Deo gratias

[Versum 1]
@Tempora/Nat1-0:Versum 1

[Ant 1]
Propter nimiam * caritatem suam, qua dilexit nos Deus, Filium suum misit in similitudinem carnis peccati, alleluia.

[Oratio]
Deus, qui salútis ætérnæ, beátæ Maríæ virginitate fœcunda, humano generi præmia præstitísti: tribue, quǽsumus; ut ipsam pro nobis intercedere sentiámus, per quam meruimus auctórem vitæ suscipere, Dóminum nostrum Jesum Christum Fílium tuum:
$Qui tecum

[Ant Matutinum]
Dominus dixit * ad me: Filius meus es tu, ego hodie genui te.;;2
In sole posuit * tabernaculum suum: et ipse tamquam sponsus procedens de thalamo suo.;;18
Elevamini * portæ æternales, et introibit Rex gloriæ.;;23
V. Tamquam sponsus.
R. Dominus procedens de thalamo suo.
Speciosus forma * præ filiis hominum, diffusa est gratia in labiis tuis.;;44
Homo natus est * in ea, et ipse fundavit eam Altissimus.;;86
Exsultabunt omnia ligna * silvarum ante faciem Domini, quoniam venit.;;95
V. Speciosus forma præ filiis hominum.
R. Diffusa est gratia in labiis tuis.
In principio * et ante sæcula Deus erat Verbum, et ipse natus est hodie Salvator mundi.;;96
Ante luciferum genitus * et ante sæcula, Dominus Salvator noster hodie nasci dignatus est.;;97
Nato Domino * Angelorum chorus canebat, dicens: Salus Deo nostro, sedenti super thronum, et Agno.;;98
V. Notum fecit Dominus, alleluia.
R. Salutare suum, alleluia.

[Lectio1]
De Epistola beati Pauli Apostoli ad Romanos.
!Rom 4:1-8
1 Quid ergo dicemus invenisse Abraham patrem nostrum secundum carnem?
2 Si enim Abraham ex operibus justificatus est, habet gloriam, sed non apud Deum.
3 Quid enim dicit Scriptura? Credidit Abraham Deo, et reputatum est illi ad justitiam.
4 Ei autem qui operatur, merces non imputatur secundum gratiam, sed secundum debitum.
5 Ei vero qui non operatur, credenti autem in eum, qui justificat impium, reputatur fides ejus ad justitiam secundum propositum gratiæ Dei.
6 Sicut et David dicit beatitudinem hominis, cui Deus accepto fert justitiam sine operibus:
7 Beati, quorum remissæ sunt iniquitates, et quorum tecta sunt peccata.
8 Beatus vir, cui non imputavit Dominus peccatum.

[Responsory1]
R. Ecce Agnus Dei, ecce qui tollit peccata mundi: ecce de quo dicebam vobis: Qui post me venit, ante me factus est:
* Cujus non sum dignus corrigiam calceamenti solvere.
V. Qui de terra est, de terra loquitur: qui de cælo venit, super omnes est.
R. Cujus non sum dignus corrigiam calceamenti solvere.

[Lectio2]
!Rom 4:9-12
9 Beatitudo ergo hæc in circumcisione tantum manet, an etiam in præputio? Dicimus enim quia reputata est Abrahæ fides ad justitiam.
10 Quomodo ergo reputata est? in circumcisione, an in præputio? Non in circumcisione, sed in præputio.
11 Et signum accepit circumcisionis, signaculum justitiæ fidei, quæ est in præputio: ut sit pater omnium credentium per præputium, ut reputetur et illis ad justitiam:
12 et sit pater circumcisionis non iis tantum, qui sunt ex circumcisione, sed et iis qui sectantur vestigia fidei, quæ est in præputio patris nostri Abrahæ.

[Responsory2]
R. Dies sanctificatus illuxit nobis: venite Gentes, et adorate Dominum:
* Quia hodie descendit lux magna in terris.
V. Hæc dies quam fecit Dominus, exsultemus et lætemur in ea.
R. Quia hodie descendit lux magna in terris.

[Lectio3]
!Rom 4:13-17
13 Non enim per legem promissio Abrahæ, aut semini ejus ut hæres esset mundi: sed per justitiam fidei.
14 Si enim qui ex lege, heredes sunt: exinanita est fides, abolita est promissio.
15 Lex enim iram operatur. Ubi enim non est lex, nec prævaricatio.
16 Ideo ex fide, ut secundum gratiam firma sit promissio omni semini, non ei qui ex lege est solum, sed et ei qui ex fide est Abrahæ, qui pater est omnium nostrum
17 (sicut scriptum est: Quia patrem multarum gentium posui te) ante Deum, cui credidit, qui vivificat mortuos, et vocat ea quæ non sunt, tamquam ea quæ sunt:

[Responsory3]
R. Benedictus qui venit in nomine Domini, Deus Dominus, et illuxit nobis:
* Alleluia, alleluia.
V. Hæc dies quam fecit Dominus, exsultemus et lætemur in ea.
R. Alleluia, alleluia.
&Gloria
R. Alleluia, alleluia.

[Lectio4]
Sermo sancti Leonis Papæ.
!Sermo 7. de Nativitate Domini.
Festivitatis hodiernæ, dilectissimi, verus venerator est, et pius cultor, qui nec de Incarnatione Domini aliquid falsum, nec de Deitate aliquid sentit indignum. Paris enim periculi malum est, si illi aut naturæ nostræ veritas, aut paternæ gloriæ negatur æqualitas. Cum ergo ad intelligendum sacramentum Nativitatis Christi, qua de matre virgine est ortus, accedimus, abigatur procul terrenarum caligo rationum, et ab illuminatæ fidei oculo mundanæ sapientiæ fumus abscedat.

[Responsory4]
R. Congratulamini mihi omnes qui diligitis Dominum.
* Quia cum essem parvula, placui Altissimo, et de meis visceribus genui Deum et hominem.
V. Beatam me dicent omnes generationes, quia ancillam humilem respexit Deus.
R. Quia cum essem parvula, placui Altissimo, et de meis visceribus genui Deum et hominem.

[Lectio5]
Divina est enim auctoritas cui credimus: divina est doctrina, quam sequimur. Quoniam sive legis testificationi, sive oraculis Prophetarum, sive evangelicæ tubæ interiorem admoveamus auditum; verum est, quod Joannes plenus Spiritu Sancto intonuit: In principio erat Verbum, et Verbum erat apud Deum, et Deus erat Verbum. Hoc erat in principio apud Deum. Omnia per ipsum facta sunt, et sine ipso factum est nihil. Et similiter verum est, quod idem prædicator adjecit: Verbum caro factum est, et habitavit in nobis: et vidimus gloriam ejus, gloriam quasi unigeniti a Patre.

[Responsory5]
R. Confirmatum est cor Virginis, in quo divina mysteria, Angelo nuntiante, concepit: tunc speciosum forma præ filiis hominum castis suscepit visceribus:
* Et benedicta in æternum, Deum nobis protulit et hominem.
V. Domus pudici pectoris templum repente fit Dei, intacta nesciens virum, verbo concepit Filium.
R. Et benedicta in æternum, Deum nobis protulit et hominem.

[Lectio6]
In utraque ergo natura idem est Dei Filius, nostra suscipiens, et propria non amittens: in homine hominem renovans, in se incommutabilis perseverans. Deitas enim, quæ illi cum Patre communis est, nullum detrimentum omnipotentiæ subiit, nec Dei formam servi forma violavit: quia summa et sempiterna essentia, quæ se ad humani generis inclinavit salutem, nos quidem in suam gloriam transtulit, sed quod erat, esse non destitit. Unde cum Unigenitus Dei minorem se Patre confitetur, cui se dicit æqualem, veritatem in se formæ utriusque demonstrat: ut et humanam probet imparilitas, et divinam declaret æqualitas.

[Responsory6]
R. Benedicta et venerabilis es Virgo Maria, quæ sine tactu pudoris inventa es mater Salvatoris:
* Jacebat in præsepio, et fulgebat in cælo.
V. Domine, audivi auditum tuum, et timui: consideravi opera tua, et expavi: in medio duorum animalium.
R. Jacebat in præsepio, et fulgebat in cælo.
&Gloria
R. Jacebat in præsepio, et fulgebat in cælo.

[Lectio7]
Lectio sancti Evangelii secundum Lucam.
!Luc 2:21
In illo tempore: Postquam consummati sunt dies octo, ut circumcideretur puer: vocatum est nomen ejus Jesus. Et reliqua.
_
Homilia sancti Ambrosii Episcopi.
!Liber 2 in cap. 2 Lucæ, circa medium
Circumciditur itaque puer. Quis est iste puer, nisi ille, de quo dictum est: Puer natus est nobis, filius datus est nobis? Factus est enim sub lege, ut eos, qui sub lege essent, lucrifaceret. Ut sisterent eum Domino. Quid sit autem in Jerusalem sisti Domino, dicerem, nisi in Isaiæ commentis ante dixissem. Circumcisus enim vitiis, Dominico dignus judicatur obtutu: quia oculi Domini super justos. Vides omnem legis veteris seriem fuisse typum futuri: nam et circumcisio purgationem significat delictorum.

[Responsory7]
@Sancti/12-25:Responsory6

[Lectio8]
Sed quoniam prona quadam cupiditate peccandi, humanæ carnis et mentis fragilitas inextricabilibus vitiis implicatur, eo per octavum circumcisionis diem culpæ totius futura purgatio, resurrectionis præfigurabatur ætate. Hoc est enim illud: Quia omne masculinum adaperiens vulvam, sanctum Domino vocabitur. Verbis enim legis promittebatur Virginis partus. Et vere sanctus, quia immaculatus. Denique ipsum esse, qui lege signetur, in eumdem modum ab Angelo repetita verba declarant: Quod nascetur, inquit, Sanctum, vocabitur Filius Dei.

[Responsory8]
R. Nesciens mater virgo virum, peperit sine dolore:
* Salvatorem sæculorum, ipsum Regem Angelorum, sola Virgo lactabat ubere de cælo pleno.
V. Domus pudici pectoris templum repente fit Dei: intacta nesciens virum, verbo concepit Filium.
R. Salvatorem sæculorum, ipsum Regem Angelorum, sola Virgo lactabat ubere de cælo pleno.
&Gloria
R. Salvatorem sæculorum, ipsum Regem Angelorum, sola Virgo lactabat ubere de cælo pleno.

[Lectio9]
Solus enim per omnia ex natis de femina sanctus Dominus Jesus, qui terrenæ contagia corruptelæ, immaculati partus novitate non senserit, et cælesti majestate depulerit. Nam si litteram sequamur: quomodo sanctus omnis masculus, cum multos sceleratissimos fuisse non lateat? Numquid sanctus Achab? Numquid sancti pseudoprophetæ, quos ad Eliæ preces ultor cælestis injuriæ ignis absumpsit? Sed ille sanctus, quem in figura futuri mysterii pia legis divinæ præscripta signabant; eo quod solus sanctæ Ecclesiæ virginis ad generandos populos Dei, immaculatæ fœcunditatis aperiret genitale secretum.
&teDeum

[Ant Laudes]
@:Ant Vespera:s/;;.*//g

[Capitulum Laudes]
@:Capitulum Vespera

[Versum 2]
@:Versum 1

[Ant 2]
Mirabile mysterium * declaratur hodie: innovantur naturæ, Deus homo factus est: id quod fuit permansit, et quod non erat assumpsit; non commixtionem passus, neque divisionem.

[Capitulum Tertia]
@:Capitulum Vespera

[Ant 3]
Magnum hereditatis * mysterium: templum Dei factus est uterus nescientis virum: non est pollutus ex ea carnem assumens: omnes gentes venient, dicentes: Gloria tibi, Domine.

[Capitulum Vespera 3]
@:Capitulum Vespera
