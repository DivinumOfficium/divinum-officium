[Rank]
S. Hieronymi Presbyteris Confessoris et Ecclesiae Doctoris;;Duplex;;3;;vide C5a

[Rule]
vide C5a;
9 lectiones

[Name]
Hieronyme

[Oratio]
Deus, qui Ecclesiae tuae in exponendis sacris Scripturis beatum Hieronymum Confessorem tuum, Doctorem maximum providere dignatus es: praesta, quaesumus; ut ejus suffragantibus meritis, quod ore simul et opere docuit, te adjuvante, exercere valeamus.
$Per Dominum

[Lectio1]
@Commune/C4a:Lectio1

[Lectio2]
@Commune/C4a:Lectio2

[Lectio3]
@Commune/C4a:Lectio3

[Lectio4]
Hieronymus, Eusebii filius, Stridone in Dalmatia Constantio imperatore natus, Romae adolescens est baptizatus, et in liberalibus disciplinis a Donato et aliis viris doctissimis eruditus. Tum discendi studio Galliam peragravit: ubi pios aliquot, et in divinis litteris eruditos viros coluit, multosque sacros libros sua manu descripsit. Mox se in Graeciam conferens, philosophia et eloquentia instructus, summorum theologorum consuetudine floruit: in primis vero Gregorio Nazianzeno Constantinopoli operam dedit: quo doctore se sacras litteras didicisse profitetur. Tum religionis causa visit Christi Domini incunabula, totamque lustravit Palaestinam quam peregrinationem, adhibitis Hebraeorum eruditissimis ad sacrae Scripturae intelligentiam sibi multum profuisse testatur.

[Lectio5]
Deinde secessit in vastam Syriae solitudinem: ubi quadriennium in lectione divinorum librorum, caelestisque beatitudinis contemplatione consumpsit, assidua se abstinentia, vi lacrimarum, et corporis afflictatione discrucians. Presbyter a Paulino episcopo Antiochiae factus, Romam de controversiis quorumdam episcoporum cum Paulino et Epiphanio ad Damasum Pontificem profectus, ejus ecclesiasticis epistolis scribendis adjutor fuit. Verum cum pristinae solitudinis desiderio teneretur, in Palaestinam reversus, Bethlehem ad Christi Domini praesepe in monasterio, quod a Paula Romana exstructum erat, caelestem quamdam vitae rationem instituit: et quamquam varie morbis doloribusque tentaretur, tamen corporis incommoda piis laboribus et perpetua lectione ac scriptione superabat.

[Lectio6]
Tamquam ad oraculum, ex omnibus orbis terrae partibus, ad ipsum divinae Scripturae quaestiones explicandae referebantur. Illum Damasus Pontifex, illum sanctus Augustinus de locis Scripturae difficillimis saepe consuluit, propter ejus singularem doctrinam, et linguae non solum latinae et graecae, sed hebraicae etiam et chaldaicae intelligentiam: et quod omnes pene scriptores, eiusdem Augustini testimonio legerat Haereticos acerrimis scriptis exagitavit: piorum et catholicorum patrocinium semper suscepit. Vetus Testamentum ex hebraeo convertit: novum, jussu Damasi, Graecae fidei reddidit, magna etiam ex parte explicavit Multa praeterea latine reddidit scripta doctorum virorum, et ipse aliis proprii ingenii monumentis christianam disciplinam illustravit. Qui ad summam senectutem perveniens, sanctitate et doctrina illustris, Honorio imperatore migravit in caelum. Cujus corpus ad Bethlehem sepultum, postea Romam in basilicam sanctae Mariae ad Praesepe translatum est.

[Lectio7]
Lectio sancti Evangelii secundum Matthaeum.
!Matt 5:13-19
In illo tempore: Dixit Jesus discipulis suis: Vos estis sal terrae. Quod si sal evanuerit, in quo salietur? Et reliqua.
_
Homilia S. Hieronymi Presbyteri.
!Lib. 1. Comm. in cap. 5. Matth.
Sal appellantur Apostoli et Doctores: quia per illos universum hominum conditur genus. Quod si sal evanuerit, in quo salietur? Si doctor erraverit, a quo alio doctore emendabitur? Ad nihilum valet ultra, nisi ut mittatur foras, et conculcetur ab hominibus. Exemplum de agricultura sumptum est. Sal etenim sicut in ciborum condimentum, et ad siccandas carnes necessarium est, ita alium usum non habet. Certe legimus in Scripturis urbes quasdam ira victorum sale seminatas, ut nullum in ipsis germen oriretur.

[Lectio8]
Caveant ergo doctores et episcopi, et videant potentes potenter tormenta sustinere, nihilque esse remedii, sed majorum ruinam ad tartarum ducere. Vos estis lux mundi. Non potest civitas abscondi supra montem posita: neque accendunt lucernam, et ponunt eam sub modio, sed super candelabrum, ut luceat omnibus qui in domo sunt. Docet fiduciam praedicandi, ne Apostoli abscondantur ob metum, et sint similes lucernae sub modio; sed tota libertate se prodant, ut quod audierunt in cubiculis, praedicent in tectis.

[Lectio9]
Nolite putare quoniam veni solvere legem aut prophetas: non veni solvere, sed adimplere. Sive quod de se per alios prophetata compleverit, sive quod ea quae ante propter infirmitatem audientium rudia et imperfecta fuerant, sua praedicatione compleverit, iram tollens, et vicem talionis excludens, et occultam in mente concupiscentiam damnans. Donec transeat caelum et terra. Promittuntur nobis caeli novi, et terra nova, quae facturus est Dominus Deus. Si ergo nova creanda sunt, consequenter vetera transitura.
&teDeum

[Lectio94]
Hierónymus, Stridóne in Dalmátia natus, Romæ adoléscens est baptizátus, et liberálibus disciplínis a Donáto et áliis viris doctíssimis erudítus. Religiónis causa, totam lustrávit Palæstínam. Deínde secéssit in vastam Syriæ solitúdinem, ubi quadriénnium in lectióne divinórum librórum cælestísque beatitúdinis contemplatióne consúmpsit. Présbyter a Paulíno epíscopo Antiochíæ factus et in Palæstínam revérsus, Béthlehem ad Christi Dómini præsépe cæléstem quamdam vitæ ratiónem instítuit, et diáboli insídias piis labóribus ac perpétua lectióne et scriptióne superávit. Tamquam ad oráculum, úndique ad ipsum divínæ Scriptúræ quæstiónes explicándæ referebántur. Illum Dámasus Románus Póntifex et sanctus Augustínus de locis Scriptúræ difficíllimis sæpe consuluérunt propter ejus singulárem doctrínam et linguæ non solum Latínæ et Græcæ, sed Hebráice étiam et Chaldáicæ intelligéntiam. Vetus Testaméntum ex Hebræo convértit; novum, jussu Dámasi, Græcæ fídei rédditum, magna étiam ex parte explicávit. In summa senectúte migrávit in cælum. Ejus corpus, ad Béthlehem sepúltum, póstea Romam delátum, in basílica sanctæ Maríæ majóris cónditum fuit.
&teDeum
