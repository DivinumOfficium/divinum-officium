[Rank]
Beatae Mariae Virginis de Mercede;;Duplex majus;;4;;vide C11

[Rank1960]
Beatae Mariae Virginis de Mercede;;Simplex;;1.1;;vide C11

[Rule]
ex C11;
9 lectiones
Doxology=Nat
BMV

[Oratio]
Deus, qui per gloriosissimam Filii tui Matrem ad liberandos Christifideles a~
potestate paganorum nova Ecclesiam tuam prole amplificare dignatus es: praesta~
quaesumus; ut, quam pie veneramur tanti operis institutricem, ejus pariter~
meritis et intercessione a peccatis omnibus, et captivitate daemonis liberemur.
$Per eumdem

[Lectio4]
Quo tempore major feliciorque Hispaniarum pars diro Saracenorum opprimebatur~
jugo, innumerique fideles sub immani servitute, maximo cum periculo christianae~
fidei abjurandae amittendaeque salutis aeternae, infeliciter detinebantur,~
beatissima coelorum Regina, tot tantisque benigniter occurrens malis, nimiam~
caritatem suam in iis redimendis ostendit. Nam sancto Petro Nolasco, pietate et~
opibus florenti, qui sanctis vacans meditationibus jugiter animo recogitabat qua~
ratione tot Christianorum aerumnis sub Maurorum captivitate degentium succurri~
posset, ipsamet beatissima Virgo serena fronte se conspiciendam dedit, et~
acceptissimum sibi ac unigenito suo Filio fore dixit, si suum in honorem~
institueretur ordo religiosorum, quibus cura incumberet captivos e Turcarum~
tyrannide liberandi. Qua coelesti visione vir Dei recreatus, mirum est, quo~
caritatis ardore flagrare coeperit, hoc unum servans in corde suo, ut ipse, ac~
instituenda ab eo religio maximam illam caritatem sedulo exercerent, ut quisque~
animam suam poneret pro amicis et proximis suis.

[Lectio5]
Ea ipsa nocte eadem Virgo sanctissima beato Raymundo de Penafort, et Jacobo~
Aragoniae regi apparuit, idipsum de religiosis instituendis admonens~
suadensque, ut opem pro constructione tanti operis ferrent. Petrus autem statim~
ad Raymundi pedes, qui ipsi erat a sacris confessionibus, advolans, ei rem omnem~
aperuit: quem etiam caelitus instructum reperit, ejusque directioni se humillime~
subjecit At superveniens Jacobus rex, quam et ipse acceperat a beatissima~
Virgine, revelationem exsequi statuit. Unde collatis inter se consiliis, et~
consentientibus animis, in honorem eiusdem Virginis Matris ordinem instituere~
aggressi sunt, sub invocatione sanctae Mariae de Mercede Redemptionis~
captivorum.

[Lectio6]
Die igitur decima Augusti anno Domini millesimo ducentesimo decimo octavo, rex~
idem Jacobus eam institutionem jam pridem ab iisdem sanctis viris conceptam~
exsequi statuit, sodalibus quarto voto adstrictis, manendi in pignus sub~
paganorum potestate, si pro Christianorum liberatione opus fuerit. Quibus rex~
ipse arma sua regia in pectore deferre concessit, et a Gregorio nono illud tam~
praecellentis erga proximum caritatis institutum et religionem confirmari~
curavit. Sed et ipse Deus per Virginem Matrem incrementum dedit, ut talis~
institutio celerius ac felicius totum per orbem divulgaretur, sanctisque viris~
floruerit caritate ac pietate insignibus, qui eleemosynas a Christi fidelibus~
collectas in pretium redemptionis suorum proximorum expenderent, seque ipsos~
interdum darent in redemptionem multorum. Ut autem tanti beneficii et~
institutionis debitae Deo et Virgini Matri referantur gratiae, Sedes apostolica~
hanc peculiarem festivitatem celebrari, et Officium recitari indulsit, cum alia~
fere innumera eidem ordini privilegia pariter contulisset.

[Lectio94]
Quo témpore innúmeri fidéles sub immáni Saracenórum servitúte, cum perículo amitténdæ salútis ætérnæ, infelíciter detinebántur, beáta Virgo María, sancto Petro Nolásco, beáto Raymúndo de Péñafort et Jacóbo Aragóniæ regi noctu appárens, acceptíssimum sibi ac unigénito suo Fílio fore dixit si suum in honórem instituerétur ordo religiosórum, quibus cura incúmberet captívos e Turcárum tyránnide liberándi. Quare, collátis inter se consíliis et consentiéntibus ánimis, in honórem ejúsdem Vírginis Matris órdinem institúere aggréssi sunt, sub invocatióne sanctæ Maríæ de Mercéde redemptiónis captivórum, sodálibus quarto voto adstríctis manéndi in pignus sub paganórum potestáte, si pro Christianórum liberatióne opus esset. Quibus rex ipse arma sua régia in péctore deférre concéssit, et a Gregório nono illud tam præcelléntis caritátis institútum confírmándum curávit. Ut autem tanti benefícii et institutiónis débitæ Deo et Virgini Matri referántur grátiæ, Sedes apostólica hanc peculiárem festivitátem celebrári indúlsit.
&teDeum

