[Rank]
In Conversione S. Pauli Apostoli;;Duplex majus;;4;;ex Sancti/06-30

[Rule]
ex Sancti/06-30;
9 lectiones
Sub unica concl
Psalm5Vespera=116

[Hymnus Vespera]
@Sancti/06-30:Hymnus Matutinum

[Ant 1]
Vade, Anania, * et quære Saulum: ecce enim orat: quia vas electiónis est mihi, ut portet nomen meum coram géntibus, et régibus, et fíliis Israël.

[Invit]
Laudémus Deum nostrum, * In conversióne Doctóris géntium.

[Lectio1]
De Actibus Apostolórum
!Act 9:1-5
1 Saulus autem adhuc spirans minárum et cædis in discípulos Dómini, accéssit ad príncipem sacerdótum,
2 et pétiit ab eo epístolas in Damáscum ad synagógas: ut si quos invenísset hujus viæ viros ac mulíeres, vinctos perdúceret in Jerúsalem.
3 Et cum iter fáceret, cóntigit ut appropinquáret Damásco: et súbito circumfúlsit eum lux de cælo.
4 Et cadens in terram audívit vocem dicéntem sibi: Saule, Saule, quid me perséqueris?
5 Qui dixit: Quis es, dómine? Et ille: Ego sum Jesus, quem tu perséqueris: durum est tibi contra stímulum calcitráre.

[Responsory1]
@Sancti/06-30:Responsory1

[Lectio2]
!Act 9:6-9
6 Et tremens ac stupens dixit: Dómine, quid me vis fácere?
7 Et Dóminus ad eum: Surge, et ingrédere civitátem, et ibi dicétur tibi quid te opórteat fácere. Viri autem illi qui comitabántur cum eo, stabant stupefácti, audiéntes quidem vocem, néminem autem vidéntes.
8 Surréxit autem Saulus de terra, apertísque óculis nihil vidébat. Ad manus autem illum trahéntes, introduxérunt Damáscum.
9 Et erat ibi tribus diébus non videns, et non manducávit, neque bibit.

[Responsory2]
@Sancti/06-30:Responsory2

[Lectio3]
!Act 9:10-16
10 Erat autem quidam discípulus Damásci, nómine Ananías: et dixit ad illum in visu Dóminus: Ananía. At ille ait: Ecce ego, Dómine.
11 Et Dóminus ad eum: Surge, et vade in vicum qui vocátur Rectus: et quære in domo Judæ Saulum nómine Tarsénsem: ecce enim orat.
12 (Et vidit virum Ananíam nómine, introeúntem, et imponéntem sibi manus ut visum recípiat.)
13 Respóndit autem Ananías: Dómine, audívi a multis de viro hoc, quanta mala fécerit sanctis tuis in Jerúsalem:
14 et hic habet potestátem a princípibus sacerdótum alligándi omnes qui ínvocant nomen tuum.
15 Dixit autem ad eum Dóminus: Vade, quóniam vas electiónis est mihi iste, ut portet nomen meum coram géntibus, et régibus, et fíliis Israël.
16 Ego enim osténdam illi quanta opórteat eum pro nómine meo pati.

[Responsory3]
@Sancti/06-30:Responsory3

[Lectio4]
Sermo sancti Augustíni Epíscopi
!Sermo 14 de Sanctis
Hodie de Actibus Apostolórum léctio hæc pronuntiáta est, ubi Paulus Apóstolus, ex persecutore Christianórum, annuntiátor factus est Christi. Prostrávit enim Christus persecutórem, ut fáceret Ecclésiæ doctórem: percútiens eum, et sanans; occidens, et vivíficans: occisus agnus a lupis, et fáciens agnos de lupis. Ita enim in præclára prophetía cum Jacob Pátriarcha benediceret fíliis suis (præséntes tangens, futura prospíciens) prædictum erat quod in Paulo cóntigit. Erat autem Paulus, sicut ipse testátur, de tribu Benjamin. Cum autem Jacob, benedicens fílios suos, venísset ad benedicéndum Benjamin, ait de illo: Benjamin lupus rapax.

[Lectio5]
Quid ergo? lupus rapax semper? Absit; sed qui mane rapit prædam, ad vésperam dividit escas. Hoc in Apóstolo Paulo impletum est, quia et de illo dictum erat. Jam, si placet, audiámus illum mane rapientem, ad vésperam escas dividéntem. Mane et véspere pósita sunt pro eo, ac si dicerétur, prius et póstea. Sic ergo accipiámus: Prius rapiet, póstea dividet escas. Atténdite raptórem: Saulus, inquit, acceptis epistolis a princípibus sacerdotum, ibat, ut ubicúmque inveníret Christiános, ad sacerdótes attraheret et adduceret, útique puniendos.

[Lectio6]
Ibat spirans et anhélans cædes: hoc est, mane rápiens. Nam et quando lapidátus est Stéphanus primus Martyr pro nómine Christi, evidentius áderat et Saulus; et sic áderat lapidántibus, ut non ei suffíceret, si tantum suis mánibus lapidaret. Ut enim esset in ómnium lapidántium mánibus, ipse ómnium vestiménta servábat; magis sæviens omnes adjuvando, quam suis mánibus lapidando. Audívimus, mane rapiet: videámus ad vésperam quáliter dividat escas. Voce Christi prostrátus de cælo, et accípiens désuper interdictum jam sæviéndi, cécidit in fáciem suam, prius prosternendus, póstea erigendus; prius percutiendus, póstea sanandus.

[Lectio7]
@Commune/C1:Lectio7 in 2 loco

[Lectio8]
@Commune/C1:Lectio8 in 2 loco

[Lectio9]
@Commune/C1:Lectio9 in 2 loco

[Ant Laudes]
@:Ant Vespera 3:s/;;.*//g

[Capitulum Laudes]
!Act 9:1-2
v. Saulus autem adhuc spirans minárum et cædis in discípulos Dómini, accéssit ad príncipem sacerdótum, et pétiit ab eo epístolas in Damáscum ad synagógas: ut si quos invenísset hujus viæ viros ac mulíeres, vinctos perdúceret in Jerúsalem.
$Deo gratias

[Oratio]
Deus, qui univérsum mundum beáti Pauli Apóstoli prædicatióne docuísti: da nobis, quǽsumus; ut, qui ejus hódie Conversiónem cólimus, per ejus ad te exémpla gradiámur.
$Per Dominum
_
@Sancti/01-25:Commemoratio4

[Commemoratio4]
!Commemoratio S. Petri Apostoli
(deinde dicuntur)
Ant. Tu es pastor óvium, Princeps Apostolórum, tibi traditæ sunt claves regni cælórum.
_
V. Tu es Petrus.
R. Et super hanc petram ædificábo Ecclésiam meam.
_
$Oremus
(sed rubrica 1960 aut rubrica monastica hæc versus omittuntur)
v. Deus, qui beáto Petro Apóstolo tuo, collátis clávibus regni cæléstis, ligándi atque solvéndi pontifícium tradidísti: concéde; ut, intercessiónis ejus auxílio, a peccatórum nostrórum néxibus liberémur:
$Qui vivis

[Lectio Prima]
!Act 9:22
v. Saulus autem multo magis convalescébat, et confundébat Judǽos qui habitábant Damásci, affírmans quóniam hic est Christus.

[Responsory Tertia]
@Commune/C1:Responsory Tertia

[Capitulum Sexta]
!Act 9:8-9
v. Surréxit autem Saulus de terra, apertísque óculis nihil vidébat. Ad manus autem illum trahéntes, introduxérunt Damáscum. Et erat ibi tribus diébus non videns, et non manducávit neque bibit.
$Deo gratias

[Responsory Sexta]
@Commune/C1:Responsory Sexta

[Capitulum Nona]
@:Lectio Prima
$Deo gratias

[Responsory Nona]
@Commune/C1:Responsory Nona

[Ant Vespera 3]
Ego plantávi, * Apóllo rigávit, Deus autem increméntum dedit. Allelúja.;;109
Libénter gloriábor * in infirmitátibus meis, ut inhábitet in me virtus Christi.;;112
Grátia Dei * in me vácua non fuit, sed grátia ejus semper in me manet.;;115
Damásci, præpósitus * gentis Arétæ regis vóluit me comprehéndere: a frátribus per murum demíssus sum in sporta, et sic evási manus ejus in nómine Dómini.;;125
Ter virgis cæsus sum, * semel lapidátus sum, ter naufrágium pértuli pro Christi nómine.;;138

[Ant 3]
@Sancti/06-30:Ant 1
