[Rank]
S. Brunonis Confessoris;;Duplex;;3;;vide C5

[RankNewcal]
S. Brunonis Confessoris;;Duplex optional;;2;;vide C5

[Rule]
vide C5;
9 lectiones

[Oratio]
Sancti Brunonis Confessoris tui, quaesumus Domine, intercessionibus adjuvemur:~
ut, qui majestatem tuam graviter delinquendo offendimus, ejus meritis et~
precibus nostrorum delictorum veniam consequamur.
$Per Dominum

[Lectio4]
Bruno Carthusianae religionis institutor, Coloniae Agrippinae natus est. Ab~
ipsis incunabulis specimen futurae sanctitatis praeferens, morum gravitate~
puerilia illius aetatis, divina favente gratia, declinans adeo excelluit, ut jam~
inde monachorum pater vitamque anachoreticae futurus instaurator agnosceretur. A~
parentibus genere ac virtute claris, Lutetiam Parisiorum missus, tantum ibi in~
philosophiae ac theologias studiis profecit, ut doctoris ac magistri munus in~
utraque facultate sit adeptus: nec multo post, ob egregias ipsius virtutes,~
ecclesiae Rhemensis canonicatu potitus.

[Lectio5]
Elapsis aliquot annis, cum sex aliis familiaribus mundo remintians, sanctum~
Hugonem episcopum Gratianopolitanum adiit. Qui causa eorum adventus cognita,~
eosdemque intelligens esse, quos eadem nocte veluti septem stellas ad suos pedes~
corruentes in somnis viderat, montes suae dioecesis asperrimos, quos~
Carthusianos appellant, illis concessit. Illuc Bruno cum sociis, ipso Hugone~
comitante, secedens, cum per aliquot annos eremiticam vitam egisset, ab Urbano~
secundo, qui eiusdem Brunonis discipulus ftierat, Romam accersitur. Ejus~
consilio ac doctrina Pontifex, in tot illis Ecclesiae calamitatibus, per aliquot~
annos usus est, donec Bruno, recusato Rhegiensi archiepiscopatu, discedendi~
facultatem obtinuit.

[Lectio6]
Igitur solitudinis amore eremum quamdam apud Squillacum in Calabriae finibus~
petiit. Quo in loco, cum ipsum orantem Rogerius comes Calabriae inter venandum,~
latrantibus ad illius speluncam canibus, reperisset, sanctitate viri permotus,~
illum ac socios fovere et colere impense coepit. Nec liberalitas sine praemio~
fuit. Cum enim idem Rogerius Capuam obsideret, etimque Sergius quidam excubiarum~
magister prodere statuisset, Bruno adhuc in dicta eremo vivens, in somnis illi~
omnia aperiens, ab imminenti periculo comitem liberavit. Tandem virtutibus ac~
meritis plenus, nec sanctitate minus quam doctrinae fama clarus, obdormivit in~
Domino, sepultisque est in monasterio sancti Stephani, ab ipso Rogerio~
constructo, ubi hactenus honorifice colitur.

[Lectio94]
Bruno Carthusianae religionis institutor, Coloniae Agrippinae natus est. A~
pueritia, morum gravitate et solitudinis desiderio praestitit. A parentibus~
Lutetiam Parisiorum missus, tantum ibi in philosophiae ac theologiae studiis~
profecit, ut doctoris et magistri munus in utraque facultate sit adeptus; nec~
multo post, ob egregias eius virtutes, ecclesiae Rhemensis canonicatu potitus.~
Ordine Carthusianorum instituto, cum in eo per aliquot annos eremiticam vitam~
egisset, ab Urbano secundo, qui eius discipulus fuerat, Romam accersitur. Ejus~
consilio ac doctrina Pontifex, in tot illius temporis calamitatibus, per aliquot~
annos usus est; donec vir Dei, recusato Rhegiensi archiepiscopatu, discedendi~
facultate accepta, eremum iterum petiit, ubi, virtutibus ac meritis plenus,~
obdormivit in Domino.
&teDeum
