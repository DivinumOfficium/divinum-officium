[Rank]
S. Luciae Virginis et Martyris;;Duplex;;3;;vide C6b

[Rule]
vide C6b;
9 lectiones;
Doxology=Nat
Commemoratio3

[Ant Vespera]
Orante sancta Lucia, * apparuit ei beata Agatha, et consolabatur ancillam Christi.;;109
Lucia virgo, * quid a me petis, quod ipsa poteris praestare continuo matri tuae?;;112
Per te, Lucia virgo, * civitas Syracusana decorabitur a Domino Jesu Christo.;;121
Benedico te, * Pater Domini mei Jesu Christi, quia per Filium tuum ignis exstinctus est a latere meo.;;126
Soror mea Lucia, * virgo Deo devota, quid a me petis, quod ipsa poteris praestare continuo matri tuae?;;147

[Ant 1]
In tua patientia * possedisti animam tuam, Lucia sponsa Christi: odisti quae in mundo sunt, et coruscas cum Angelis: sanguine proprio inimicum vicisti.

[Oratio]
Exaudi nos, Deus, salutaris noster: ut sicut de beatae Luciae Virginis et Martyris tuae festivitate gaudemus; ita piae devotionis erudiamur affectu.
$Per Dominum

[Commemoratio 2]
!Commemoratio Diei infra Octavam Immaculatae Conceptionis B.M.V.
@Sancti/12-08:Oratio

[Lectio4]
Lucia virgo Syracusana genere et christiana fide ab infantia nobilis, una cum matre Eutychia, quae sanguinis fluxu laborabat, Catanam ad venerandum corpus beatae Agathae venit: quae ad ejus sepulcrum cum suppliciter orasset, Agathae intercessione matri sanitatem impetravit. Statim vero matrem exoravit, ut quam dotem sibi datura esset, Christi pauperibus tribui pateretur. Ut igitur Syracusas rediit, omnem pecuniam, quam ex facultatibus venditis redegerat, pauperibus distribuit.

[Responsory4]
R. Lucia virgo, quid a me petis, quod ipsa poteris praestare continuo matri tuae? nam et fides tua illi subvenit, et ecce salvata est:
* Quia jucundum Deo in tua virginitate habitaculum praeparasti.
V. Sicut per me civitas Catanensium sublimatur a Christo, ita per te Syracusana civitas decorabitur.
R. Quia jucundum Deo in tua virginitate habitaculum praeparasti.

[Lectio5]
Quod ubi rescivisset is, cui eam parentes contra virginis voluntatem desponderant, apud Paschasium praefectum Luciam, quod Christiana esset, accusavit. Quam ille cum nec precibus, nec minis ad cultum idolorum posset perducere: imo tanto magis incensam videret ad celebrandas christianae fidei laudes, quanto magis ipse eam a sententia avertere conabatur: Cessabunt, inquit, verba, cum ventum erit ad verbera. Cui virgo: Dei servis verba deesse non possunt, quibus a Christo Domino dictum est: Cum steteritis ante reges et praesides, nolite cogitare quomodo aut quid loquamini: dabitur enim vobis in illa hora quid loquamini: non enim vos estis qui loquimini, sed Spiritus Sanctus, qui loquitur in vobis.

[Responsory5]
R. Rogavi Dominum meum Jesum Christum, ut ignis iste non dominetur mei:
* Et impetravi a Domino inducias martyrii mei.
V. Pro eo ut me diligerent detrahebant mihi: ego autem orabam.
R. Et impetravi a Domino inducias martyrii mei.

[Lectio6]
Quam cum Paschasius interrogasset, Estne in te Spiritus Sanctus? respondit: Caste et pie viventes templum sunt Spiritus sancti. At ille: Jubebo te ad lupanar duci, ut te Spiritus Sanctus deserat. Cui virgo:Si invitam jusseris violari, castitas mihi duplicabitur ad coronam. Quare Paschasius ira inflammatus, Luciam eo trahi jussit, ubi ejus virginitas violaretur: sed divinitus factum est, ut firma virgo ita consisteret, ut nulla vi de loco dimoveri posset. Quamobrem praefectus circum ipsam, pice, resina, ac ferventi oleo perfusam, ignem accendi imperavit: sed cum ne flamma quidem eam laederet, multis tormentis excruciatae guttur gladio transfigitur. Quo vulnere accepto, Lucia praedicens Ecclesiae tranquillitatem, quae futura erat Diocletiano et Maximiano mortuis, Idibus Decembris spiritum Deo reddidit. Cujus corpus Syracusis sepultum, deinde Constantinopolim, postremo Venetias translatum est.

[Responsory6]
R. Grata facta est a Domino in certamine, quia apud Deum et apud homines glorificata est: in conspectu principis loquebatur sapientiam:
* Et Dominus omnium dilexit eam.
V. Adjuvabit eam Deus vultu suo Deus in medio ejus, non commovebitur.
R. Et Dominus omnium dilexit eam.
&Gloria
R. Et Dominus omnium dilexit eam.

[Lectio94]
Lúcia virgo Syracusána, génere et christiána fide nóbilis, Cátanæ ad beátæ Agathæ sepúlcrum, Eutychiæ matris, sánguinis fluxu laborántis, sanitátem impetrávit. Mox bona ómnia quæ in dotem esset acceptúra, a matre impetráta, paupéribus distríbuit. Quare apud Paschásium præféctum, quod Christiána esset, accusáta, nec blandítiis nec minis addúci pótuit, ut idólis sacrificáret. Tunc Paschásius ira inflammátus, Lúciam eo trahi jussit, ubi ejus virgínitas violarétur; sed divínitus factum est, ut firma Virgo ita consísteret, ut nulla vi de loco dimovéri posset. Quam ob rem præféctus circum ipsam ignem accéndi imperávit; sed cum ne flamma quidem eam læderet, multis torméntis excruciátæ guttur gládio transfígitur. Quo vúlnere accépto, Lúcia, prædícens Ecclésiæ tranquillitátem, quæ futúra erat Diocletiáno et Maximiáno mórtuis. Idibus Decémbris spíritum Deo réddidit. Cujus corpus Syracúsis sepúltum, deínde Constantinópolim, postrémo Venétias translátum est.

[Lectio7]
@Commune/C7:Lectio7

[Responsory7]
@Commune/C6:Responsory4

[Lectio8]
@Commune/C7:Lectio6

[Responsory8]
@Commune/C6:Responsory5

[Lectio9]
@Commune/C7:Lectio9

[Ant Laudes]
Orante sancta Lucia, * apparuit ei beata Agatha, et consolabatur ancillam Christi.
Lucia virgo, * quid a me petis, quod ipsa poteris praestare continuo matri tuae?
Per te, Lucia virgo, * civitas Syracusana decorabitur a Domino Jesu Christo.
Benedico te, * Pater Domini mei Jesu Christi, quia per Filium tuum ignis exstinctus est a latere meo.
Soror mea Lucia, * virgo Deo devota, quid a me petis, quod ipsa poteris praestare continuo matri tuae?

[Ant 2]
Columna es * immobilis, Lucia, sponsa Christi: quia omnis plebs te exspectat, ut accipias coronam vitae, alleluia.

[Ant 3]
Tanto pondere * eam fixit Spiritus Sanctus, ut virgo Christi immobilis permaneret.
