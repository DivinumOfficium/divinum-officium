[Rank]
S. Luciae Virginis et Martyris;;Duplex;;3;;vide C6b

[Rule]
vide C6b;
9 lectiones;
Doxology=Nat

[Ant Vespera]
Orante sancta Lucia, * apparuit ei beata Agatha, et consolabatur ancillam Christi.;;109
Lucia virgo, * quid a me petis, quod ipsa poteris praestare continuo matri tuae?;;112
Per te, Lucia virgo, * civitas Syracusana decorabitur a Domino Jesu Christo.;;121
Benedico te, * Pater Domini mei Jesu Christi, quia per Filium tuum ignis exstinctus est a latere meo.;;126
Soror mea Lucia, * virgo Deo devota, quid a me petis, quod ipsa poteris praestare continuo matri tuae?;;147

[Ant 1]
In tua patientia * possedisti animam tuam, Lucia sponsa Christi: odisti quae in mundo sunt, et coruscas cum Angelis: sanguine proprio inimicum vicisti.

[Oratio]
Exaudi nos Deus salutaris noster: ut sicut de beatae Luciae Virginis et Martyris tuae festivitate gaudemus ita piae devotionis erudiamur affectu.
$Per Dominum

[Lectio4]
Lucia virgo Syracusana genere et christiana fide ab infantia nobilis, una cum matre Eutychia, quae sanguinis fluxu laborabat, Catanam ad venerandum corpus beatae Agathae venit: quae ad ejus sepulcrum cum suppliciter orasset, Agathae intercessione matri sanitatem impetravit. Statim vero matrem exoravit, ut quam dotem sibi datura esset, Christi pauperibus tribui pateretur. Ut igitur Syracusas rediit, omnem pecuniam, quam ex facultatibus venditis redegerat, pauperibus distribuit.

[Responsory4]
R. Lucia virgo, quid a me petis, quod ipsa poteris praestare continuo matri tuae? nam et fides tua illi subvenit, et ecce salvata est:
* Quia jucundum Deo in tua virginitate habitaculum praeparasti.
V. Sicut per me civitas Catanensium sublimatur a Christo, ita per te Syracusana civitas decorabitur.
R. Quia jucundum Deo in tua virginitate habitaculum praeparasti.

[Lectio5]
Quod ubi rescivisset is, cui eam parentes contra virginis voluntatem desponderant, apud Paschasium praefectum Luciam, quod Christiana esset, accusavit. Quam ille cum nec precibus, nec minis ad cultum idolorum posset perducere: imo tanto magis incensam videret ad celebrandas christianae fidei laudes, quanto magis ipse eam a sententia avertere conabatur: Cessabunt, inquit, verba, cum ventum erit ad verbera. Cui virgo: Dei servis verba deesse non possunt, quibus a Christo Domino dictum est: Cum steteritis ante reges et praesides, nolite cogitare quomodo aut quid loquamini: dabitur enim vobis in illa hora quid loquamini: non enim vos estis qui loquimini, sed Spiritus Sanctus, qui loquitur in vobis.

[Responsory5]
R. Rogavi Dominum meum Jesum Christum, ut ignis iste non dominetur mei:
* Et impetravi a Domino inducias martyrii mei.
V. Pro eo ut me diligerent detrahebant mihi: ego autem orabam.
R. Et impetravi a Domino inducias martyrii mei.

[Lectio6]
Quam cum Paschasius interrogasset, Estne in te Spiritus Sanctus? respondit: Caste et pie viventes templum sunt Spiritus sancti. At ille: Jubebo te ad lupanar duci, ut te Spiritus Sanctus deserat. Cui virgo:Si invitam jusseris violari, castitas mihi duplicabitur ad coronam. Quare Paschasius ira inflammatus, Luciam eo trahi jussit, ubi ejus virginitas violaretur: sed divinitus factum est, ut firma virgo ita consisteret, ut nulla vi de loco dimoveri posset. Quamobrem praefectus circum ipsam, pice, resina, ac ferventi oleo perfusam, ignem accendi imperavit: sed cum ne flamma quidem eam laederet, multis tormentis excruciatae guttur gladio transfigitur. Quo vulnere accepto, Lucia praedicens Ecclesiae tranquillitatem, quae futura erat Diocletiano et Maximiano mortuis, Idibus Decembris spiritum Deo reddidit. Cujus corpus Syracusis sepultum, deinde Constantinopolim, postremo Venetias translatum est.

[Responsory6]
R. Grata facta est a Domino in certamine, quia apud Deum et apud homines glorificata est: in conspectu principis loquebatur sapientiam:
* Et Dominus omnium dilexit eam.
V. Adjuvabit eam Deus vultu suo Deus in medio ejus, non commovebitur.
R. Et Dominus omnium dilexit eam.
&Gloria
R. Et Dominus omnium dilexit eam.

[Lectio94]
L�cia virgo Syracus�na, g�nere et christi�na fide n�bilis, C�tan� ad be�t� Agath� sep�lcrum, Eutychi� matris, s�nguinis fluxu labor�ntis, sanit�tem impetr�vit. Mox bona �mnia qu� in dotem esset accept�ra, a matre impetr�ta, paup�ribus distr�buit. Quare apud Pasch�sium pr�f�ctum, quod Christi�na esset, accus�ta, nec bland�tiis nec minis add�ci p�tuit, ut id�lis sacrific�ret. Tunc Pasch�sius ira inflamm�tus, L�ciam eo trahi jussit, ubi ejus virg�nitas violar�tur; sed div�nitus factum est, ut firma Virgo ita cons�steret, ut nulla vi de loco dimov�ri posset. Quam ob rem pr�f�ctus circum ipsam ignem acc�ndi imper�vit; sed cum ne flamma quidem eam l�deret, multis torm�ntis excruci�t� guttur gl�dio transf�gitur. Quo v�lnere acc�pto, L�cia, pr�d�cens Eccl�si� tranquillit�tem, qu� fut�ra erat Diocleti�no et Maximi�no m�rtuis. Idibus Dec�mbris sp�ritum Deo r�ddidit. Cujus corpus Syrac�sis sep�ltum, de�nde Constantin�polim, postr�mo Ven�tias transl�tum est.

[Lectio7]
@Commune/C7:Lectio7

[Responsory7]
@Commune/C6:Responsory4

[Lectio8]
@Commune/C7:Lectio6

[Responsory8]
@Commune/C6:Responsory5

[Lectio9]
@Commune/C7:Lectio9

[Ant Laudes]
Orante sancta Lucia, * apparuit ei beata Agatha, et consolabatur ancillam Christi.
Lucia virgo, * quid a me petis, quod ipsa poteris praestare continuo matri tuae?
Per te, Lucia virgo, * civitas Syracusana decorabitur a Domino Jesu Christo.
Benedico te, * Pater Domini mei Jesu Christi, quia per Filium tuum ignis exstinctus est a latere meo.
Soror mea Lucia, * virgo Deo devota, quid a me petis, quod ipsa poteris praestare continuo matri tuae?

[Ant 2]
Columna es * immobilis, Lucia, sponsa Christi: quia omnis plebs te exspectat, ut accipias coronam vitae, alleluia.

[Ant 3]
Tanto pondere * eam fixit Spiritus Sanctus, ut virgo Christi immobilis permaneret.
