[Rank]
In Exaltatione Sanctæ Crucis;;Duplex majus;;4;;ex Sancti/05-03

[Rank1960]
In Exaltatione Sanctæ Crucis;;Duplex II classis;;5.5;;ex Sancti/05-03

[Rule]
ex Sancti/05-03
Domini
9 lectiones
Psalmi Dominica
Antiphonas horas
Psalm5 Vespera=116
Festum Domini

[Oratio]
Deus, qui nos hodiérna die Exaltatiónis sanctæ Crucis ánnua solemnitáte lætíficas: præsta, quǽsumus; ut, cujus mystérium in terra cognóvimus, ejus redemptiónis prǽmia in cælo mereámur.
$Per eumdem

[Invit]
Christum Regem pro nobis in Cruce exaltátum, * Veníte, adorémus.

[Ant Matutinum]
Nóbile lignum * exaltátur, Christi fides rútilat, dum Crux ab ómnibus venerátur.;;1
Sancta Crux * extóllitur a cunctis régibus, virga régia erígitur, in qua Salvátor triumphávit.;;2
O Crux venerábilis, * quæ salútem attulísti míseris, quibus te éfferam præcóniis, quóniam vitam nobis cǽlitem præparásti.;;3
V. Hoc signum Crucis erit in cælo.
R. Cum Dóminus ad judicándum venerit.
O Crucis victória * et admirábile signum, in cælésti cúria fac nos captáre triúmphum.;;4
Funéstæ mortis * damnátur supplícium, dum Christus, in Cruce, nostra destrúxit víncula críminum.;;10
Rex exaltátur * in ǽthera, cum nóbile trophǽum Crucis ab univérsis christícolis adorátur per sǽcula.;;20
V. Adorámus te, Christe, et benedícimus tibi.
R. Quia per Crucem tuam redemísti mundum.
Adorámus te, Christe, * et benedícimus tibi, quia per Crucem tuam redemísti mundum.;;95
Per lignum * servi facti sumus, et per sanctam Crucem liberáti sumus: fructus árboris sedúxit nos, Fílius Dei redémit nos, allelúia.;;96
Salvátor mundi, * salva nos: qui per Crucem et sánguinem tuum redemísti nos, auxiliáre nobis, te deprecámur, Deus noster.;;97
V. Omnis terra adoret te, et psallat tibi.
R. Psalmum dicat nómini tuo, Dómine.

[Lectio1]
De Libro Numeri
!Num 21:1-3
1 Cum audísset Chananæus rex Arad, qui habitábat ad merídiem, venisse scilicet Israël per exploratórum viam, pugnávit contra illum et victor exsistens duxit ex eo prædam. 
2 At Israël, voto se Dómino obligans, ait: Si tradíderis pópulum istum in manu mea, delébo urbes ejus. 
3 Exaudivítque Dóminus preces Israël, et trádidit Chananæum, quem ille interfécit, subversis urbibus ejus, et vocávit nomen loci illíus Horma, id est, anáthema.

[Lectio2]
!Num 21:4-6
4 Profecti sunt autem et monte Hor per viam quæ ducit ad Mare Rubrum, ut circumirent terram Edom. Et tædére cœpit pópulum itíneris ac labóris. 
5 Locutúsque contra Deum et Móysen ait: Cur eduxísti nos de Ægypto ut moreremur in solitúdine? Deest panis, non sunt aquæ, ánima nostra jam nauseat super cibo isto levíssimo. 
6 Quam ob rem misit Dóminus in pópulum ignitos serpéntes.

[Lectio3]
!Num 21:6-9
6 Ad quorum plagas et mortes plurimórum
7 venérunt ad Móysen atque dixérunt: Peccávimus, quia locúti sumus contra Dóminum et te: ora ut tollat a nobis serpéntes. Oravítque Móyses pro pópulo.
8 Et locútus est Dóminus ad eum: Fac serpentem æneum et pone eum pro signo: qui percússus aspéxerit eum, vivet. 
9 Fecit ergo Móyses serpentem æneum et pósuit eum pro signo; quem cum percússi aspícerent, sanabántur.

[Responsory3]
R. Hæc est arbor digníssima, in paradisi médio situata, 
* In qua salútis auctor propria morte mortem ómnium superávit.
V. Crux præcellénti decore fulgida, quam Heraclius imperátor concupíscénti animo recuperávit.
R. In qua salútis auctor propria morte mortem ómnium superávit.
&Gloria
R. In qua salútis auctor propria morte mortem ómnium superávit.

[Lectio4]
Chósroas, Persárum rex, extremis Phocæ imperii tempóribus, Ægypto et Africa occupáta ac Jerosolyma capta multisque ibi cæsis Christianórum míllibus, Christi Dómini Crucem, quam Hélena in monte Calvariæ collocarat, in Pérsidem ábstulit. Itaque Heráclius, qui Phocæ successerat, multis belli incommodis et calamitátibus afféctus, pacem petebat; quam a Chósroa, victoriis insolente, ne iníquis quidem conditiónibus impetrare póterat. Quare in summo discrimine se assiduis jejuniis et oratiónibus exercens, opem a Deo veheménter implorábat; cujus mónitu exércitu comparáto, signa cum hoste cóntulit, ac tres duces Chósroæ cum tribus exercítibus superávit.

[Lectio5]
Quibus cladibus fractus Chósroas, in fuga, qua traícere Tigrim parábat, Medarsen fílium socium regni desígnat. Sed eam contuméliam cum Síroës, Chósroæ major natu fílius, ferret atróciter, patri simul et fratri necem machinátur; quam paulo post utrique ex fuga retracto áttulit, regnumque ab Heraclío impetrávit quibusdam acceptis conditiónibus, quarum ea prima fuit, ut Crucem Christi Dómini restítueret. Ergo Crux, quatuórdecim annis postquam vénerat in potestátem Persárum, recepta est. Quam rédiens Jerosolymam Heraclíus solemni celebritate suis húmeris rétulit in eum montem, quo eam Salvátor túlerat.

[Lectio6]
Quod factum illustri miraculo commendátum est. Nam Heraclíus, ut erat auro et gemmis ornatus, insístere coactus est in porta, quæ ad Calvariæ montem ducebat. Quo enim magis prógredi conabátur, eo magis retineri videbátur. Cumque ea re et ipse Heraclíus et réliqui omnes obstupéscerent; Zacharías, Jerosolymórum antistes, Vide, inquit, imperátor, ne isto triumphali ornatu, in Cruce ferenda parum Jesu Christi paupertátem et humilitátem imitére. Tum Heraclíus, abjecto amplíssimo vestítu detractisque calceis ac plebejo amictu indútus, réliquum viæ facile confecit, et in eodem Calvariæ loco Crucem státuit, unde fuerat a Persis asportata. Itaque Exaltatiónis sanctæ Crucis solemnitas, quæ hac die quotannis celebrabátur, illustrior haberi cœpit ob ejus rei memóriam, quod ibidem fúerit repósita ab Heraclío, ubi Salvatori primum fúerat constitúta.

[Lectio7]
Léctio sancti Evangélii secúndum Joánnem.
!Joannes 12:31-36
In illo témpore: Dixit Jesus turbis Judæórum: Nunc judícium est mundi, nunc princeps hujus mundi ejiciétur foras. Et réliqua.
_
Homilía sancti Leónis Papæ
!Sermo 8 de Passióne Dómini, post medium
Exaltato, dilectíssimi, per Crucem Christo, non illa tantum spécies aspectui mentis occurrat, quæ fuit in óculis impiórum, quibus per Móysen dictum est: Et erit péndens vita tua ante óculos tuos, et timébis die ac nocte, et non credes vitæ tuæ. Isti enim nihil in crucifixo Dómino præter fácinus suum cogitare potuérunt, habéntes timórem, non quo fides vera justificátur, sed quo consciéntia iníqua torquétur. Noster vero intelléctus, quem spíritus veritátis illúminat, glóriam Crucis, cælo terraque radiántem, puro ac libero corde suscipiat; et interiore acie videat, quale sit quod Dóminus, cum de passiónis suæ loquerétur instantia, dixit: Nunc judícium mundi est, nunc princeps hujus mundi ejiciétur foras. Et ego, si exaltátus fúero a terra, ómnia traham ad meípsum.

[Lectio8]
O admirábilis poténtia Crucis! o ineffábilis glória Passiónis, in qua et tribunal Dómini, et judícium mundi, et potéstas est Crucifixi! Traxísti enim, Dómine, ómnia ad te, et cum expandisses tota die manus tuas ad pópulum non credentem et contradicéntem, tibi, confitendæ majestátis tuæ sensum totus mundus accépit. Traxísti, Dómine, ómnia ad te, cum in exsecratiónem Judaici sceleris, unam protulérunt ómnia eleménta senténtiam; cum, obscurátis lumináribus cæli et converso in noctem die, terra quoque mótibus quaterétur insólitis, univérsaque creatura impiórum usui se negaret. Traxísti, Dómine, ómnia ad te, quóniam, scisso templi velo, Sancta sanctórum ab indignis pontificibus recessérunt; ut figura in veritátem, prophetía in manifestatiónem, et lex in Evangélium verterétur.

[Lectio9]
Traxísti, Dómine, ómnia ad te, ut, quod in uno Judææ templo obumbrátis significatiónibus tegebátur, pleno apertoque sacraménto universárum ubíque natiónum devotio celebraret. Nunc étenim et ordo clarior levitárum, et dignitas amplior seniórum, et sacratior est unctio sacerdotum: quia Crux tua ómnium fons benedictiónum, ómnium est causa gratiárum; per quam credéntibus datur virtus de infirmitáte, glória de opprobrio, vita de morte. Nunc etiam, carnalium sacrifíciórum varietáte cessante, omnes differéntias hostiárum una corporis et sánguinis tui implet oblátio: quóniam tu es verus Agnus Dei, qui tollis peccáta mundi; et ita in te univérsa pérficis mysteria, ut sicut unum est pro omni victima sacrifícium, ita unum de omni gente sit regnum.
&teDeum

[Ant Laudes]
@Sancti/05-03:Ant Vespera

[Ant 3]
O Crux benedicta, quæ sola fuísti digna portare Regem cælórum et Dóminum, allelúja.

[Responsory Tertia]
@Sancti/05-03::s/, allelu.a//g s/(erit in c.elo,? \* )?Allelu.a/* Erit in caelo/g s/\. \*/./

[Responsory Sexta]
@Sancti/05-03::s/, allelu.a//g s/(et benedicimus tibi:? \* )?Allelu.a/* Et benedicimus tibi/g s/\. \*/./

[Responsory Nona]
@Sancti/05-03::s/, allelu.a//g s/(et psallat tibi,? \* )?Allelu.a/* Et psallat tibi/g s/\. \*/./

[Lectio94]
Sancta Crux Dómini, ab Hélena in monte Calváriæ collocáta índeque a Chósroa Persárum rege abláta, ab Heraclío imperatóre, post trinam victóriam in Persas obténtam, recépta est, et suis húmeris in eum montem reláta, quo eam Salvátor túlerat. Quod factum illústri miráculo commendátum est. Nam Heraclíus, ut erat auro et gemmis ornátus, insístere coáctus est in porta, quæ ad Calváriæ montem ducébat. Quo enim magis prógredi conabátur, eo magis retinéri videbátur. Cumque ea re et ipse Heraclíus et réliqui omnes obstupéscerent, Zacharías, Jerosolymórum antístes, Vide, inquit, imperátor, ne isto triumpháli ornátu in Cruce ferénda parum Jesu Christi paupertátem et humilitátem imitére. Tunc Heraclíus, abjécto amplíssimo vestítu detractísque cálceis ac plebéjo amíctu indútus, réliquum viæ fácile confécit. Itaque Exaltatiónis sanctæ Crucis solémnitas, quæ hac die quotánnis celebrabátur, ob ejus rei memóriam illústrior habéri cœpit.
&teDeum
