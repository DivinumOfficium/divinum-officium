[Rank]
S. Joannis Chrysostomi Episcopi Confessoris et Ecclesiæ Doctoris;;Duplex;;3;;vide C4a

[Name]
Joánnes Chrysóstome

[Rule]
vide C4a;mtv
9 lectiones

[Oratio]
Ecclésiam tuam, quǽsumus, Dómine, grátia cæléstis amplíficet: quam beáti~
Joánnis Chrysóstomi Confessóris tui atque Pontíficis illustráre voluísti~
gloriósis méritis et doctrínis.
$Per Dominum

[Lectio4]
Joánnes Antiochénus, propter áureum eloquéntiæ flumen cognoménto Chrysóstomus, a forensibus et sæcularibus stúdiis ad divinas litteras summa cum ingenii et industriæ laude se cóntulit. Itaque sacris initiátus ac presbyter Antiochenæ ecclésiæ factus, mortuo Nectario, Arcadii imperatóris opera, invitus Constantinopolitanæ ecclésiæ præfícitur. Quo suscepto pastorali munere, depravatos mores, et nobiliórum hóminum vivéndi licéntiam vehementius objurgare cœpit: qua ex libertáte magnam multórum subiit invidiam. Apud Eudoxiam etiam, quod eam propter Callítropæ víduæ pecúniam, et alterius víduæ agrum reprehendísset, gráviter offendit.

[Lectio5]
Quare aliquot episcopórum acto Chalcédone convéntu, quo ipse vocátus ire nóluit, quod nec legítimum concílium nec publicum esse diceret, niténte in primis ipsa contra Chrysóstomum Eudoxia, ejícitur in exsílium: sed paulo post propter ejus desidérium seditióne pópuli facta, admirábili civitátis plausu ab exsílio revocátur. Verum cum pérditos mores increpare non desísteret, et ad argenteam Eudoxiæ státuam in foro sanctæ Sophíæ ludos fíeri prohibéret; conspiratióne inimicórum episcopórum íterum exsulare cógitur, viduis et egéntibus ómnibus communis parentis ejectiónem lugéntibus. In exsílio Chrysóstomus incredibile est et quanta mala perpéssus sit, et quam multos ad Jesu Christi fidem convérterit.

[Lectio6]
Verum dum, concílio Romæ hábito, decreto Innocentii primi Pontificis restitúitur, a milítibus, qui eum custodiébant, miris in itinere malis et calamitátibus affícitur. Cumque per Armeniam ducerétur, sanctus Basiliscus Martyr, in cujus templo antea oraverat, noctu sic eum affátus est: Joánnes frater, crástinus dies nos loco conjunget. Quare postridie sumpto Eucharistiæ sacraménto seque crucis signo muniens, ánimam Deo réddidit, décimo octavo Kalendas Octobris. Quo mortuo, horribilis grando Constantinópoli cécidit, et quatríduo Augusta cessit e vita. Ejus corpus insígni pompa et hóminum multitúdine celebrátum, Theodosius Arcadii fílius Constantinópolim portándum, et honorifice sepeliéndum curávit sexto Kalendas Februarii: cujus étiam relíquias veneratus, paréntum suórum véniam pétiit: quod deínde Romam translátum in basilica Vaticana cónditum est. Multitúdinem, pietátem, ac splendórem conciónum ceterorúmque ejus scriptórum, interpretándi étiam ratiónem, et inhærentem senténtiæ sacrórum librórum explanatiónem omnes admirántur; dignumque existimant, cui Paulus Apóstolus, quem ille mirifice coluit, scribénti et prædicanti multa dictasse videátur. Hunc vero præclaríssimum univérsæ Ecclésiæ Doctórem Pius décimus Pontifex maximus cælestem oratórum sacrórum patronum declarávit atque constítuit.

[Lectio94]
Joánnes Antiochénus, propter áureum eloquéntiæ flumen cognoménto Chrysóstomus, présbyter Antiochénæ ecclésiæ factus, mórtuo Nectário, Arcádii imperatóris ópera, invítus Constantinopolitánæ ecclésiæ præfícitur. Quo in múnere, cum depravátos mores et nobílium hóminum vivéndi licéntiam veheméntius objurgáret, magnam multórum súbiit invídiam. Apud Eudóxiam étiam, quod eam propter Callítropæ víduæ pecúniam, et altérius víduæ agrum reprehendísset, gráviter offéndit. Quare exsuláre cógitur, víduis et egéntibus ómnibus commúnis paréntis ejectiónem lugéntibus. Incredíbile dictu est, quanta mala in exsílio perpéssus sit, et quam multos ad Jesu Christi fidem convérterit. Multitúdinem, pietátem ac splendórem conciónum ceterorúmque ejus scriptórum, omnes admirántur. Animam Deo réddidit décimo octávo kaléndas octóbris, ejúsque corpus in basílica Vaticána cónditum est. Hunc præclárum totíus Ecclésiæ Doctórem Pius Papa décimus cæléstem prædicatórum patrónum constítuit.
&teDeum
