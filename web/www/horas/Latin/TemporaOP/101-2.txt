@Tempora/101-2

[Lectio1]
De libro primo Machabæórum
!1 Mac 1:30-33
30 Et post duos annos diérum, misit rex príncipem tributórum in civitátes Juda, et venit Jerúsalem cum turba magna.
31 Et locútus est ad eos verba pacífica in dolo: et credidérunt ei.
32 Et írruit super civitátem repénte, et percússit eam plaga magna, et pérdidit pópulum multum ex Israël.
33 Et accépit spólia civitátis: et succéndit eam igni, et destrúxit domos ejus, et muros ejus in circúitu.

[Responsory1]
@Tempora/101-0:Responsory3:1-4

[Lectio2]
!1 Mac 1:34-37
34 Et captívas duxérunt mulíeres, et natos et pécora possedérunt.
35 Et ædificavérunt civitátem David muro magno et firmo, et túrribus firmis, et facta est illis in arcem:
36 et posuérunt illic gentem peccatrícem viros iníquos, et convaluérunt in ea: et posuérunt arma, et escas, et congregavérunt spólia Jerúsalem:
37 et reposuérunt illic: et facti sunt in láqueum magnum.

[Responsory2]
@Tempora/101-0:Responsory4

[Lectio3]
!1 Mac 1:38-41
38 Et factum est hoc ad insídias sanctificatióni, et in diábolum malum in Israël:
39 et effudérunt sánguinem innocéntem per circúitum sanctificatiónis, et contaminavérunt sanctificatiónem.
40 Et fugérunt habitatóres Jerúsalem propter eos, et facta est habitátio exterórum, et facta est éxtera sémini suo, et nati ejus reliquérunt eam.
41 Sanctificátio ejus desoláta est sicut solitúdo.

[Responsory3]
@Tempora/101-0:Responsory7
