@Tempora/Quadp3-2

[Lectio1]
De libro Génesis
!Gen 14:1-3
1 Factus est sermo Dómini ad Abram per visiónem dicens: Noli timére, Abram: ego protéctor tuus sum, et merces tua magna nimis.
2 Dixítque Abram: Dómine Deus, quid dabis mihi? ego vadam absque líberis, et fílius procuratóris domus meæ iste Damáscus Eliézer.
3 Addidítque Abram: Mihi autem non dedísti semen, et ecce vernáculus meus, hæres meus erit.

[Responsory1]
@TemporaOP/Quadp3-0:Responsory Vespera 1

[Lectio2]
!Gen 14:4-6
4 Statímque sermo Dómini factus est ad eum, dicens: Non erit hic hæres tuus, sed qui egrediétur de útero tuo, ipsum habébis herédem.
5 Eduxítque eum foras, et ait illi: Súspice cælum, et númera stellas, si potes. Et dixit ei: Sic erit semen tuum.
6 Crédidit Abram Deo, et reputátum est illi ad justítiam.

[Responsory2]
R. Clamor, inquit Dóminus, Sodomórum et Gomórrhæ venit ad me:
* Descéndam, et vidébo utrum clamórem ópere compléverint.
V. Abraham stabat coram Deo, et ait: Absit a te, Dóinine, ut perdas justum cum impiis.
R. Descéndam, et vidébo utrum clamórem ópere compléverint.

[Lectio3]
!Gen 14:7
13 Dictúmque est ad eum: Scito prænóscens quod peregrínum futúrum sit semen tuum in terra non sua, et subícient eos servitúti, et afflígent quadringéntis annis.
14 Verúmtamen gentem, cui servitúri sunt, ego judicábo: et post hæc egrediéntur cum magna substántia.
15 Tu autem ibis ad patres tuos in pace, sepúltus in senectúte bona.
16 Generatióne autem quarta reverténtur huc.

[Responsory3]
R. Ascéndens ergo Deus ab Abraham, pluit ignem et sulphur super Sódomam:
* Abraham mane consúrgens stetit, et evérsas urbes a longe conspéxit.
V. Recordátus est Deus Abraham, et liberávit Lot de subversióne Sódomæ.
R. Abraham mane consúrgens stetit, et evérsas urbes a longe conspéxit.

[Ant 2]
@Tempora/Quad2-3:Ant 3

[Ant 3]
@Tempora/Pent18-0::s/.*: \S+ (.)/\u$1/
