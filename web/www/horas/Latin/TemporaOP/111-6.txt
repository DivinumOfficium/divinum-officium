@Tempora/111-6

[In Finem Lectio]
@TemporaOP/Quad5-0

[Lectio1]
De Ezechiéle Prophéta
!Ezek 6:1-4
1 Et factus est sermo Dómini ad me, dicens:
2 Fili hóminis pone fáciem tuam ad montes Israël, et prophetábis ad eos,
3 et dices: Montes Israël audíte verbum Dómini Dei. Hæc dicit Dóminus Deus móntibus et cóllibus, rúpibus et vállibus: Ecce ego indúcam super vos gládium, et dispérdam excélsa vestra,
4 et demóliar aras vestras, et confringéntur simulácra vestra, et deíciam interféctos vestros ante idóla vestra.
@:In Finem Lectio

[Responsory1]
@Tempora/111-1:Responsory2

[Lectio2]
!Ezek 6:5-6
5 Et dabo cadávera filiórum Israël ante fáciem simulacrórum vestrórum, et dispérgam ossa vestra circum aras vestras.
6 In ómnibus habitatiónibus vestris urbes desértæ erunt, et excélsa demoliéntur, et dissipabúntur: et interíbunt aræ vestræ, et confringéntur: et cessábunt idóla vestra, et conteréntur delúbra vestra, et delebúntur ópera vestra.
@:In Finem Lectio

[Responsory2]
@TemporaOP/111-0:Responsory3

[Lectio3]
!Ezek 6:7-9
7 Et cadet interféctus in médio vestri, et sciétis quia ego sum Dóminus.
8 Et relínquam in vobis eos qui fúgerint gládium in géntibus, cum dispérsero vos in terris.
9 Et recordabúntur mei liberáti vestri in géntibus ad quas captívi ducti sunt: quia contrívi cor eórum fórnicans et recédens a me, et óculos eórum fornicántes post idóla sua.
@:In Finem Lectio
