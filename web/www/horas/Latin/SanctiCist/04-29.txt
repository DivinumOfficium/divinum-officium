@Sancti/04-29

[Rule]
vide C2a-1;
3 lectiones

[Lectio2]
Petrus Verónae paréntibus Manichaeórum haeresi inféctis natus, ab ipsa pene infántia contra haereses pugnávit. Adoléscens Bonóniam studiórum causa venit, ubi Ordinis Praedicatórum suscípiens institútum, magno in ea religióne virtútum splendóre elúxit. Corpus et ánimum ab omni labe mortífera caute custodívit, carnem jejúniis et vigíliis, mentem divínis contemplatiónibus exércens, peculiáris gratiae dono, haeréticos ácriter confutávit.

[Lectio3]
In concionándo vim hábuit plúrimam, fídei ardóre incénsus, et pro ea mortem subíre eníxius optans, ab haeréticis uti étiam praedíxerat, fuit interémptus. Cum enim Como redíret Mediolánum, impius eum sicárius semel ac iterum in cápite gládio vulnerávit. Jamque pene mórtuus, symbolum fidei récitans, mucróne látera transverberátus, martyrii palmam obtínuit, anno millésimo ducentésimo quinquagésimo secúndo, quem Innocéntius quartus anno sequénti Sanctis adscrípsit.

[Responsory3]
@CommuneCist/C2p:Responsory4
