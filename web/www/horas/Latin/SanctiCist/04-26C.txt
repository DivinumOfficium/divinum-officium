[Officium]
S. Franchæ, Virginis

[Rank]
;;iij. Lect. et M.;;1.2;;vide C6a

[Name]
Franchæ

[Rule]
vide C6a;
3 lectiones

[Lectio2]
Beáta virgo Francha sub cátulæ latrántis figúra a matre prægnánte visa, náscitur Placéntiæ ex stirpe Cómitum de Vidálta. Cumque séptimum vix annum attigisset, a paréntibus Moniálibus sancti Cyri educánda tráditur; annum deínde quartumdécimum agens, per hábitus susceptiónem, et expléta probatióne, per votórum emissiónem (Angelo velámen divinítus imponénte) sociátur convéntui. Tantæ fuit austeritátis, ut in Quadragésima nihil coctum præter panem et herbas insúlsas coméderet.

[Lectio3]
Elígitur in Abbatíssam ætátis anno vigésimo quinto. Ambiénte dignitátem soróre Epíscopi, et ab eódem per annos plures vexáta, tandem cessit, et ad Cistércii observántiam strictiórem cónvolans, novum Valériæ cœnóbium fundat, indeque Pléctolem. Tandem plúribus clara miráculis, sanctisque corúscans opéribus, piam Dómino commendávit ánimam, et réddidit séptimo Kaléndas Maji, anno circiter millésimo ducentésimo décimo Octávo. Cæcæ mulíeri, et furi óculis capto lumen méritis ipsíus restitútum est obsessique a dæmone liberáti sunt et ália mirácula perpetráta.

[Responsory2]
@CommuneCist/C6:Responsory3

[Responsory3]
@CommuneCist/C6:Responsory4
