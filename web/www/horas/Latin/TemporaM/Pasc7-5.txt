[Rank]
Feria Sexta Quattuor temporum Pentecostes;;Semiduplex I classis;;5;;ex Pasc7-0

[RankNewcal]
Feria VI post Pentecostes;;Feria;;1;;

[Rule]
ex Pasc7-0;
1 nocturn;
Psalmi Dominica;
Antiphonas horas 
Psalm5 Vespera=116
Hymnus Tertia
Feria Te Deum 

[Ant Matutinum]
Factus est * repente de caelo sonus advenientis spiritus vehementis, alleluia, alleluia;;85
;;86
;;88(1-18)
;;88(20-53)
;;92
;;93
V. Repleti sunt omnes Spirit Sancto alleluia
R. Et coeperunt loqui alleluia
Apparuerunt Apostolis dispertitae linguae tamquam ignis, Seditque supra singulos eorum Spiritus sanctus, alleluia;;95
;;96
;;97
;;98
;;99
;;100

[Lectio1]
Lectio sancti Evangelii secundum Lucam.
!Luc 5:17-26
In illo tempore: Factum est in una dierum, et Jesus sedebat docens. Et erant~
pharisaei sedentes, et legis doctores, qui venerant ex omni castello Galileae,~
et Judeae, et Jerusalem: et virtus Domini erat ad sanandum eos. Et reliqua.
_
Homilia sancti Ambrosii Episcopi.
!Lib 5 in cap 5 Lucae post initium
Non otiosa hujus paralytici, nec angusta medicina est, quando Dominus et orasse~
praemittitur: non utique propter suffaragium, sed propter exemplum. Imitandi~
enim specimen dedit, non precandi ambitum requisivit. Et convenientibus ex omni~
Galilaea, et Judaea, et Jerusalem legis doctoribus, inter ceterorum remedia~
debilium, paralytici istius medicina describitur. Primum omnium, quod ante~
diximus, unusquisque aeger petendae precatores salutis debet adhibere, per quos~
nostrae vitae compago resoltita, actuumque nostrorum clauda vestigia,~
verbi caelestis remedio reformantur.

[Responsory1]
R. Non vos me elegistis, sed ego elegi vos, et posui vos:
* Ut eatis, et fructum afferatis, et fructus vester maneat, alleluia,~
alleluia. 
V. Sicut misit me Pater, et ego mitto vos.
R. Ut eatis, et fructum afferatis, et fructus vester maneat, alleluia,~
alleluia.

[Lectio2]
Sint igitur aliqui monitores mentis, qui animum hominis, quamvis exterioris~
corporis debilitate torpentem, ad superiora erigant. Quorum rursus adminiculis~
et attollere et humiliare se facilis ante Jesum locetur, Dominico videri dignus~
aspectu. Humilitatem enim respicit Dominus: quia respexit humilitatem ancillae~
suae. Quorum fidem ut vidit, dixit: Homo, remittuntur tibi peccata tua. Magnus~
Dominus, qui aliorum merito ignoscit aliis: et dum alios probat, aliis relaxat~
errata. Cur apud te, homo, collega non valeat, cum apud Deum servus et~
interveniendi meritum, et jus habeat impetrandi?

[Responsory2]
R. Spiritus Domini replevit orbem terrarum:
* Et hoc quod continet omnia, scientiam habet vocis, alleluia, alleluia.
V. Omnium est enim artifex, omnem habens virtutem, omnia prospiciens.
R. Et hoc quod continet omnia, scientiam habet vocis, alleluia, alleluia.
&Gloria
R. Et hoc quod continet omnia, scientiam habet vocis, alleluia, alleluia.

[Lectio3]
Disce qui judicas, ignoscere: disce qui aeger es, impetrare. Si gravium~
peccatorum diffidis veniam, adhibe precatores, adhibe Ecclesiam, quae pro te~
precetur, cujus contemplatione, quod tibi Dominus negare posset, ignoscat. Et~
quamvis historiae fidem non debeamus omittere, ut vere paralytici istius corpus~
credamus esse sanatum: cognosce tamen interioris hominis sanitatem, cui peccata~
donantur. Cum Judaei asserunt peccata a solo Deo posse concedi, Deum utique eum~
confitentur: suoque judicio perfidiam suam produnt, qui opus astruunt, ut~
personam negent.

[Responsory3]
@TemporaM/Pasc7-3:Responsory3

[MM Capitulum]
!Acts 2:2
Et factus est repente de caelo sonus tamquam advenientis spiritus vehementis et replevit totam domum ubi erant sedentes
_
V. Loquebantur variis linguis, alleluia
R. Magnalia Dei, alleluia

[Ant 2]
Dixit Jesus: * Ut sciatis autem, quia Filius hominis habet potestatem in terra~
dimittendi peccata, ait paralytico: Tibi dico, surge: tolle lectum tuum, et vade~
in domum tuam, alleluia.

[Oratio 2]
Da quaesumus Ecclesiae tuae misericors Deus: ut sancto Spiritu congregata,~
hostili nullatenus incursione turbetur.
$Per Dominum eiusdem

[Ant 3]
Paraclitus autem * Spiritus sanctus, quem mittet Pater in nomine meo, ille vos~
docebit omnia, et suggeret vobis omnia, quaecumque dixero vobis, alleluia.~

[LectioE]
v. Sequentia Sancti Evangelii secundum Lucam
!Luc 5:17-26
5:17 Et factum est in una dierum, et ipse sedebat docens. Et erant pharisaei sedentes, et legis doctores, qui venerant ex omni castello Galilaeae, et Judaeae, et Jerusalem: et virtus Domini erat ad sanandum eos.
5:18 Et ecce viri portantes in lecto hominem, qui erat paralyticus: et quaerebant eum inferre, et ponere ante eum.
5:19 Et non invenientes qua parte illum inferrent prae turba, ascenderunt supra tectum, et per tegulas summiserunt eum cum lecto in medium ante Jesum.
5:20 Quorum fidem ut vidit, dixit: Homo, remittuntur tibi peccata tua.
5:21 Et cœperunt cogitare scribae et pharisaei, dicentes: Quis est hic, qui loquitur blasphemias? quis potest dimittere peccata, nisi solus Deus?
5:22 Ut cognovit autem Jesus cogitationes eorum, respondens, dixit ad illos: Quid cogitatis in cordibus vestris?
5:23 Quid est facilius dicere: Dimittuntur tibi peccata: an dicere: Surge, et ambula?
5:24 Ut autem sciatis quia Filius hominis habet potestatem in terra dimittendi peccata, (ait paralytico) tibi dico, surge, tolle lectum tuum, et vade in domum tuam.
5:25 Et confestim consurgens coram illis, tulit lectum in quo jacebat: et abiit in domum suam, magnificans Deum.
5:26 Et stupor apprehendit omnes, et magnificabant Deum. Et repleti sunt timore, dicentes: Quia vidimus mirabilia hodie.
$Te decet
