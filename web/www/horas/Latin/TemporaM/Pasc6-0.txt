[Rank]
Dominica post Ascensionem;;Semiduplex;;5;;ex TemporaM/Pasc5-4

[Rule]
ex TemporaM/Pasc5-4;
9 lectiones
Doxology=Asc

[Capitulum Vespera]
!1. Petri 4:7-8
v. Carissimi: Estote prudentes, et vigilate in orationibus. Ante omnia autem,~
mutuam in vobismetipsis caritatem continuam habentes: quia caritas operit~
multitudinem peccatorum.
$Deo gratias
_
R.br. Ascendens Christus in altum, Alleluia, alleluia.
R.Ascendens Christus in altum, Alleluia, alleluia.
V. Captivam duxit captivitatem, alleluia 
R. Alleluia, alleluia.
&Gloria
R.Ascendens Christus in altum, Alleluia, alleluia.

[Versum 1]
V. Dominus in caelo, alleluia.
R. Paravit sedem suam, alleluia.

[Ant 1]
Cum venerit Paraclitus, * quem ego mittam vobis Spiritum veritatis, qui a Patre~
procedit, ille testimonium perhibebit de me, alleluia.

[Oratio]
Omnipotens sempiterne Deus, fac nos tibi semper et devotam gerere voluntatem, et~
majestati tuas sincero corde servire.
$Per Dominum

[Lectio1]
Incipit Epistola prima beati Joannis Apostoli.
!1 Joann. 1:1-5
1 Quod fuit ab initio, quod audivimus, quod vidimus oculis nostris, quod~
perspeximus, et manus nostrae contrectaverunt de verbo vitae:
2 et vita manifestata est, et vidimus, et testamur, et annuntiamus vobis vitam~
aeternam, quae erat apud Patrem, et apparuit nobis:
3 quod vidimus et audivimus, annuntiamus vobis, ut et vos societatem habeatis~
nobiscum, et societas nostra sit cum Patre, et cum Filio ejus Jesu Christo.
4 Et haec scribimus vobis ut gaudeatis, et gaudium vestrum sit plenum.
5 Et haec est annuntiatio, quam audivimus ab eo, et annuntiamus vobis: quoniam~
Deus lux est, et tenebrae in eo non sunt ullae.

[Responsory1]
@TemporaM/Pasc5-4:Responsory1

[Lectio2]
!1 Joann. 1:6-10
6 Si dixerimus quoniam societatem habemus cum eo, et in tenebris ambulamus,~
mentimur, et veritatem non facimus.
7 Si autem in luce ambulamus sicut et ipse est in luce, societatem habemus ad~
invicem, et sanguis Jesu Christi, Filii ejus, emundat nos ab omni peccato.
8 Si dixerimus quoniam peccatum non habemus, ipsi nos seducimus, et veritas in~
nobis non est.
9 Si confiteamur peccata nostra: fidelis est, et justus, ut remittat nobis~
peccata nostra, et emundet nos ab omni iniquitate.
10 Si dixerimus quoniam non peccavimus, mendacem facimus eum, et verbum ejus non~
est in nobis.

[Responsory2]
@TemporaM/Pasc5-4:Responsory2

[Lectio3]
!1 Joann. 2:1-6
1 Filioli mei, haec scribo vobis, ut non peccetis. Sed et si quis peccaverit,~
advocatum habemus apud Patrem, Jesum Christum justum:
2 et ipse est propitiatio pro peccatis nostris: non pro nostris autem tantum,~
sed etiam pro totius mundi.
3 Et in hoc scimus quoniam cognovimus eum, si mandata ejus observemus.
4 Qui dicit se nosse eum, et mandata ejus non custodit, mendax est, et in hoc~
veritas non est.
5 Qui autem servat verbum ejus, vere in hoc caritas Dei perfecta est: et in hoc~
scimus quoniam in ipso sumus.
6 Qui dicit se in ipso manere, debet, sicut ille ambulavit, et ipse ambulare.

[Responsory3]
@TemporaM/Pasc5-4:Responsory3

[Lectio4]
!Sermo sancti Augustini Episcopi.
!Sermo 2. de Ascensione Domini qui est 175. de Tempore.
Salvator noster, dilectissimi fratres, ascendit in caelum: non ergo turbemur in~
terra. Ibi sit mens, et hic erit requies. Ascendamus cum Christo interim corde:~
cum dies ejus promissus advenerit, sequemur et corpore. Scire tamen debemus,~
fratres, quia cum Christo non ascendit superbia, non avaritia, non luxuria:~
nullum vitium nostrum ascendit cum medico nostro. Et ideo si post medicum~
desideramus ascendere, debemus vitia et peccata deponere. Omnes enim quasi~
quibusdam compedibus nos premunt, et peccatorum nos retibus ligare contendunt:~
et ideo cum Dei adjutorio, secundum quod ait Psalmista: Dirumpamus vincula~
eorum: ut securi possimus dicere domino: Dirupisti vincula mea, tibi sacrificabo~
hostiam laudis.

[Responsory4]
@TemporaM/Pasc5-4:Responsory4

[Lectio5]
Resurrectio Domini spes nostra est: ascensio Domini glorificatio nostra est.~
Ascensionis hodie solemnia celebramus. Si ergo recte, si fideliter, si devote,~
si sancte, si pie ascensionem Domini celebramus, ascendamus cum illo, et sursum~
corda habeamus. Ascendentes autem non extollamur, nec de nostris, quasi de~
propriis meritis praesumamus. Sursum autem corda habere debemus ad Dominum.~
Sursum enim cor non ad Dominum, superbia vocatur: sursum autem cor ad Dominum,~
refugium vocatur. Videte, fratres, magnum miraculum. Altus est Deus, erigis te,~
et fugit a te humilias te, et descendit ad te. Quare hoc? Quia excelsus est, et~
humilia respicit, et alta de longe cognoscit. Humilia de proximo respicit, ut~
attollat: alta, id est, superba, de longe cognoscit, ut deprimat.

[Responsory5]
@TemporaM/Pasc5-4:Responsory5

[Lectio6]
Resurrexit enim Christus ut spem nobis daret, quia surgit homo, qui moritur; ne~
moriendo desperaremus, et vitam nostram in morte finitam putaremus, securos nos~
fecit. Solliciti enim eramus de ipsa anima: et ille nobis resurgendo, de carnis~
resurrectione fiduciam dedit. Crede ergo, ut munderis. Prius te oportet credere,~
ut postea per fidem Deum merearis aspicere. Deum enim videre vis? Audi ipsum:~
Beati mundo corde: quoniam ipsi Deum videbunt. Prius ergo cogita de corde~
mundando: quidquid ibi vides, quod displicet Deo, tolle.

[Responsory6]
@TemporaM/Pasc5-4:Responsory6

[Lectio7]
Lectio sancti Evangelii secundum Joannem.
!Joannes 16:26-27;16:1-4
In illo tempore: Dixit Jesus discipulis suis: Cum venerit Paraclitus, quem ego~
mittam vobis a Patre, Spiritum veritatis, qui a Patre procedit, ille testimonium~
perhibebit de me. Et reliqua.
_
Homilia sancti Augustini Episcopi
!Tractatus 92. in Joannem.
Dominus Jesus in sermone, quem locutus est discipulis suis post cenam, proximus~
passioni, tamquam iturus, et relicturus eos praesentia corporali, cum omnibus~
autem suis usque in consummationem saeculi futurus praesentia spiritali,~
exhortatus est eos ad perferendas persecutiones impiorum, quos mundi nomine~
nuncupavit: ex quo tamen mundo etiam ipsos discipulos se elegisse dixit: ut~
scirent se Dei gratia esse, quod sunt; suis autem vitiis fuisse, quod fuerunt.

[Responsory7]
R. Ego rogabo Patrem, et alium Paraclitum dabit vobis,
* Ut maneat vobiscum m aeternum, Spiritum veritatis, alleluia.
V. Si enim non abiero, Paraclitus non veniet ad vos: si autem abiero, mittam eum~
ad vos.
R. Ut maneat vobiscum m aeternum, Spiritum veritatis, alleluia.

[Lectio8]
Deinde persecutores et suos et ipsorum, Judaeos evidenter expressit: ut omnino~
appareret etiam ipsos mundi damnabilis appellatione conclusos, qui persequuntur~
sanctos. Cumque de illis diceret, quod ignorarent eum, a quo missus est; et~
tamen odissent et Filium, et Patrem, hoc est, et eum qui missus est, et eum a~
quo missus est: (de quibus omnibus in aliis sermonibus jam dissertamus) ad hoc~
pervenit, ubi ait: Ut adimpleatur sermo, qui in lege eorum scriptus est: Quia~
odio habuerunt me gratis.

[Responsory8]
R. Viri Galilaei, quid statis aspicientes in caelum? Alleluia.
* Quemadmodum vidistis eum euntem in caelum, ita veniet, alleluia, alleluia, alleluia
V. Cumque intuerentur in caelum euntem illum, ecce duo viri astiterunt juxta illos in vestibus albis, qui et dixerunt: 
R. Quemadmodum vidistis eum euntem in caelum, ita veniet, alleluia, alleluia, alleluia

[Lectio9]
Deinde tamquam consequonter adjunxit, unde modo disputare suscepimus: Cum autem~
venerit Paraclitus, quem ego mittam vobis a Patre, Spiritum veritatis, qui a~
Patre procedit, ille testimonium perhibebit de me: et vos testimonium~
perhibebitis, quia ab initio mecum estis. Quid hoc pertinet ad illud quod~
dixerat: Nunc autem et viderunt, et oderunt et me, et Patrem meum; sed ut~
impleatur sermo, qui in lege eorum scriptus est: Quia odio habuerunt me gratis?~
An quia Paraclitus quando venit Spiritus veritatis, eos, qui viderunt, et~
oderunt, testimonio manifestiore convicit? Imo vero etiam aliquos ex illis qui~
viderunt, et adhuc oderant, ad fidem, quae per dilectionem operatur, sui~
manifestatione convertit.

[Responsory9]
R. Si enim non abiero, Paraclitus non veniet ad vos: si autem abiero, mittam eum~
ad vos.
* Cum autem venerit ille, docebit vos omnem veritatem, alleluia.
V. Non enim loquetur a semetipso: sed quaecumque audiet, loquetur: et quae~
ventura sunt, annuntiabit vobis.
R. Cum autem venerit ille, docebit vos omnem veritatem, alleluia.
&Gloria
R. Cum autem venerit ille, docebit vos omnem veritatem, alleluia.

[Versum 2]
V. Dominus in caelo, alleluia.
R. Paravit sedem suam, alleluia.

[Ant 2]
Cum venerit Paraclitus, * quem ego mittam vobis Spiritum veritatis, qui a Patre~
procedit, ille testimonium perhibebit de me, alleluia.

[Versum 3]
V. Ascendit Deus in jubilatione, * Alleluia, alleluia.
R. Et Dominus in voce tubae. Alleluia

[Ant 3]
O Rex gloriae, * Domine virtutum qui triumphator hodie super omnes caelos~
ascendisti, ne derelinquas nos orphanos: sed mitte promissum Patris in nos,~
Spiritum veritatis, alleluia.

[LectioE]
v. Sequentia Sancti Evangelii secundum Joannem
!John 15:26-27;16:1-4
15:26 Cum autem venerit Paraclitus, quem ego mittam vobis a Patre, Spiritum veritatis, qui a Patre procedit, ille testimonium perhibebit de me; 
15:27 et vos testimonium perhibebitis, quia ab initio mecum estis.
16:1 Haec locutus sum vobis, ut non scandalizemini.
16:2 Absque synagogis facient vos: sed venit hora, ut omnis qui interficit vos~
arbitretur obsequium se praestare Deo.
16:3 Et haec facient vobis, quia non noverunt Patrem, neque me.
16:4 Sed haec locutus sum vobis, ut cum venerit hora eorum, reminiscamini quia~
ego dixi vobis.
$Te decet
