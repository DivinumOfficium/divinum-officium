[Rank]
Sabbato Quattuor Temporum Septembris;;Feria major;;2

[Rank1960]
Sabbato Quattuor Temporum Septembris;;Feria major;;3

[Rule]
Preces feriales

[Lectio1]
Lectio sancti Evangelii secundum Lucam.
!Luc 13:6-17
In illo tempore: Dicebat Jesus turbis hanc similitudinem: Arborem fici habebat~
quidam plantatam in vinea sua, et venit quaerens fructum in illa, et non~
invenit. Et reliqua.
_
Homilia sancti Gregorii Papae.
!Homilia 31. in Evangelia.
Dominus ac Redemptor noster per Evangelium suum aliquando verbis, aliquando~
rebus loquitur: aliquando aliud verbis, atque aliud rebus: aliquando autem hoc~
verbis, quod rebus. Duas etenim res ex Evangelio fratres audistis: ficulneam~
infructuosam, et mulierem curvam: et utrique rei est pietas impensa. Illud autem~
dixit per similitudinem: istud egit per exhibitionem. Sed hoc significat~
ficulnea infructuosa, quod mulier inclinata: et hoc ficulnea reservata, quod~
mulier erecta.

[Responsory1]
@TemporaM/093-0:Responsory7

[Lectio2]
Quid arbor fici, nisi humanam naturam designat? Quid mulier inclinata, nisi~
eamdem naturam significando denuntiat? Quae et bene plantata est sicut ficus, et~
bene creata sicut mulier: sed in culpam propria sponte lapsa, neque fructum~
servat operationis, neque statum rectitudinis. Ad peccatum quippe ex voluntate~
corruens, quia fructum obedientiae ferre noluit, statum rectitudinis amisit.~
Quae ad Dei similitudinem condita, dum in sua dignitate non perstitit, quod~
plantata vel creata fuerat, servare contempsit. Tertio dominus vineae ad~
ficulneam venit, quia naturam generis humani ante legem, sub lege, sub gratia~
exspectando, admonendo, visitando requisivit.

[Responsory2]
@TemporaM/093-0:Responsory2

[Lectio3]
Venit ante legem, quia per naturalem intellectum quid unusquisque exemplo sui,~
qualiter erga proximum agere debuisset, innotuit. Venit in lege quia~
praecipiendo docuit. Venit post legem per gratiam, quia pietatis suae~
praesentiam exhibendo monstravit. Sed tamen in tribus annis fructum se non~
invenisse conqueritur: quia quorumdam pravorum mentes nec inspirata lex~
naturalis corrigit, nec praecepta erudiunt, nec incarnationis ejus miracula~
convertunt. Quid vero per cultorem vineae, nisi praepositorum ordo exprimitur?~
Qui dum praesunt Ecclesiae, nimirum Dominicae vineae curam gerunt.

[Responsory3]
@TemporaM/093-0:Responsory3

[Ant 2]
Illuminare Domine * iis qui in tenebris sedent, et dirige pedes nostros in viam~
pacis, Deus Israël.

[Versum 2]
V. Repleti sumus mane misericordia tua.
R. Exsultavimus, et delectati sumus.

[Oratio]
Omnipotens sempiterne Deus, qui per continentiam salutarem corporibus mederis et~
mentibus: majestatem tuam supplices exoramus; ut pia jejunantium deprecatione~
placatus, et praesentia nobis subsidia tribuas, et futura.
$Per Dominum

[LectioE]
v. Sequentia Sancti Evangelii secundum Lucam
!Luc 13:6-17
13:6 Dicebat autem et hanc similitudinem: Arborem fici habebat quidam plantatam in vinea sua, et venit quaerens fructum in illa, et non invenit.
13:7 Dixit autem ad cultorem vineae: Ecce anni tres sunt ex quo venio quaerens fructum in ficulnea hac, et non invenio: succide ergo illam: ut quid etiam terram occupat?
13:8 At ille respondens, dicit illi: Domine dimitte illam et hoc anno, usque dum fodiam circa illam, et mittam stercora,
13:9 et siquidem fecerit fructum: sin autem, in futurum succides eam.
13:10 Erat autem docens in synagoga eorum sabbatis.
13:11 Et ecce mulier, quae habebat spiritum infirmitatis annis decem et octo: et erat inclinata, nec omnino poterat sursum respicere.
13:12 Quam cum videret Jesus, vocavit eam ad se, et ait illi: Mulier, dimissa es ab infirmitate tua.
13:13 Et imposuit illi manus, et confestim erecta est, et glorificabat Deum.
13:14 Respondens autem archisynagogus, indignans quia sabbato curasset Jesus, dicebat turbae: Sex dies sunt in quibus oportet operari: in his ergo venite, et curamini, et non in die sabbati.
13:15 Respondens autem ad illum Dominus, dixit: Hypocritae, unusquisque vestrum sabbato non solvit bovem suum, aut asinum a praesepio, et ducit adaquare?
13:16 Hanc autem filiam Abrahae, quam alligavit Satanas, ecce decem et octo annis, non oportuit solvi a vinculo isto die sabbati?
13:17 Et cum haec diceret, erubescebant omnes adversarii ejus: et omnis populus gaudebat in universis, quae gloriose fiebant ab eo.
$Te decet
