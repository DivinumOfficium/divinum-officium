[Rank]
Dominica XI Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Ant 1]
Obsécro, Dómine: * meménto, quæso, quómodo ambuláverim coram te in veritáte et in corde perfécto et quod plácitum est coram te, fécerim.

[Oratio]
Omnípotens sempitérne Deus, qui, abundántia pietátis tuæ, et merita súpplicum excédis et vota: effúnde super nos misericórdiam tuam; ut dimíttas quæ consciéntia metuit, et adícias quod orátio non præsúmit.
$Per Dominum

[Lectio1]
De libro quarto Regum
!4 Reg 20:1-3
1 In diébus illis ægrotáret Ezechías usque ad mortem, et venit ad eum Isaías fílius Amos prophéta dixítque ei: Hæc dicit Dóminus Deus: Præcípe domui tuæ, moriéris enim tu et non vives.
2 Qui convértit fáciem suam ad paríetem et orávit Dóminum, dicens:
3 Obsecro, Dómine: meménto, quæso, quómodo ambuláverim coram te in veritáte et in corde perfecto et quod plácitum est coram te fécerim. Flevit itaque Ezechías fletu magno.

[Responsory1]
@Tempora/Pent01-1:Responsory1

[Lectio2]
!4 Reg 20:4-7
4 Et antequam egrederétur Isaías mediam partem atrii, factus est sermo Dómini ad eum, dicens:
5 Revertere et dic Ezechíæ duci pópuli mei: Hæc dicit Dóminus Deus David patris tui: Audívi oratiónem tuam et vidi lácrimas tuas et ecce sanávi te: die tértio ascendes templum Dómini,
6 et addam diébus tuis quindecim annos; sed et de manu regis Assyriórum liberábo te et civitátem hanc et prótegam urbem istam propter me et propter David servum meum.
7 Dixítque Isaías: Afférte massam ficórum. Quam cum attulissent et pósuissent super ulcus ejus, curátus est.

[Responsory2]
@Tempora/Pent01-1:Responsory2

[Lectio3]
!4 Reg 20:8-11
8 Dixerat autem Ezechías ad Isaíam: Quod erit signum quia Dóminus me sanabit, et quia ascensurus sum die tertia templum Dómini?
9 Cui ait Isaías: Hoc erit signum a Dómino, quod facturus sit Dóminus sermónem quem locútus est: vis ut ascendat umbra decem lineis, an ut revertátur tótidem gradibus?
10 Et ait Ezechías: Facile est umbram créscere decem lineis, nec hoc volo ut fiat; sed ut revertátur retrórsum decem gradibus.
11 Invocávit itaque Isaías prophéta Dóminum, et redúxit umbram per lineas, quibus jam descenderat in horologio Achaz, retrórsum decem gradibus.

[Responsory3]
@Tempora/Pent01-1:Responsory3

[Lectio4]
Ex Expositióne sancti Hierónymi Presbýteri in Isaíam Prophétam
!Lib. 11 in Isaíæ cap. 38
Ne elevarétur cor Ezechíæ post incredibiles triumphos et de media captivitáte victoriam, infirmitáte corporis sui visitátur, et audit se esse moriturum; ut convérsus ad Dóminum flectat senténtiam ejus. Quod quidem et in Jona prophéta légimus, et in comminatiónibus contra David: quæ dicúntur futura, nec facta sunt, non Deo mutante senténtiam, sed provocante humanum genus ad notítiam sui. Dóminus enim pœnitens est super malitiis. Convertítque Ezechías fáciem suam ad paríetem, quia ad templum ire non poterat. Ad paríetem autem templi, juxta quod Sálomon palatium exstruxerat; vel absolute ad paríetem, ne lácrimas suas assidéntibus ostentare viderétur.

[Responsory4]
@Tempora/Pent01-2:Responsory1

[Lectio5]
Audiensque se esse moriturum, non precátur vitam et annos plurimos, sed in Dei judício, quid velit præstare, dimittit. Nóverat enim idcirco Deo plácuisse Salomónem, quod annos vitæ non petierit ampliores; sed iturus ad Dóminum narrat ópera sua, quómodo ambuláverit coram eo in veritáte et in corde perfecto. Felix consciéntia, quæ afflictiónis témpore bonórum óperum recordátur. Beáti enim mundo corde: quóniam ipsi Deum videbunt. Et quómodo álibi scríbitur: Quis gloriábitur purum habere se cor? Quod ita solvitur: perfectiónem cordis in eo nunc dici, quod idola destruxerit, templi valvas aperúerit, serpéntem æneum comminúerit, et cetera fécerit quæ Scriptura commemorat.

[Responsory5]
@Tempora/Pent01-2:Responsory2

[Lectio6]
Flevit autem fletu magno, propter promissiónem Dómini ad David, quam videbat in sua morte perituram. Eo enim témpore Ezechías fílios non habebat; nam post mortem ejus Manásses cum duódecim esset annórum, regnare cœpit in Judæa: ex quo perspicuum est, post tertium annum concessæ vitæ Manassen esse generátum. Ergo iste omnis est fletus, quod desperábat Christum de suo semine nascitúrum. Alii ásserunt, quamvis sanctos viros morte terreri, propter incertum judícii et ignoratiónem senténtiæ Dei, quam sedem habitúri sint.

[Responsory6]
@Tempora/Pent01-2:Responsory3

[Lectio7]
Léctio sancti Evangélii secúndum Marcum
!Marc 7:31-37
In illo témpore: Exiens Jesus de fínibus Tyri venit per Sidónem ad mare Galilææ inter médios fines Decapóleos. Et réliqua.
_
Homilía sancti Gregórii Papæ
!Homilia 10, liber 1 in Ezech., ante medium
Quid est quod creátor ómnium Deus, cum surdum et mutum sanare voluísset, in aures illíus suos dígitos misit, et exspúens linguam ejus tétigit? Quid per digitos Redemptóris, nisi dona Sancti Spíritus designántur? Unde cum in alio loco ejecísset dæmónium, dixit: Si in dígito Dei eício dæmónia, profecto pervenit in vos regnum Dei. Qua de re per Evangelístam álium dixísse descríbitur: Si ego in Spíritu Dei eício dæmónes, ígitur pervenit in vos regnum Dei. Ex quo utroque loco collígitur, quia dígitus Spíritus vocátur. Dígitos ergo in auriculas mittere, est per dona Spíritus Sancti méntem surdi ad obediéndum aperíre.

[Responsory7]
@Tempora/Pent01-3:Responsory1

[Lectio8]
Quid est vero, quod exspuens linguam ejus tetigit? Saliva nobis est ex ore Redemptoris, accepta sapiéntia in eloquio divino. Saliva quippe ex cápite defluit in ore. Ea ergo sapiéntia, quæ ipse est, dum lingua nostra tangitur, mox ad prædicatiónis verba formátur. Qui suspíciens in cælum, ingemuit: non quod ipse necessárium gémitum haberet, qui dabat quod postulábat; sed nos ad eum gemere, qui cælo præsidet, docuit: ut et aures nostræ per donum Spíritus Sancti aperiri, et lingua per salivam oris, id est, per sciéntiam divinæ locutiónis, solvi debeat ad verba prædicatiónis.

[Responsory8]
@Tempora/Pent01-0:Responsory8

[Lectio9]
Cui mox, Ephphetha, id est, Adaperire dícitur: et statim apertæ sunt aures ejus, et solutum est vinculum linguæ ejus. Qua in re notándum est, quia propter clausas aures dictum est, Adaperire. Sed cui aures cordis ad obediéndum apertæ fúerint, ex subsequénti procul dubio etiam linguæ ejus vinculum solvitur; ut bona quæ ipse fécerit, etiam facienda aliis loquátur. Ubi bene additur: Et loquebátur recte. Ille enim recte lóquitur, qui prius obediéndo fécerit quæ loquéndo ádmonet esse facienda.
&teDeum

[Ant 2]
Cum transísset Dóminus * fines Tyri, surdos fecit audíre et mutos loqui.

[Ant 3]
Bene ómnia fecit * et surdos fecit audíre et mutos loqui.
