[Rank]
Feria II infra Hebdomadam IV Adventus;;Feria major;;2

[Rule]
Oratio Dominica

[Lectio1]
De Isaía Prophéta
!Isa 41:8-10
8 Et tu, Israël, serve meus, Jacob quem elégi, semen Abraham amíci mei:
9 in quo apprehéndi te ab extrémis terræ, et a longinquis ejus vocávi te, et dixi tibi: Servus meus es tu, elégi te, et non abjéci te. 
10 Ne tímeas, quia ego tecum sum: ne declínes, quia ego Deus tuus: confortávi te, et auxiliátus sum tibi, et suscépit te déxtera justi mei.

[Responsory1]
@Tempora/Adv4-0:Responsory1

[Lectio2]
!Isa 41:11-13
11 Ecce confundéntur et erubéscent omnes, qui pugnant advérsum te: erunt quasi non sint, et períbunt viri, qui contradícunt tibi. 
12 Quæres eos, et non invénies, viros rebélles tuos: erunt quasi non sint, et véluti consúmptio hómines bellántes advérsum te. 
13 Quia ego Dóminus Deus tuus apprehéndens manum tuam, dicénsque tibi: Ne tímeas, ego adjúvi te.

[Responsory2]
@Tempora/Adv4-0:Responsory2

[Lectio3]
!Isa 41:14-16
14 Noli timére, vermis Jacob, qui mórtui estis ex Israël: ego auxiliátus sum tibi, dicit Dóminus: et redémptor tuus Sanctus Israël. 
15 Ego pósui te quasi plaustrum tritúrans novum, habens rostra serrántia: triturábis montes, et commínues: et colles quasi púlverem pones. 
16 Ventilábis eos, et ventus tollet, et turbo dispérget eos: et tu exsultábis in Dómino, in Sancto Israël lætáberis.

[Responsory3]
@Tempora/Adv4-0:Responsory3

[Ant 2]
Dicit Dóminus: * Pœniténtiam ágite: appropinquávit enim regnum cælórum, allelúja.
