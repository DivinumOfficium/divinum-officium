[Rank]
Feria quinta infra Hebdomadam V post Octavam Pentecostes;;Feria;;1

[Rule]
Oratio Dominica

[Lectio1]
De libro secundo Regum.
!2 Sam 6:1-3
1 Congregávit autem rursum David omnes electos ex Israël triginta millia.
2 Surrexitque populus et ábiit et universus populus qui erat cum eo de viris Juda, ut adducerent arcam Dei, super quam invocatum est nomen Dómini exercituum, sedentis in Cherubim super eam. 
3 Et imposuérunt arcam Dei super plaustrum novum tuléruntque eam de domo Abínadab, qui erat in Gábaa; Oza autem et Ahío fílii Abínadab, minabant plaustrum novum.

[Responsory1]
@Tempora/Pent01-1:Responsory1

[Lectio2]
!2 Sam 6:4-7
4 Cumque tulisset eam de domo Abínadab, qui erat in Gábaa custodiens arcam Dei, Ahío præcedebat arcam. 
5 David autem et omnis Israël ludébant coram Dómino in ómnibus lignis fabrefáctis, et cítharis et lyris et tympanis et sistris et cymbalis.
6 Postquam autem venérunt ad áream Nachon, extendit Oza manum ad arcam Dei et tenuit eam, quóniam calcitrabant boves et declinavérunt eam. 
7 Iratusque est indignatióne Dóminus contra Ozam, et percussit eum super temeritate: qui mortuus est ibi juxta arcam Dei.

[Responsory2]
@Tempora/Pent01-1:Responsory2

[Lectio3]
!2 Sam 6:8-12
8 Contristátus est autem David eo quod percussisset Dóminus Ozam; et vocatum est nomen loci illius: Percussio Ozæ, usque in diem hanc.
9 Et extimuit David Dóminum in die illa, dicens: Quomodo ingrediétur ad me arca Domini?
10 Et noluit divertere ad se arcam Dómini in civitátem David; sed divertit eam in domum Obédedom Gethæi.
11 Et habitávit arca Dómini in domo Obédedom Gethæi tribus mensibus, et benedixit Dóminus Obédedom et omnem domum ejus.
12 Nuntiatumque est regi David quod benedixisset Dóminus Obédedom, et ómnia ejus, propter arcam Dei. Abiit ergo David et adduxit arcam Dei de domo Obédedom in civitátem David cum gaudio.

[Responsory3]
@Tempora/Pent01-1:Responsory3
