[Lectio1]
De libro secúndo Machabæórum
!2 Mac 9:1-4
1 Eodem témpore, Antíochus inhoneste revertebátur de Pérside. 
2 Intraverat enim in eam quæ dícitur Persépolis, et tantávit exspóliare templum, et civitátem opprímere: sed, multitúdine ad arma concurrente, in fugam versi sunt, et ita cóntigit ut Antíochus post fugam turpiter redíret. 
3 Et, cum venísset circa Ecbátanam, recognóvit quæ erga Nicánorem et Timótheum gesta sunt.
4 Elátus autem in ira, arbitrabátur se injúriam illórum qui se fugaverant posse in Judæos retorquére: ideoque jussit agitari currum suum sine intermissióne agens iter, cælésti eum judício perurgente, eo quod ita superbe locútus est, se venturum Jerosolymam et congeriem sepulcri Judæórum eam facturum.

[Responsory1]
@Tempora/101-0:Responsory1

[Lectio2]
!2 Mac 9:5-7
5 Sed qui univérsa cónspicit Dóminus Deus Israël, percússit eum insanábili et invisibili plaga. Ut enim finívit hunc ipsum sermónem, apprehéndit eum dolor dirus viscerum, et amára internórum torménta;
6 et quidem satis juste, quippe qui multis et novis cruciátibus aliórum tórserat víscera, licet ille nullo modo a sua malítia cessaret. 
7 Super hoc autem supérbia repletus, ignem spirans animo in Judæos et præcípiens accelerari negotium, cóntigit illum ímpetu euntem de curru cádere, et gravi corporis collisióne membra vexari.

[Responsory2]
@Tempora/101-0:Responsory2

[Lectio3]
!2 Mac 9:8-10
8 Isque, qui sibi videbátur étiam fluctibus maris imperare, supra humanum modum supérbia repletus, et móntium altitúdines in statera appendere, nunc humiliátus ad terram in gestatorio portabátur, manifestam Dei virtútem in semetípso contestans;
9 ita ut de corpore ímpii vermes scaturirent, ac viventis in dolóribus carnes ejus efflúerent, odore étiam illíus et fœtóre exercitus gravarétur. 
10 Et qui paulo ante sidera cæli contíngere se arbitrabátur, eum nemo póterat propter intolerántiam fœtoris portare.

[Responsory3]
@Tempora/101-0:Responsory3
