[Rank]
Feria V infra Hebdomadam IV Adventus;;Feria major;;2

[Rule]
Oratio Dominica

[Lectio1]
De Isaía Prophéta
!Isa 64:1-4
1 Utinam dirúmperes cælos, et descénderes: a fácie tua montes deflúerent. 
2 Sicut exústio ignis tabéscerent, aquæ ardérent igni, ut notum fíeret nomen tuum inimícis tuis: a fácie tua gentes turbaréntur. 
3 Cum féceris mirabília, non sustinébimus: descendísti, et a fácie tua montes defluxérunt. 
4 A sǽculo non audiérunt, neque áuribus percepérunt: óculus non vidit, Deus absque te, quæ præparásti exspectántibus te.

[Responsory1]
@Tempora/Adv4-0:Responsory1

[Lectio2]
!Isa 64:5-7
5 Occurrísti lætánti, et faciénti justítiam: in viis tuis recordabúntur tui: ecce tu irátus es, et peccávimus: in ipsis fúimus semper, et salvábimur. 
6 Et facti sumus ut immúndus omnes nos, et quasi pannus menstruátæ univérsæ justítiæ nostræ: et cecídimus quasi fólium univérsi, et iniquitátes nostræ quasi ventus abstulérunt nos. 
7 Non est qui ínvocet nomen tuum: qui consúrgat, et téneat te: abscondísti fáciem tuam a nobis, et allisísti nos in manu iniquitátis nostræ.

[Responsory2]
@Tempora/Adv4-0:Responsory2

[Lectio3]
!Isa 64:8-11
8 Et nunc, Dómine, pater noster es tu, nos vero lutum: et fictor noster tu, et ópera mánuum tuárum omnes nos. 
9 Ne irascáris, Dómine, satis, et ne ultra memíneris iniquitátis nostræ: ecce réspice, pópulus tuus omnes nos. 
10 Cívitas sancti tui facta est desérta, Sion desérta facta est, Jerúsalem desoláta est. 
11 Domus sanctificatiónis nostræ, et glóriæ nostræ, ubi laudavérunt te patres nostri, facta est in exustiónem ignis, et ómnia desiderabília nostra versa sunt in ruínas.

[Responsory3]
@Tempora/Adv4-0:Responsory3

[Ant 2]
Consolámini, consolámini, * pópule meus, dicit Dóminus Deus vester.
