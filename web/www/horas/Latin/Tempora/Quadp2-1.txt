[Rank]
Feria II infra Hebdomadam Sexagesimæ;;Feria;;1

[Rule]
Oratio Dominica

[Lectio1]
De libro Genesis
!Gen 7:1-4
1 Dixitque Dominus ad eum: Ingredere tu et omnis domus tua in arcam: te enim vidi justum coram me in generatione hac.
2 Ex omnibus animantibus mundis tolle septena et septena, masculum et feminam: de animantibus vero immundis duo et duo, masculum et feminam.
3 Sed et de volatilibus cæli septena et septena, masculum et feminam: ut salvetur semen super faciem universæ terræ.
4 Adhuc enim, et post dies septem ego pluam super terram quadraginta diebus et quadraginta noctibus: et delebo omnem substantiam, quam feci, de superficie terræ.

[Responsory1]
R. In articulo diei illius ingressus est Noë in arcam, et filii ejus,
* Uxor illius, et uxores filiorum ejus.
V. Deleta sunt universa de terra, remansit autem solus Noë, et qui cum eo erant in arca.
R. Uxor illius, et uxores filiorum ejus.

[Lectio2]
!Gen 7:5; 7:10-12
5 Fecit ergo Noë omnia quæ mandaverat ei Dominus.
10 Cumque transissent septem dies, aquæ diluvii inundaverunt super terram.
11 Anno sexcentesimo vitæ Noë, mense secundo, septimodecimo die mensis, rupti sunt omnes fontes abyssi magnæ, et cataractæ cæli apertæ sunt:
12 et facta est pluvia super terram quadraginta diebus et quadraginta noctibus.

[Responsory2]
R. Recordatus Dominus Noë, adduxit spiritum super terram, et imminutæ sunt aquæ:
* Et prohibitæ sunt pluviæ de cælis.
V. Reversæque sunt aquæ de terra euntes et redeuntes, et cœperunt minui post centum quinquaginta dies.
R. Et prohibitæ sunt pluviæ de cælis.

[Lectio3]
!Gen 7:13-14; 7:17
13 In articulo diei illius ingressus est Noë, et Sem, et Cham, et Japheth filii ejus; uxor illius, et tres uxores filiorum ejus cum eis in arcam:
14 ipsi et omne animal secundum genus suum, universaque jumenta in genere suo, et omne quod movetur super terram in genere suo, cunctumque volatile secundum genus suum.
17 Factumque est diluvium quadraginta diebus super terram: et multiplicatæ sunt aquæ, et elevaverunt arcam in sublime a terra.

[Responsory3]
@Tempora/Quadp2-0:Responsory3

[Ant 3]
Si culmen * veri honoris quæritis, ad illam cælestem patriam quantacius properate.
