[Rank]
Feria Quarta Quattuor Temporum Pentecostes;;Semiduplex I classis;;6;;ex Pasc7-0

[Rank1960]
Feria Quarta Quattuor Temporum Pentecostes;;Semiduplex I classis;;6;;ex Pasc7-0

[RankNewcal]
Feria IV post Pentecostes;;Feria;;1;;

[Rule]
ex Pasc7-0;
1 nocturn;
Psalmi Dominica;
Antiphonas horas
Hymnus Tertia
Feria Te Deum
no93

[Ant Matutinum]
Factus est * repénte de cælo sonus adveniéntis spíritus vehementis, allelúja, allelúja.;;47
Confírma hoc, Deus, * quod operátus es in nobis: a templo sancto tuo, quod est in Jerusalem, allelúja, allelúja.;;67
Emítte Spíritum tuum, * et creabúntur: et renovábis fáciem terræ, allelúja, allelúja.;;103
V. Repléti sunt omnes Spíritu Sancto, allelúja.
R. Et cœpérunt loqui, allelúja.

[Lectio1]
Léctio sancti Evangélii secúndum Joánnem.
!Joannes 6:44-52
In illo témpore: Dixit Jesus turbis Judæórum: Nemo potest veníre ad me, nisi Pater, qui misit me, tráxerit eum. Et réliqua.
_
Homilía sancti Augustini Epíscopi.
!Tract 26 in Joann post init
Noli cogitare te invitum trahi: trahitur animus et amore. Nec timere debemus, ne ab homínibus, qui verba perpendunt, et a rebus maxime divinis intelligéndis longe remoti sunt, in hoc Scripturárum sanctárum evangelico verbo fórsitan reprehendámur, et dicátur nobis: Quómodo voluntáte credo, si trahor? Ego dico: Parum est voluntáte: etiam voluptate traheris. Quid est, trahi voluptate? Delectáre in Dómino: et dabit tibi petitiónes cordis tui. Est quædam voluptas cordis, cui panis dulcis est ille cæléstis. Porro si poétæ dicere licuit: Trahit sua quemque voluptas: non necessitas, sed voluptas; non obligátio, sed delectátio: quanto fortius nos dicere debemus, trahi hóminem ad Christum, qui delectátur veritáte, delectátur beatitúdine, delectátur justítia, delectátur sempiterna vita, quod totum Christus est? An vero habent corporis sensus voluptates suas, et animus deséritur a voluptátibus suis? Si animus non habet voluptates suas, unde dícitur: Fílii autem hóminum sub tégmine alárum tuárum sperábunt: inebriabúntur ab ubertáte domus tuæ, et torrénte voluptátis tuæ potábis eos. Quóniam apud te est fons vitæ: et in lúmine tuo vidébimus lumen.

[Responsory1]
R. Disciplínam et sapiéntiam docuit eos Dóminus, allelúja: firmávit in illis grátiam Spíritus sui, 
* Et intelléctu implévit corda eórum, allelúja.
V. Repentino namque sónitu Spíritus Sanctus super eos venit.
R. Et intelléctu implévit corda eórum, allelúja.

[Lectio2]
Da amántem, et sentit quod dico: da desiderántem, da esuriéntem, da in ista solitúdine peregrinántem, atque sitiéntem, et fontem ætérnæ pátriæ suspirántem: da talem, et scit quid dicam. Si autem frigido loquor, nescit, quid loquor. Tales erant isti, qui invicem murmurábant. Pater, inquit, quem traxerit, venit ad me. Quid est autem, Pater quem traxerit, cum ipse Christus trahat? Quare vóluit dicere, Pater quem traxerit? Si trahéndi sumus, ab illo trahamur, cui dicit quædam, quæ díligit: Post odórem unguentórum tuórum curremus. Sed quid intelligi vóluit, advertámus fratres, et, quantum possumus, capiamus. Trahit Pater ad Fílium eos, qui proptérea credunt in Fílium, quia eum cógitant Patrem habere Deum. Deus enim Pater æqualem sibi génuit Fílium; et qui cogitat, atque in fide sua sentit et ruminat, æqualem esse Patri eum, in quem credit, ipsum trahit Pater ad Fílium.

[Responsory2]
R. Ite in univérsum orbem, et prædicate Evangélium, allelúja: 
* Qui crediderit et baptizátus fúerit, salvus erit, allelúja, allelúja, allelúja.
V. In nómine meo dæmónia ejícient, linguis loquéntur novis, serpéntes tollent.
R. Qui crediderit et baptizátus fúerit, salvus erit, allelúja, allelúja, allelúja.
&Gloria
R. Qui crediderit et baptizátus fúerit, salvus erit, allelúja, allelúja, allelúja.

[Lectio3]
Arius credidit creaturam, non eum traxit Pater; quia non consíderat Patrem, qui Fílium non credit æqualem. Quid dicis, O Ari? quid dicis, hæretice? quid loquéris? Quid est Christus? Non, inquit, Deus verus, sed quem fecit Deus verus. Non te traxit Pater; non enim intellixísti Patrem, cujus Fílium negas. Aliud cogitas, non est ipse Fílius: nec a Patre traheris, nec ad Fílium traheris. Aliud est enim Fílius, aliud quod tu dicis. Photínus dicit: Homo solum est Christus, non est et Deus. Qui sic credit, non Pater eum traxit. Quem traxit Pater? Illum qui dicit: Tu es Christus Fílius Dei vivi. Ramum víridem osténdis ovi, et trahis illam. Nuces púero demonstrántur, et trahitur: et quod currit, trahitur, amando trahitur, sine læsióne corporis trahitur, cordis vinculo trahitur. Si ergo ista, quæ inter delicias et voluptates terrenas revelántur amántibus, trahunt, quóniam verum est, Trahit sua quemque voluptas; non trahit revelátus Christus a Patre? Quid enim fortius desíderat anima, quam veritátem?
&teDeum

[Ant 2]
Ego sum panis vivus, * dicit Dóminus, qui de cælo descéndi, allelúja, allelúja.

[Oratio]
Mentes nostras, quǽsumus, Dómine, Paráclitus, qui a te procédit, illúminet: et~
indúcat in omnem, sicut tuus promísit Fílius, veritátem:
$Qui tecum eiusdem

[Ant 3]
Ego sum panis vivus, * dicit Dóminus, qui de cælo descéndi: si quis manducaverit ex hoc pane, vivet in ætérnum: et panis, quem ego dabo, caro mea est pro mundi vita, allelúja.
