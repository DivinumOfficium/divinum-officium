[Lectio1]
De libro secúndo Machabæórum
!2 Mac 5:1-4
1 Eodem témpore Antíochus secundam profectiónem parávit in Ægyptum. 
2 Cóntigit autem per universam Jerosolymórum civitátem videri diébus quadragínta per áëra équites discurréntes, auratas stolas habéntes et hastis, quasi cohortes, armatos:
3 et cursus equorum per ordines digestos, et congressiónes fíeri cóminus, et scutórum motus, et galeatórum multitúdinem gládiis districtis, et telórum jactus, et aureórum armórum splendórem, omnisque generis loricárum.
4 Quapropter omnes rogábant in bonum monstra converti.

[Responsory1]
@Tempora/101-0:Responsory4

[Lectio2]
!2 Mac 5:5-7
5 Sed, cum falsus rumor exísset, tamquam vita excessísset Antíochus, assumptis Jason non minus mille viris, repénte aggréssus est civitátem: et, civibus ad murum convolántibus, ad ultimum apprehensa civitáte, Meneláus fugit in arcem. 
6 Jason vero non parcebat in cæde civibus suis, nec cogitábat prosperitátem advérsum cognatos malum esse maximum, árbitrans hostium et non civium se trophæa capturum. 
7 Et principátum quidem non obtinuit, finem vero insidiárum suárum confusiónem accépit, et prófugus íterum ábiit in Ammaníten.

[Responsory2]
@Tempora/101-0:Responsory5

[Lectio3]
!2 Mac 5:8-10
8 Ad ultimum, in éxitium sui conclusus ab Areta Arabum tyranno, fúgiens de civitáte in civitátem, ómnibus ódiósus, ut réfuga legum et exsecrábilis, ut pátriæ et civium hostis, in Ægyptum extrusus est:
9 et qui multos de pátria sua expulerat, péregre périit, Lacedæmonas profectus, quasi pro cognatióne ibi refúgium habitúrus; 
10 et qui insepúltos multos abjécerat, ipse et illamentátus et insepúltus abjícitur, sepultúra neque peregrina usus, neque pátrio sepúlcro participans.

[Responsory3]
@Tempora/101-0:Responsory6
