[Lectio1]
De Ezechiéle Prophéta
!Ezek 40:1-2
1 In vigesimo quinto anno transmigratiónis nostræ, in exordio anni, décima mensis, quartodecimo anno postquam percussa est cívitas, in ipsa hac die, facta est super me manus Dómini, et adduxit me illuc.
2 In visiónibus Dei adduxit me in terram Israël, et dimísit me super montem excélsum nimis, super quem erat quasi ædifícium civitátis vergentis ad Austrum, et introduxit me illuc.

[Responsory1]
@Tempora/111-3:Responsory1

[Lectio2]
!Ezek 40:3-4
3 Et ecce vir, cujus erat spécies quasi spécies aëris, et funículus líneus in manu ejus, et cálámus mensuræ in manu ejus, stábat autem in porta,
4 et locútus est ad me idem vir: Fili hóminis, vide óculis tuis, et áuribus tuis audi, et pone cor tuum in ómnia quæ ego osténdam tibi, quia ut ostendántur tibi adductus es huc, annúntia ómnia quæ tu vides domui Israël.

[Responsory2]
@Tempora/111-1:Responsory2

[Lectio3]
!Ezek 40:5-6
5 Et ecce murus forínsecus in circúitu domus úndique: et in manu viri cálámus mensuræ sex cubitórum et palmo; et ménsus est latitúdinem ædificii cálamo uno, altitúdinem quoque cálamo uno. 
6 Et venit ad portam quæ respíciebat viam Orientalem, et ascéndit per gradus ejus: et ménsus est limen portæ cálamo uno latitúdinem, id est, limen unum cálamo uno in latitúdine. 

[Responsory3]
@Tempora/111-1:Responsory3
