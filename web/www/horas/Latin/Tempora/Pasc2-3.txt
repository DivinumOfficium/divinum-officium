[Rank]
Patrocinii St. Joseph Confessoris Sponsi B.M.V. Confessoris;;Duplex I classis;;6;;

[Rule]
proper
Psalmi Dominica
Antiphonas horas
9 lectiones;
Psalm5 Vespera=116

[Ant Vespera]
Jacob autem * genuit Joseph virum Mariae, de qua natus est Jesus, qui vocatur Christus, alleluia
Missus est * Angelus Gabriel a Deo in civitatem Galilaeae, cui nomen Nazareth, ad Virginem desponsatam viro, cui nomen erat Joseph, alleluia.
Ascendit autem * Joseph a Galilaea de civitate Nazareth, in Judaeam in civitatem David, quae vocatur Bethlehem, alleluia.
Et venerunt festinantes, * et invenerunt Mariam, et Joseph, et infantem positum in praesepio alleluia.
Et ipse Jesus * erat incipiens quasi annorum triginta, ut putabatur filius Joseph, alleluia.

[Capitulum Vespera]
!Gen 49:26
v. Benedictiones patris tui confortatae sunt benedictionibus patrum ejus: donec veniret desiderium collium aeternorum: fiant in capite Joseph, et in vertice Nazaraei inter fratres suos.
$Deo gratias

[Hymnus Vespera]
v. Te, Joseph, celebrent agmina caelitum
Te cuncti resonent christiadum chori
Qui clarus meritis, junctus es inclytae
Casto foedere Virgini.
_
Almo cum tumidam germine conjugem
Admirans, dubio tangeris anxius,
Afflatu superi flaminis angelus
Conceptum puerum docet.
_
Tu natum Dominum stringis ad exteras,
Aegypti profugum tu sequeris plagas:
Amissum Solymis quaeris et invenis,
Miscens gaudia fletibus.
_
Post mortem reliquos sors pia consecrat,
Palmamque emeritos gloria suscipit:
Tu vivens, superis par, frueris Deo,
Mira sorte beatior.
_
Nobis summa Trias parce precantibus:
Da Joseph meritis sidera scandere,
Ut tandem liceat nos tibi perpetim,
Gratum promere canticum. Amen.

[Versum 1]
V. Constituit eum dominum domus suae, alleluia.
R. Et principem omnis possessionis suae, alleluia.

[Ant 1]
Cum esset desponsata * Mater Jesu Maria Joseph, antequam convenirent, inventa est in utero habens de Spiritu Sancto, alleluia.

[Oratio]
Deus, qui ineffabili providentia beatum Joseph sanctissimae Genitricis tuae sponsum eligere dignatus es: praesta, quaesumus; ut quem protectorem veneramur in terris, intercessorem habere mereamur in caelis:
$Qui vivis

[Invit]
Laudemus Deum nostrum * In veneratione beati Joseph, protectoris nostri, alleluia.

[Hymnus Matutinum]
@Tempora/Pasc2-3:Hymnus Vespera

[Ant Matutinum]
Angelus Domini apparuit in somnis Joseph, dicens: Surge, et accipe puerum et matrem ejus, et fuge in Aegyptum, et esto ibi usque dum dicam tibi, alleluia;;1
;;2
;;3
V. Confitebor nomini tuo, alleluia.
R. Quoniam adjutor et protector factus es mihi, alleluia.
Angelus Domini apparuit in somnis Joseph, dicens: Surge, et accipe puerum et matrem ejus, vade in terram Israël: defuncti sunt enim qui quaerebant animam pueri, alleluia;;4
;;5
;;6
V. Respice de caelo, et vide, et visita vineam istam, alleluia.
R. Et perfice eam, alleluia.
Consurgens Joseph accepit puerum et matrem ejus, et venit in terram Israël: et habitavit in civitate quae vocatur Nazareth, alleluia;;14
;;20
;;23
V. Invocavi Dominum, Patrem Domini mei, alleluia.
R. Ut non derelinquat me in die tribulationis, alleluia.

[Lectio1]
De libro Genesis.
!Gen 39:1-6
1 Igitur Joseph ductus est in Ægyptum, emitque eum Putiphar eunuchus Pharaonis, princeps exercitus, vir aegyptius, de manu Ismaëlitarum, a quibus perductus erat.
2 Fuitque Dominus cum eo, et erat vir in cunctis prospere agens: habitavitque in domo domini sui,
3 qui optime noverat Dominum esse cum eo, et omnia, quae gerebat, ab eo dirigi in manu illius.
4 Invenitque Joseph gratiam coram domino suo, et ministrabat ei: a quo praepositus omnibus gubernabat creditam sibi domum, et universa quae ei tradita fuerant:
5 benedixitque Dominus domui Ægyptii propter Joseph, et multiplicavit tam in aedibus quam in agris cunctam ejus substantiam:
6 nec quidquam aliud noverat, nisi panem quo vescebatur. Erat autem Joseph pulchra facie, et decorus aspectu.

[Responsory1]
R. Clamavit populus ad regem, alimenta petens:
* Quibus ille respondit: Ite ad Joseph, alleluia.
V. Salus nostra in manu tua est: respice nos tantum, et laeti serviemus regi.
R. Quibus ille respondit: Ite ad Joseph, alleluia.

[Lectio2]
!Gen 41:37-43
37 Placuit Pharaoni consilium et cunctis ministris ejus:
38 locutusque est ad eos: Num invenire poterimus talem virum, qui spiritu Dei plenus sit?
39 Dixit ergo ad Joseph: Quia ostendit tibi Deus omnia quae locutus es, numquid sapientiorem et consimilem tui invenire potero?
40 Tu eris super domum meam, et ad tui oris imperium cunctus populus obediet: uno tantum regni solio te praecedam.
41 Dixitque rursus Pharao ad Joseph: Ecce, constitui te super universam terram Ægypti.
42 Tulitque annulum de manu sua, et dedit eum in manu ejus: vestivitque eum stola byssina, et collo torquem auream circumposuit.
43 Fecitque eum ascendere super currum suum secundum, clamante praecone, ut omnes coram eo genu flecterent, et praepositum esse scirent universae terrae Ægypti.

[Responsory2]
R. Fecit me Deus quasi patrem regis, et dominum universae domus ejus:
* Exaltavit me, ut salvos faceret multos populos, alleluia.
V. Venite ad me, et ego dabo vobis omnia bona Aegypti, ut comedatis medullam terrae.
R. Exaltavit me, ut salvos faceret multos populos, alleluia.

[Lectio3]
!Gen 41:44-49
44 Dixit quoque rex ad Joseph: Ego sum Pharao: absque tuo imperio non movebit quisquam manum aut pedem in omni terra Ægypti.
45 Vertitque nomen ejus, et vocavit eum, lingua aegyptiaca, Salvatorem mundi. Deditque illi uxorem Aseneth filiam Putiphare sacerdotis Heliopoleos. Egressus est itaque Joseph ad terram Ægypti
46 (triginta autem annorum erat quando stetit in conspectu regis Pharaonis), et circuivit omnes regiones Ægypti.
47 Venitque fertilitas septem annorum: et in manipulos redactae segetes congregatae sunt in horrea Ægypti.
48 Omnis etiam frugum abundantia in singulis urbibus condita est.
49 Tantaque fuit abundantia tritici, ut arenae maris coaequaretur, et copia mensuram excederet.

[Responsory3]
R. Jam Isetus moriar, quia vidi faciem tuam, et superstitem te relinquo. Non sum fraudatus aspectu tuo:
* Insuper ostendit mihi Dominus semen tuum, alleluia.
V. Qui pascit me ab adolescentia mea, benedicat pueris istis, et invocetur super eos nomen meum.
R. Insuper ostendit mihi Dominus semen tuum, alleluia.
&Gloria
R. Insuper ostendit mihi Dominus semen tuum, alleluia.

[Lectio4]
Sermo sancti Bernardini Senensis.
!Serm. 1. de S. Joseph.
Omnium singularium gratiarum alicui rationabili creaturae communicatarum generalis regula est, quod, quandocumque divina gratia eligit aliquem ad aliquam gratiam singularem, seu ad aliquem sublimem statum, omnia charismata donet, quae illi personae sic electae, et ejus officio necessaria sunt, atque illam copiose decorant. Quod maxime verificatum est in sancto Joseph, putativo patre Domini nostri Jesu Christi, et vero sponso Reginae mundi et Dominae Angelorum, qui ab aeterno Patre electus est fidelis nutritius, atque custos principalium thesaurorum suorum, scilicet Filii ejus et sponsae suae: quod officium fidelissime prosecutus est. Cui propterea Dominus ait: Serve bone et fidelis, intra in gaudium Domini tui.

[Responsory4]
R. Dedisti mihi protectionem salutis tuae, et dextera tua suscepit me:
* Protector meus, et cornu salutis meae, et susceptor meus, alleluia.
V. Ego protector tuus sum, et merces tua magna nimis.
R. Protector meus, et cornu salutis meae, et susceptor meus, alleluia.

[Lectio5]
Si compares eum ad totam Ecclesiam Christi, nonne iste est homo electus et specialis, per quem et sub quo Christus est ordinate et honeste introductus in mundum? Si ergo Virgini Matri tota Ecclesia sancta debitrix est, quia per eam Christum suscipere digna facta est: sic profecto post eam huic debet gratiam et reverentiam singularem. Ipse enim est clavis veteris testamenti, in qua patriarchalis et prophetalis dignitas promissum consequitur fructum. Porro hic est solus, qui corporaliter possedit, quod eis divina dignatio repromisit. Merito igitur figuratur per illum patriarcham Joseph, qui populis frumenta servavit. Sed et hic illum praecellit, quia non solum Aegyptiis panem corporalis vitae, sed omnibus electis panem de caelo, qui caelestem vitam tribuit, cum multa solertia enutrivit.

[Responsory5]
R. Statuet filios suos sub tegmine illius, et sub ramis ejus morabitur: protegetur sub tegmine illius a fervore:
* Et in gloria ejus requiescet, alleluia.
V. Sperate in eo, omnis congregatio populi: effundite coram illo corda vestra.
R. Et in gloria ejus requiescet, alleluia.

[Lectio6]
Profecto dubitandum non est, quod Christus familiaritatem, reverentiam, atque sublimissimam dignitatem, quam illi exhibuit, dum ageret in humanis, tamquam filius patri suo, in caelis utique non negavit, quin potius complevit et consummavit. Unde non immerito in verbo proposito a Domino subinfertur: Intra in gaudium Domini tui. Unde, licet gaudium aeternae beatitudinis in cor hominis intret, maluit tamen Dominus ei dicere: Intra in gaudium: ut mystice innuatur, quod gaudium illud non solum in eo sit intra, sed undique illum circumdans et absorbens, et ipsum velut abyssus infinita submergens. Memento igitur nostri, beate Joseph, et tuae orationis suffragio apud tuum putativum Filium intercede: sed et beatissimam Virginem sponsam tuam nobis propitiam redde, quae Mater est ejus, qui cum Patre et Spiritu Sancto vivit et regnat per infinita saecula saeculorum. Amen.

[Responsory6]
R. Si consistant adversum me castra, non timebit cor meum:
* Si exsurgat adversum me praelium, in hoc ego sperabo, alleluia.
V. In te cantatio mea semper, quoniam tu adjutor fortis.
R. Si exsurgat adversum me praelium, in hoc ego sperabo, alleluia.
&Gloria
R. Si exsurgat adversum me praelium, in hoc ego sperabo, alleluia.

[Lectio7]
Lectio sancti Evangelii secundum Lucam.
!Luke 3:21-23
In illo tempore: Factum est autem, cum baptizaretur omnis populus, et Jesu baptizato, et orante, apertum est caelum. Et reliqua.
_
Homilia sancti Augustini Episcopi.
!Lib. 2. de Consensu Evang.
Manifestum est illud quod ait: Ut putabatur filius Joseph: propter illos dixisse, qui eum ex Joseph, sicut alii homines nascuntur, natum arbitrantur. Quos autem movet quod alios progenitores Matthaeus enumerat, descendens a David usque ad Joseph, alios autem Lucas ascendens a Joseph usque ad David, facile est ut advertant, duos patres habere potuisse Joseph: unum a quo genitus, alterum a quo fuerit adoptatus. Antiqua est enim consuetudo adoptandi etiam in illo populo Dei, ut sibi filios facerent, quos non ipsi genuissent. Unde intelligitur Lucas patrem Joseph, non a quo genitus, sed a quo fuerat adoptatus, suscepisse in Evangelio suo cujus progenitores sursum versus commemorat, donec exiret ad David.

[Responsory7]
R. Joseph fili David, noli timere accipere Mariam conjugem tuam; quod enim in ea natum est, de Spiritu Sancto est: pariet autem filium,
* Et vocabis nomen ejus Jesum, alleluia
V. Ipse enim salvum faciet populum suum a peccatis eorum.
R. Et vocabis nomen ejus Jesum, alleluia

[Lectio8]
Cum enim necesse sit, utroque Evangelista vera narrante, et Matthaeo scilicet et Luca, ut unus eorum ejus patris originem teneret, qui genuerat; alter ejus qui adoptaverat Joseph: quem probabilius intelligimus adoptantis originem tenuisse quam eum, qui noluit Joseph genitum dicere ab illo cujus eum filium esse narrabat? Matthaeus autem dicens: Abraham genuit Isaac, Isaac genuit Jacob, atque ita in hoc verbo, quod est, genuit, perseverans, donec in ultimo diceret, Jacob autem genuit Joseph, satis expressit ad eum patrem se perduxisse originem generantium, a quo Joseph non adoptatus, sed genitus erat.

[Responsory8]
R. Surge, et accipe puerum et matrem ejus, et fuge in Aegyptum:
* Et esto ibi usque dum dicam tibi, alleluia.
V. Ut adimpleretur quod dictum est a Domino per Prophetam dicentem: Ex Aegypto vocavi filium meum.
R. Et esto ibi usque dum dicam tibi, alleluia.
&Gloria
R. Et esto ibi usque dum dicam tibi, alleluia.

[Lectio9]
Quamquam si etiam Lucas genitum diceret Joseph ab Heli, nec sic nos hoc verbum perturbare deberet, ut aliud crederemus, quam ab uno Evangelista gignentem, ab altero adoptantem patrem fuisse commemoratum. Neque enim absurde quisque dicitur non carne, sed caritate genuisse quem filium sibi adoptaverit At vero etiam nos quibus dedit Deus potestatem filios ejus fieri, de natura atque substantia sua non nos genuit, sicut unicum Filium, sed utique dilectione adoptavit.
&teDeum

[Ant Laudes]
Jacob autem * genuit Joseph virum Mariae, de qua natus est Jesus, qui vocatur Christus, alleluia
Missus est * Angelus Gabriel a Deo in civitatem Galilaeae, cui nomen Nazareth, ad Virginem desponsatam viro, cui nomen erat Joseph, alleluia.
Ascendit autem * Joseph a Galilaea de civitate Nazareth, in Judaeam in civitatem David, quae vocatur Bethlehem, alleluia.
Et venerunt festinantes, * et invenerunt Mariam, et Joseph, et infantem positum in praesepio alleluia.
Et ipse Jesus * erat incipiens quasi annorum triginta, ut putabatur filius Joseph, alleluia.

[Capitulum Laudes]
!Gen 49:26
v. Benedictiones patris tui confortatae sunt benedictionibus patrum ejus: donec veniret desiderium collium aeternorum: fiant in capite Joseph, et in vertice Nazaraei inter fratres suos.
$Deo gratias

[Hymnus Laudes]
v. Caelitum Joseph decus, atque nostrae
Certa spes vitae, columenque mundi,
Quas tibi laeti canimus, benignus
Suscipe laudes.
_
Te sator rerum statuit pudicae
Virginis sponsum, voluitque Verbi
Te patrem dici, dedit et ministrum
Esse salutis.
_
Tu Redemptorem stabulo jacentem,
Quem chorus vatum cecinit futurum,
Aspicis gaudens, humilisque natum
Numen adoras.
_
Rex Deus regum, Dominator orbis,
Cujus ad nutum tremit inferorum
Turba, cui pronus famulatur aether,
Se tibi subdit.
_
Laus sit excelsae Triadi perennis,
Quae tibi praebens superos honores,
Det tuis nobis meritis beatae
Gaudia vitae.
Amen.

[Versum 2]
V. Dedisti mihi protectionem salutis tuae, alleluia.
R. Et dextera tua suscepit me, alleluia.

[Ant 2]
Joseph fili David * noli timere accipere Mariam conjugem tuam: quod enim in ea natum est, de Spiritu Sancto est, alleluia.

[Lectio Prima]
!Gen 49:22
Filius accrescens Joseph, filius accrescens, et decorus aspectu: filise discurrerunt super murum.

[Capitulum Tertia]
!Gen 49:26
v. Benedictiones patris tui confortatae sunt benedictionibus patrum ejus: donec veniret desiderium collium aeternorum: fiant in capite Joseph, et in vertice Nazaraei inter fratres suos.
$Deo gratias

[Responsory Tertia]
R.br. Constituit eum dominum domus suae, * Alleluia, alleluia.
R. Constituit eum dominum domus suae, * Alleluia, alleluia.
V. Et principem omnis possessionis suae.
R. Alleluia, alleluia.
&Gloria
R. Constituit eum dominum domus suae, * Alleluia, alleluia.
_
V. Confitebor nomini tuo, alleluia.
R. Quoniam adjutor et protector factus es mihi, alleluia.

[Capitulum Sexta]
!Gen 49:25
v. Deus patris tui erit adjutor tuus, et Omnipotens benedicet tibi benedictionibus caeli desuper.
$Deo gratias

[Responsory Sexta]
R.br. Confitebor nomini tuo, * Alleluia, alleluia
R. Confitebor nomini tuo, * Alleluia, alleluia
V. Quoniam adjutor et protector factus es mihi.
R. Alleluia, alleluia.
&Gloria
R. Confitebor nomini tuo, * Alleluia, alleluia
_
V. Justus germinabit sicut lilium, alleluia.
R. Et florebit in aeternum ante Dominum, alleluia.

[Capitulum Nona]
!Gen 49:22
v. Filius accrescens Joseph, filius accrescens, et decorus aspectu: filise discurrerunt super murum.
$Deo gratias

[Responsory Nona]
R.br. Justus germinabit sicut lilium, * Alleluia, alleluia.
R. Justus germinabit sicut lilium, * Alleluia, alleluia.
V. Et florebit in aeternum ante Dominum.
R. Alleluia, alleluia.
&Gloria
R. Justus germinabit sicut lilium, * Alleluia, alleluia.
_
V. Plantatus in domo Domini, alleluia.
R. In atrus domus Dei nostri, alleluia.

[Versum 3]
V. Sub umbra illius, quem desideraveram, sedi, alleluia.
R. Et fructus ejus dulcis gutturi meo, alleluia.

[Ant 3]
Fili * quid fecisti nobis sic? Ecce pater tuus et ego dolentes quaerebamus te, alleluia
