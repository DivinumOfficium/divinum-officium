[Rank]
Feria Quarta Quattuor Temporum Quadragesimæ;;Feria major;;2

[Rank1960]
Feria Quarta Quattuor Temporum Quadragesimæ;;Feria major;;3

[RankNewcal]
Feria IV. infra Hebdomadam I in Quadragesima;;Feria major;;2

[Rule]

[Lectio1]
Lectio sancti Evangelii secundum Matthæum.
!Matt 12:38-50
In illo tempore: Responderunt Jesu quidam de scribis et pharisæis, dicentes: Magister, volumus a te signum videre. Et reliqua.
_
Homilia sancti Ambrosii Episcopi.
!Lib. 7. in Lucæ cap. 11
Judæorum plebe damnata, Ecclesiæ mysterium evidenter exprimitur, quæ in Ninivitis per pœnitentiam, et in regina Austri per studium percipiendæ sapientiæ, de totius orbis finibus congregatur, ut pacifici Salomonis verba cognoscat. Regina plane, cujus regnum est indivisum, de diversis et distantibus populis in unum corpus assurgens.

[Responsory1]
@Tempora/Quad1-0:Responsory7

[Lectio2]
Itaque Sacramentum illud magnum est de Christo, et Ecclesia. Sed tamen hoc majus est, quia illud in figura ante præcessit, nunc autem plenum in veritate mysterium est. Illic enim Salomon typus, hic autem Christus in suo corpore est. Ex duobus igitur constat Ecclesia: ut aut peccare nesciat, aut peccare desinat. Pœnitentia enim delictum abolet, sapientia cavet.

[Responsory2]
@Tempora/Quad1-0:Responsory8

[Lectio3]
Ceterum Jonæ signum, ut typus Dominicæ passionis, ita etiam gravium, quæ Judæi commiserint, testificatio peccatorum est. Simul advertere licet et majestatis oraculum, et pietatis indicium. Namque Ninivitarum exemplo et denuntiatur supplicium, et remedium demonstratur. Unde etiam Judæi debent non desperare indulgentiam, si velint agere pœnitentiam.

[Responsory3]
R. Abscóndite eleemósynam in sinu páuperum, et ipsa orábit pro vobis ad Dóminum:
* Quia sicut aqua extínguit ignem, ita eleemósyna extínguit peccátum.
V. Date eleemósynam, et ecce omnia munda sunt vobis.
R. Quia sicut aqua extínguit ignem, ita eleemósyna extínguit peccátum.
&Gloria
R. Quia sicut aqua extínguit ignem, ita eleemósyna extínguit peccátum.

[Ant 2]
Generatio * hæc prava et perversa signum quærit: et signum non dabitur ei, nisi signum Jonæ prophetæ.

[Oratio 2]
Preces nostras, quǽsumus, Domine, clementer exaudi: et contra cuncta nobis adversantia, dexteram tuæ majestatis extende.
$Per Dominum.

[Ant 3]
Sicut fuit Jonas * in ventre ceti tribus diebus et tribus noctibus, ita erit Filius hominis in corde terræ.

[Oratio 3]
Mentes nostras, quǽsumus, Domine, lumine tuæ claritatis illustra: ut videre possimus quæ agenda sunt; et quæ recta sunt, agere valeamus.
$Per Dominum.
