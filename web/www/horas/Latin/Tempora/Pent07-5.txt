[Rank]
Feria sexta infra Hebdomadam VII post Octavam Pentecostes;;Feria;;1

[Rule]
Oratio Dominica

[Lectio1]
De libro tertio Regum
!1 Kgs 5:1-4
1 Misit quoque Hiram rex Tyri servos suos ad Salomónem; audívit enim quod ipsum unxissent regem pro patre ejus; quia amícus fuerat Hiram David omni témpore. 
2 Misit autem Sálomon ad Hiram, dicens: 
3 Tu scis voluntátem David patris mei, et quia non potúerit ædificáre domum nómini Dómini Dei sui propter bella imminéntia per circúitum, donec daret Dóminus eos sub vestigio pedum ejus. 
4 Nunc autem requiem dedit Dóminus Deus meus mihi per circúitum, et non est satan neque occúrsus malus.

[Responsory1]
@Tempora/Pent01-2:Responsory1

[Lectio2]
!1 Kgs 5:5-6
5 Quam ob rem cógito ædificáre templum nómini Dómini Dei mei, sicut locútus est Dóminus David, patri meo, dicens: Fílius tuus, quem dabo pro te super solium tuum, ipse ædificábit domum nómini meo. 
6 Præcipe ígitur ut præcidant mihi servi tui cedros de Líbano, et servi mei sint cum servis tuis; mercedem autem servórum tuórum dabo tibi quamcúmque petíeris; scis enim quómodo non est in pópulo meo vir qui nóverit ligna cædere sicut Sidonii.

[Responsory2]
@Tempora/Pent01-2:Responsory2

[Lectio3]
!1 Kgs 5:7-9
7 Cum ergo audísset Hiram verba Salomónis, lætátus est valde, et ait: Benedíctus Dóminus Deus hódie, qui dedit David fílium sapientíssimum super pópulum hunc plurimum. 
8 Et misit Hiram ad Salomónem, dicens: Audívi quæcúmque mandásti mihi: ego fáciam omnem voluntátem tuam in lignis cédrinis et abiégnis. 
9 Servi mei depónent ea de Líbano ad mare, et ego componam ea in rátibus in mari usque ad locum quem significáveris mihi; et applicábo ea ibi, et tu tolles ea: præbebísque necessaria mihi, ut detur cibus domui meæ.

[Responsory3]
@Tempora/Pent01-2:Responsory3
