[Rank]
Feria quinta infra Hebdomadam VII post Octavam Pentecostes;;Feria;;1

[Rule]
Oratio Dominica

[Lectio1]
De libro tertio Regum
!3 Reg 4:21-24
21 Salomon autem erat in dicióne sua, habens ómnia regna a flúmine terræ Philísthiim usque ad terminum Ægypti: offeréntium sibi múnera, et serviéntium ei cunctis diébus vitæ ejus. 
22 Erat autem cibus Salomónis per dies síngulos trigínta cori similæ, et sexagínta cori farinæ, 
23 decem boves pingues, et viginti boves pascuáles, et centum aríetes, excepta venatióne cervórum, capreárum, atque bubalórum, et ávium altílium. 
24 Ipse enim obtinebat omnem regiónem, quæ erat trans flumen, a Thaphsa usque ad Gazam, et cunctos reges illárum regiónum: et habebat pacem ex omni parte in circúitu.

[Responsory1]
@Tempora/Pent01-1:Responsory1

[Lectio2]
!3 Reg 4:25-29
25 Habitabatque Juda et Israël absque timóre ullo, unusquísque sub vite sua et sub ficu sua, a Dan usque Bersabée, cunctis diébus Salomónis. 
26 Et habebat Salomon quadragínta míllia præsepia equorum currílium, et duódecim míllia equestrium. 
27 Nutriebantque eos supradicti regis præfecti; sed et necessaria mensæ regis Salomónis cum ingénti cura præbébant in témpore suo. 
28 Hordeum quoque, et paleas equorum et jumentórum, deferébant in locum, ubi erat rex, juxta constitutum sibi. 
29 Dedit quoque Deus sapiéntiam Salomoni et prudéntiam multam nimis et latitúdinem cordis quasi arénam quæ est in líttore maris.

[Responsory2]
@Tempora/Pent01-1:Responsory2

[Lectio3]
!3 Reg 4:30-34
30 Et præcedébat sapiéntia Salomónis sapiéntiam ómnium Orientalium et Ægyptiórum; 
31 et erat sapiéntior cunctis homínibus: sapiéntior Ethan Ezrahita, et Heman, et Chalcol, et Dorda fíliis Mahol: et erat nominátus in univérsis géntibus per circúitum.
32 Locútus est quoque Sálomon tria míllia parábolas: et fuérunt cármina ejus quinque et mille. 
33 Et disputávit super lignis a cedro, quæ est in Líbano, usque ad hyssópum quæ egrediétur de paríete; et disseruit de juméntis, et volúcribus, et reptílibus, et píscibus. 
34 Et veniébant de cunctis pópulis ad audiéndam sapiéntiam Salomónis, et ab univérsis régibus terræ, qui audiébant sapiéntiam ejus.

[Responsory3]
@Tempora/Pent01-1:Responsory3