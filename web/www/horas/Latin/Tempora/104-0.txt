[Ant 1]
Exáudiat Dóminus * oratiónes vestras et reconciliétur vobis: nec vos deserat in témpore malo Dóminus, Deus noster.

[Lectio1]
Incipit liber secundus Machabæórum
!2 Mac 1:1-6
1 Frátribus qui sunt per Ægýptum Judǽis, salútem dicunt fratres qui sunt in Jerosólymis Judæi, et qui in regióne Judǽæ, et pacem bonam. 
2 Benefáciat vobis Deus, et memínerit testaménti sui, quod locútus est ad Abraham, et Isaac, et Jacob servórum suórum fidelium:
3 et det vobis cor ómnibus ut colátis eum, et faciátis ejus voluntátem, corde magno et animo volenti. 
4 Adaperiat cor vestrum in lege sua, et in præceptis suis, et fáciat pacem;
5 exáudiat oratiónes vestras, et reconciliétur vobis, nec vos deserat in témpore malo. 
6 Et nunc hic sumus orántes pro vobis.

[Responsory1]
@Tempora/101-0:Responsory1

[Lectio2]
!2 Mac 1:18-19
18 Facturi ígitur quinta et vigesima die mensis Casleu, purificatiónem templi, necessárium duximus significáre vobis: ut et vos quoque agátis diem scenopégiæ, et diem ignis, qui datus est quando Nehemías, ædificato templo et altari, obtulit sacrifícia. 
19 Nam, cum in Pérsidem duceréntur patres nostri, sacerdótes qui tunc cultores Dei erant, acceptum ignem de altari occulte abscondérunt in valle, ubi erat púteus altus et siccus, et in eo contutáti sunt eum, ita ut ómnibus ignotus esset locus.

[Responsory2]
@Tempora/101-0:Responsory2

[Lectio3]
!2 Mac 1:20-22
20 Cum autem præteríssent anni multi, et plácuit Deo ut mitterétur Nehemías a rege Pérsidis, nepótes sacerdótum illórum, qui abscónderant, misit ad requiréndum ignem: et, sicut narravérunt nobis, non invenérunt ignem, sed aquam crassam. 
21 Et jussit eos haurire, et afférre sibi: et sacrifícia, quæ impósita erant, jussit sacérdos Nehemías aspérgi ipsa aqua: et ligna et quæ erant superpósita. 
22 Utque hoc factum est, et tempus affuit quo sol refulsit, quo prius erat in núbilo, accénsus est ignis magnus, ita ut omnes miraréntur.

[Responsory3]
@Tempora/101-0:Responsory3

[Lectio4]
Ex Tractatu sancti Joánnis Chrysóstomi super Psalmum quadragésimum tertium 
_
Deus, áuribus nostris audívimus, patres nostri annuntiavérunt nobis opus quod operátus es in diébus eórum. Hunc Psalmum dicit quidem prophéta, dicit autem non ex persona propria, sed ex persona Machabæórum, narrans et prædicens quæ futura erant illo témpore. Tales enim sunt prophetæ: ómnia témpora percurrunt, præséntia, prætérita, futura. Quinam sint autem hi Machabæi, quidque passi sint et quid fécerint, necessárium est primum dicere, ut sint apertióra quæ in argumento dicúntur. Ii enim, cum invasísset Judæam Antíochus qui dictus est Epíphanes, et ómnia devastasset, et multos qui tunc erant, a pátriis institútis resilire coëgísset, permansérunt illæsi ab illis tentatiónibus.

[Responsory4]
@Tempora/101-0:Responsory4

[Lectio5]
Et quando grave quidem bellum ingruebat, nec quidquam possent fácere quod prodesset, se abscondébant; nam hoc quoque fecérunt Apóstoli. Non enim semper apparéntes in media irruébant pericula, sed nonnumquam et fugiéntes, et laténtes secedebant. Postquam autem parum respirarunt, tamquam generosi quidam catuli ex antris exsiliéntes et e látebris emergéntes, statuérunt non se ámplius solos servare, sed étiam alios quoscúmque possent: et civitátem et omnem regiónem obeuntes, collegérunt quotquot invenérunt adhuc sanos et íntegros; et multos étiam qui laborábant et corrúpti erant, in státum prístinum redegérunt, eis persuadéntes redire ad legem pátriam.

[Responsory5]
@Tempora/101-0:Responsory5

[Lectio6]
Deum enim dicébant esse benignum et cleméntem, nec umquam adímere salútem, quæ proficiscitur ex pœniténtia. Hæc autem dicéntes, habuérunt deléctum fortissimórum virórum. Non enim pro uxóribus, líberis, et ancíllis, pátriæque eversióne et captivitáte, sed pro lege et pátria republica pugnábant. Eórum autem dux erat Deus. Cum ergo aciem dirigerent, et suas ánimas prodigerent, fundébant adversarios, non armis fidéntes, sed loco omnis armatúræ, pugnæ causam sufficere ducéntes. Ad bellum autem euntes non tragœdias excitábant, non pæána canébant, sicut nonnulli faciunt: non ascivérunt tibícines, ut fit in aliis castris: sed Dei superne auxílium invocábant, ut adesset, opem ferret et manum præbéret, propter quem bellum gerébant, pro cujus glória decertábant.

[Responsory6]
@Tempora/101-0:Responsory6

[Responsory7]
@Tempora/101-0:Responsory7

[Responsory8]
@Tempora/Pent01-0:Responsory8
