[Ant 1]
Dómine Rex omnípotens, * in dicióne tua cuncta sunt posita, et non est qui possit tuæ resistere voluntati.

[Lectio1]
Incipit liber Esther
!Esth 1:1-4
1 In diébus Assuéri, qui regnávit ab India usque Æthiópiam super centum viginti septem provincias, 
2 quando sedit in solio regni sui, Susan cívitas regni ejus exordium fuit. 
3 Tertio ígitur anno imperii sui, fecit grande convivium cunctis princípibus et púeris suis fortíssimis Persárum et Medórum ínclytis et præfectis provinciárum coram se, 
4 ut osténderet divítias glóriæ regni sui, ac magnitúdinem atque jactantiam poténtiæ suæ, multo témpore, centum videlicet et octogínta diébus.

[Responsory1]
R. Dómine, mi Rex omnípotens, in dicióne tua cuncta sunt posita, et non est qui possit resistere voluntáti tuæ:
* Líbera nos propter nomen tuum.
V. Exáudi oratiónem nostram, et convérte luctum nostrum in gáudium.
R. Líbera nos propter nomen tuum.

[Lectio2]
!Esth 1:5-6
5 Cumque impleréntur dies convivii, invitávit omnem pópulum, qui invéntus est in Susan, a máximo usque ad minimum; et jussit septem diébus convivium præparari in vestibulo horti et némoris, quod regio cultu et manu cónsitum erat. 
6 Et pendébant ex omni parte tentoria aérii coloris et carbásini ac hyacínthini sustentáta funibus byssinis atque purpureis, qui ebúrneis circulis inserti erant et columnis marmóreis fulciebántur. Lectuli quoque aurei et argentei super paviméntum smarágdino et pario stratum lápide dispositi erant, quod mira varietáte pictura decorabat.

[Responsory2]
@Tempora/094-0:Responsory7

[Lectio3]
!Esth 1:7-9
7 Bibébant autem, qui invitáti erant, áureis póculis et aliis atque aliis vasis cibi inferebántur. Vinum quoque, ut magnificéntia regia dignum erat, abundans et præcipuum ponebátur. 
8 Nec erat qui noléntes cógeret ad bibéndum, sed, sicut rex statúerat præponens mensis síngulos de princípibus suis, ut sumeret unusquísque quod vellet. 
9 Vasthi quoque regína fecit convivium feminárum in palátio, ubi rex Assuérus manére consuéverat.

[Responsory3]
R. Spem in alium numquam hábui, præterquam in te, Deus Israël: 
* Qui irásceris, et propítius eris, et ómnia peccáta hóminum in tribulatióne dimittis.
V. Dómine Deus, Creator cæli et terræ, réspice ad humilitátem nostram.
R. Qui irásceris, et propítius eris, et ómnia peccáta hóminum in tribulatióne dimittis.
&Gloria
R. Qui irásceris, et propítius eris, et ómnia peccáta hóminum in tribulatióne dimittis.

[Lectio4]
Ex libro Officiórum sancti Ambrósii Epíscopi
!Lectio iv, Liber 3, Cap. 15
Quid Esther regína, nonne ut pópulum suum periculo erueret (quod erat decórum atque honestum) morti se obtulit, nec immitis regis trepidávit furórem? Ipse quoque rex Persárum, ferox atque tumido corde, tamen decórum judicávit índici insidiárum, quæ sibi parátæ forent, grátiam repræsentare, populúmque líberum a servitute erípere, erúere neci, nec párcere neci ejus, qui tam indecóra suasísset. Denique quem secúndum a se, ac præcipuum inter omnes amicos haberet, cruci trádidit, quod dehonestátum se ejus fraudulentis consíliis animadvertísset.

[Responsory4]
R. Meménto mei, Dómine Deus, in bonum: 
* Et ne deleas miseratiónes meas, quas feci in domo Dei mei et in cæremoniis ejus.
V. Recordare mei, Dómine, Deus meus.
R. Et ne deleas miseratiónes meas, quas feci in domo Dei mei et in cæremoniis ejus.

[Lectio5]
!Cap. 16.
Et enim amicítia probábilis, quæ honestátem tuétur, præferenda sane ópibus, honóribus, potestátibus; honestáti vero præferri non solet, sed honestátem sequi. Qualis fuit Jónathæ, qui pro pietáte nec offensam patris, nec salútis periculum refugiebat. Qualis fuit Achímelech, qui pro hospitalis gratiæ officiis necem potius sibi, quam proditiónem fugiéntis amici, subeundam arbitrabátur. Nihil ígitur præferéndum honestáti; quæ tamen ne amicítiæ studio prætereátur, étiam hoc Scriptura ádmonet.

[Responsory5]
@Tempora/093-0:Responsory7

[Lectio6]
Sunt enim pleræque philosophórum quæstiónes: Utrum amíci causa quisquam contra pátriam sentire necne debeat, ut amico obediat: utrum oporteat ut fidem déserat, dum indulget atque inténdit amíci commoditátibus. Et Scriptura quidem ait: Clava, et gládius, et sagítta ferrata, sic homo est testimónium dans falsum advérsus amícum suum. Sed consídera quid ástruat. Non testimónium reprehéndit dictum in amícum, sed falsum testimónium. Quid enim si Dei causa, quid si pátriæ, cogátur áliquis dicere testimónium? Numquid præponderare debet amicítia religióni, præponderare caritáti vitium?

[Responsory6]
@Tempora/094-0:Responsory3

[Responsory7]
@Tempora/094-0:Responsory4

[Responsory8]
@Tempora/Pent01-0:Responsory8
