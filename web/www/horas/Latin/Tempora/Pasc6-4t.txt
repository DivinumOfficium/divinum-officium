[Rank]
Feria V in Octava Ascensionis;;Duplex majus;;4.1;;ex Tempora/Pasc5-4

[Rank1960]
Feria V infra Hebdomadam post Ascensionem;;Feria;;1;;vide Tempora/Pasc5-4

[Rule]
ex Tempora/Pasc5-4;
Feria Te Deum
Psalmi Dominica
Antiphonas Horas
9 Lectiones
Doxology=Asc

[Lectio1]
De Epistola beati Pauli Apostoli ad Ephesios.
!Eph 4:1-8
1 Obsecro itaque vos ego vinctus in Domino, ut digne ambuletis vocatione, qua vocati estis,
2 cum omni humilitate, et mansuetudine, cum patientia, supportantes invicem in caritate,
3 solliciti servare unitatem Spiritus in vinculo pacis.
4 Unum corpus, et unus spiritus, sicut vocati estis in una spe vocationis vestræ.
5 Unus Dominus, una fides, unum baptisma.
6 Unus Deus et Pater omnium, qui est super omnes, et per omnia, et in omnibus nobis.
7 Unicuique autem nostrum data est gratia secundum mensuram donationis Christi.
8 Propter quod dicit: Ascendens in altum, captivam duxit captivitatem: dedit dona hominibus.

[Responsory1]
@Tempora/Pasc5-4:Responsory1

[Lectio2]
!Eph 4:9-14
9 Quod autem ascendit, quid est, nisi quia et descendit primum in inferiores partes terræ?
10 Qui descendit, ipse est et qui ascendit super omnes cælos, ut impleret omnia.
11 Et ipse dedit quosdam quidem apostolos, quosdam autem prophetas, alios vero evangelistas, alios autem pastores et doctores,
12 ad consummationem sanctorum in opus ministerii, in ædificationem corporis Christi:
13 donec occurramus omnes in unitatem fidei, et agnitionis Filii Dei, in virum perfectum, in mensuram ætatis plenitudinis Christi:
14 ut jam non simus parvuli fluctuantes, et circumferamur omni vento doctrinæ in nequitia hominum, in astutia ad circumventionem erroris.

[Responsory2]
@Tempora/Pasc5-4:Responsory2

[Lectio3]
!Eph 4:15-21
15 Veritatem autem facientes in caritate, crescamus in illo per omnia, qui est caput Christus:
16 ex quo totum corpus compactum et connexum per omnem juncturam subministrationis, secundum operationem in mensuram uniuscujusque membri, augmentum corporis facit in ædificationem sui in caritate.
17 Hoc igitur dico, et testificor in Domino, ut jam non ambuletis, sicut et gentes ambulant in vanitate sensus sui,
18 tenebris obscuratum habentes intellectum, alienati a vita Dei per ignorantiam, quæ est in illis, propter cæcitatem cordis ipsorum,
19 qui desperantes, semetipsos tradiderunt impudicitiæ, in operationem immunditiæ omnis in avaritiam.
20 Vos autem non ita didicistis Christum,
21 si tamen illum audistis, et in ipso edocti estis.

[Responsory3]
@Tempora/Pasc5-4:Responsory3

[Lectio4]
Sermo sancti Augustini Episcopi.
!Sermo 3. de Ascensione Domini, qui est 176. de Tempore.
Omnia, carissimi, quæ Dominus Jesus Christus in hoc mundo sub fragilitate nostra miracula edidit, nobis proficiunt: qui dum humanam conditionem sideribus importavit, credentibus cælum patere posse monstravit: et dum victorem mortis in cælestia elevavit, victoribus quo sequantur ostendit. Ascensio ergo Domini catholicæ fidei confirmatio fuit: ut securi in posterum crederemus miraculi illius donum, cujus jam in præsenti percepissemus effectum: et fidelis quisque cum jam tanta perceperit, per ea, quas cognoscit præstita, discat sperare promissa, ac Dei sui præteritam præsentemque bonitatem, quasi futurorum teneat cautionem.

[Lectio5]
Super excelsa ergo cæli terranum corpus imponitur: ossa intra sepulcri angustias paulo ante conclusa, Angelorum cælibus inferuntur: in gremium immortalitatis mortalis natura transfunditur: et ideo sacra apostolicæ lectionis testatur historia: Cum hæc dixisset, inquit, videntibus illis, elevatus est Dum audis elevatum, agnosce militiæ cælestis obsequium: unde hodierna festivitas hominis nobis et Dei sacramenta manifestavit. Sub una eademque persona, in eo qui elevat, divinam potentiam; in eo autem, qui elevatur, humanam cognosce substantiam.

[Lectio6]
Ideoque omnimodis detestanda sunt venena Orientalis erroris, qui impia novitate præsumit asserere Filium Dei ac filium hominis unius esse naturæ. In alterutra enim parte, vel qui solum hominem fuisse dixerit, negabit Conditoris gloriam: vel qui solum Deum, negabit misericordiam Redemptoris. Quo genere non facile Arianus evangelicam poterit habere veritatem, ubi Filium Dei nunc æqualem legimus, nunc minorem. Qui enim unius naturæ Salvatorem nostrum mortifera persuasione crediderit, solum hominem, aut solum Deum cogetur dicere crucifixum. Sed non ita est. Mortem enim nec solus Deus sentire, nec solus homo superare potuisset.

[Lectio7]
Lectio sancti Evangelii secundum Marcum.
!Marc 16:14-20
In illo tempore: Recumbentibus undecim discipulis, apparuit illis Jesus: et exprobavit incredulitatem eorum, et duritiam cordis: quia iis, qui viderant eum resurrexisse, non crediderunt. Et reliqua.
_
De Homilia sancti Gregorii Papæ.
!Ex eadem Homilia 29.
De hac ascensionis ejus gloria etiam Habacuc ait: Elevatus est sol, et luna stetit in ordine suo. Quis enim solis nomine, nisi Dominus; et quæ lunæ nomine, nisi Ecclesia designatur? Quousque enim Dominus ascendit ad cælos, sancta ejus Ecclesia adversa mundi omnimodo formidavit: at postquam ejus ascensione roborata est, aperte prædicavit, quod occulte credidit. Elevatus est ergo sol, et luna stetit in ordine suo: quia cum Dominus cælum petiit, sancta ejus Ecclesia in auctoritate prædicationis exercuit. Hinc eiusdem Ecclesiæ voce per Salomonem dicitur: Ecce iste venit saliens in montibus, et transiliens colles. Consideravit namque tantorum operum culmina, et ait: Ecce iste venit saliens in montibus. Veniendo quippe ad redemptionem nostram, quosdam, ut ita dicam, saltus dedit. 

[Lectio8]
Hinc eiusdem Ecclesiæ voce per Salomonem dicitur: Ecce iste venit saliens in montibus, et transiliens colles. Consideravit namque tantorum operum culmina, et ait: Ecce iste venit saliens in montibus. Veniendo quippe ad redemptionem nostram, quosdam, ut ita dicam, saltus dedit. Vultis, fratres carissimi, ipsos ejus saltus agnoscere? De cælo venit in uterum, de utero venit in præsepe, de præsepe venit in crucem, de cruce venit in sepulcrum, de sepulcro rediit in cælum. Ecce ut nos post se currere faceret, quosdam pro nobis saltus manifestata per carnem Veritas dedit: quia exsultavit ut gigas ad currendam viam suam, ut nos ei diceremus ex corde: Trahe nos: post te curremus in odorem unguentorum tuorum.

[Lectio9]
Unde, fratres carissimi, oportet ut illuc sequamur corde, ubi eum corpore ascendisse credimus. Desideria terrena fugiamus: nihil nos jam delectet in infimis, qui Patrem habemus in cælis. Et hoc nobis est magnopere perpendendum: quia is qui placidus ascendit, terribilis redibit: et quidquid nobis cum mansuetudine præcepit, hoc a nobis cum districtione exiget. Nemo ergo indulta pœnitentiæ tempora parvipendat, nemo curam sui, dum valet, agere negligat: quia Redemptor noster tanto tunc in judicium districtior veniet, quanto nobis ante judicium magnam patientiam prærogavit.
&teDeum
