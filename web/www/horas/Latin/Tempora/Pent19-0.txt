[Rank]
Dominica XIX Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Omnípotens et miséricors Deus, univérsa nobis adversántia propitiátus exclúde:~
ut mente et córpore páriter expedíti, quæ tua sunt, líberis méntibus exsequámur.
$Per Dominum

[Lectio7]
Léctio sancti Evangélii secúndum Matthǽum
!Matt 22:1-14
In illo témpore: Loquebátur Jesus princípibus sacerdótum et pharisǽis in parábolis, dicens: Símile factum est regnum cælórum hómini regi, qui fecit nuptias fílio suo. Et réliqua.
_
Homilía sancti Gregórii Papæ.
!Homilia 38 in Evangelia, post initium
Sæpe jam me dixisse mémini, quod plerumque in sancto Evangelio regnum cælórum præsens Ecclésia nominátur: congregátio quippe justórum, regnum cælórum dícitur. Quia enim per prophétam Dóminus dicit: Cælum mihi sedes est; et Sálomon ait: Anima justi sedes sapiéntiæ; Paulus etiam dicit Christum Dei virtútem, et Dei sapiéntiam: líquido colligere debémus, quia si Deus sapiéntia, ánima autem justi, sede sapiéntiæ, dum cælum dícitur sedes Dei, cælum ergo est ánima justi. Hinc per Psalmístam de sanctis prædicatóribus dícitur: Cæli enárrant glóriam Dei.

[Lectio8]
Regnum ergo cælórum est Ecclésia justórum: quia dum eórum corda in terra nil ambiunt, per hoc quod ad superna suspirant, jam in eis Dóminus quasi in cæléstibus regnat. Dicátur ergo: Simile est regnum cælórum hómini regi, qui fecit nuptias fílio suo. Jam intélligit caritas vestra, quis est iste Rex, Regis fílii pater: ille nimirum, cui Psalmista ait: Deus judícium tuum Regi da, et justítiam tuam fílio Regis. Qui fecit nuptias fílio suo. Tunc enim Deus Pater Deo Fílio suo nuptias fecit, quando hunc in útero Vírginis humanæ natúræ conjunxit, quando Deum ante sæcula fíeri vóluit hóminem in fine sæculórum.

[Lectio9]
Sed quia ex duabus persónis fíeri solet ista nuptialis conjúnctio; absit hoc ab intelléctibus nostris, ut personam Dei et hóminis Redemptoris nostri Jesu Christi, ex duabus persónis credámus unítam. Ex duabus quippe atque in duabus hunc natúris exsistere dicimus; sed ex duabus persónis compositum credi, ut nefas vitamus. Apertius ergo atque securius dici potest, quia in hoc Pater Regi Fílio nuptias fecit, quo ei per incarnatiónis mystérium sanctam Ecclésiam sociávit. Uterus autem Genitrícis Vírginis, hujus sponsi thálamus fuit. Unde et Psalmista dicit: In sole pósuit tabernáculum suum, et ipse tamquam sponsus procédens de thálamo suo.
&teDeum

[Ant 2]
Dícite invitátis: * Ecce prandium meum parávi, veníte ad nuptias, allelúja.

[Ant 3]
Intrávit autem rex * ut vidéret discumbéntes, et vidit ibi hóminem non vestítum veste nuptiali et ait illi: Amice, quómodo huc intrásti non habens vestem nuptialem?
