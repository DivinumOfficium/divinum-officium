[Ant 1]
Super muros tuos, * Jerúsalem, constítui custódes; tota die et nocte non tacébunt laudáre nomen Dómini.

[Lectio1]
Incipit Michǽas Prophéta
!Mic 1:1-3
1 Verbum Dómini, quod factum est ad Michæam Morasthíten, in diébus Jóathan, Achaz, et Ezechíæ, regum Juda, quod vidit super Samaríam et Jerúsalem. 
2 Audíte, pópuli omnes, et attendat terra, et plenitúdo ejus, et sit Dóminus Deus vobis in testem, Dóminus de templo sancto suo. 
3 Quia ecce Dóminus egrediétur de loco suo, et descéndet, et calcábit super excélsa terræ.

[Responsory1]
@Tempora/Pent01-0:Responsory1

[Lectio2]
!Mic 1:4-6
4 Et consuméntur montes subtus eum, et valles scindéntur, sicut cera a fácie ignis, et sicut aquæ, quæ decurrunt in præceps. 
5 In scélere Jacob omne istud et in peccátis domus Israël. Quod scelus Jacob? nonne Samaría? Et quæ excélsa Judæ? nonne Jerúsalem? 
6 Et ponam Samaríam quasi acervum lapidum in agro, cum plantátur vinea, et détraham in vallem lápides ejus, et fundaménta ejus revelabo.

[Responsory2]
@Tempora/111-0:Responsory2

[Lectio3]
!Mic 1:7-9
7 Et ómnia sculptília ejus concidéntur, et omnes mercedes ejus comburéntur igne, et ómnia idola ejus ponam in perditiónem, quia de mercédibus meretricis congregáta sunt, et usque ad mercedem meretricis reverténtur. 
8 Super hoc plangam et ululábo, vadam spoliátus, et nudus; fáciam planctum velut dracónum, et luctum quasi struthiónum:
9 quia desperáta est plaga ejus, quia venit usque ad Judam; tétigit portam pópuli mei usque ad Jerúsalem.

[Responsory3]
@Tempora/111-0:Responsory3

[Lectio4]
Sermo sancti Basilíi Magni in Psalmum trigesimum tertium. 
Cum te appetitus invaserit peccándi, velim cogites horribile illud et intolerábile Christi tribunal, in quo præsidébit judex in alto et excélso throno; astábit autem omnis creatura, ad gloriosum illíus conspéctum contremiscens. Adducéndi étiam nos sumus singuli, eórum quæ in vita gessérimus ratiónem reddituri. Mox illis qui multa mala in vita perpetrarint, terríbiles quidam et deformes assistent angeli, igneos vultus præ se feréntes atque ignem spirántes, ea re propositi et voluntátis acerbitátem ostendéntes, nocti vultu similes, propter mærórem et ódium in humanum genus.

[Responsory4]
@Tempora/111-0:Responsory4

[Lectio5]
Ad hæc cógites profúndum bárathrum, inextricábiles ténebras, ignem caréntem splendore, uréndi quidem vim habéntem, sed privátum lúmine: deinde vermium genus venénum immittens, et carnem vorans, inexplébíliter édens neque umquam sáturitátem sentiens, intolerábiles dolóres corrosióne ipsa infígens: postremo, quod suppliciórum ómnium gravíssimum est, oppróbrium illud et confusiónem sempiternam. Hæc time, et hoc timóre correptus ánimam a peccatórum concupiscéntia tamquam freno quodam réprime.

[Responsory5]
@Tempora/111-0:Responsory5

[Lectio6]
Hunc timórem Dómini se docturum prophéta promisit. Docére autem non simpliciter promisit, sed eos qui eum audíre volúerint: non eos qui longius prolapsi sunt, sed qui salútem appeténtes accurrunt: non alienos a promissiónibus, sed ex baptismate filiórum adoptiónis verbo ipsi consiliatos atque conjunctos. Proptérea, Veníte, inquit, hoc est, per bona ópera accédite ad me, fílii, quippe qui per regeneratiónem fílii lucis effici digni facti estis: audíte, qui aures cordis habetis apértas; timórem Dómini docébo vos: illum scilicet, quem paulo ante oratióne nostra descrípsimus.

[Responsory6]
@Tempora/111-0:Responsory6

[Responsory7]
@Tempora/111-0:Responsory7

[Responsory8]
@Tempora/Pent01-0:Responsory8
