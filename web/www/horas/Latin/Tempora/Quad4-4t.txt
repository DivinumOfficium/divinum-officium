[Rank]
Feria Quinta infra Hebdomadam IV in Quadragesima;;Feria major;;2

[Rule]

[Lectio1]
Léctio sancti Evangélii secúndum Lucam.
!Luc 7:11-16
In illo témpore: Ibat Jesus in civitatem, quæ vocatur Naim: et ibant cum eo discipuli ejus, et turba copiosa. Et réliqua.
_
Homilía sancti Ambrosii Epíscopi.
!Lib. 5. Comment. in Lucæ cap. 7. post initium.
Et hic locus ad utramque redundat gratiam; et ut cito flecti divinam misericordiam matris viduæ lamentatione credamus, ejus præcipue, quæ unici filii vel labore, vel morte frangatur; cui tamen viduæ gravitatis meritum exsequiarum turba conciliet: et ut hanc viduam populorum turba septam, plus videri esse quam feminam, quæ resurrectionem unici et adolescentis filii suis lacrimis meruerit impetrare: eo quod sancta Ecclesia populum juniorem a pompa funeris atque a supremis sepulcri, suarum revocet ad vitam contemplatione lacrimarum: quæ flere prohibetur eum, cui resurrectio debebatur.

[Responsory1]
@Tempora/Quad4-0:Responsory1

[Lectio2]
Qui quidem mortuus in loculo materialibus quatuor ad sepulcrum ferebatur elementis, sed spem resurgendi habebat, quia ferebatur in ligno. Quod etsi nobis ante non proderat, tamen posteaquam Jesus id tetigit, proficere cœpit ad vitam: ut esset indicio, salutem populo per crucis patibulum refundendam. Audito igitur Dei verbo, steterunt acerbi illi funeris portitores, qui corpus humanum lethali fluxu naturæ materialis urgebant. Quid enim aliud, nisi quasi in quodam feretro, hoc est, supremi funeris instrumento, jacemus exanimes, cum vel ignis immodicæ cupiditatis exæstuat, vel frigidus humor exundat, vel pigra quadam terreni corporis habitudine vigor hebetatur animorum; vel concreta noster spiritus labe, puræ lucis vacuus mentem alit? Hi sunt nostri funeris portitores.

[Responsory2]
@Tempora/Quad4-0:Responsory2

[Lectio3]
Sed quamvis suprema mortis spem vitæ omnis aboleverint, et tumulo proxima corpora jaceant defunctorum: verbo tamen Dei jam mortua resurgunt cadavera: vox redit, redditur filius matri, revocatur a tumulo eripitur a sepulcro. Quis iste est tumulus tuus, nisi mali mores? Tumulus tuus perfidia est: sepulcrum tuum guttur est. Sepulcrum enim patens, est guttur eorum, unde verba mortua proferuntur. Ab hoc sepulcro te liberat Christus: ab hoc tumulo surges, si audias verbum Dei. Et si grave peccatum est, quod pœnitentiæ lacrimis ipse lavare non possis; fleat pro te mater Ecclesia, quæ pro singulis tamquam pro unicis filiis vidua mater intervenit. Compatitur enim quodam spiritali dolore naturæ, cum suos liberos lethalibus vitiis ad mortem cernit urgeri.

[Responsory3]
@Tempora/Quad4-0:Responsory3

[Ant 2]
Ibat Jesus * in civitatem, quæ vocatur Naim: et ecce defunctus efferebatur filius unicus matris suæ.

[Oratio 2]
Præsta quǽsumus, omnipotens Deus: ut quos jejunia votiva castigant: ipsa quoque devotio sancta lætificet: ut terrenis affectibus mitigatis, facilius cælestia capiamus.
$Per Dominum

[Ant 3]
Propheta magnus * surrexit in nobis, et quia Deus visitavit plebem suam.

[Oratio 3]
Populi tui Deus institutor et rector, peccata, quibus impugnatur, expelle: ut semper tibi placitus, et tuo munimine sit securus.
$Per Dominum
