[Rank]
Feria Sexta infra Hebdomadam IV in Quadragesima;;Feria major;;2

[Rule]

[Lectio1]
Léctio sancti Evangélii secúndum Joannem.
!Joannes 11:1-45
In illo témpore: Erat quidam languens Lazarus a Bethania, de castello Mariæ et Marthæ sororis ejus. Et réliqua.
_
Homilía sancti Augustini Epíscopi.
!Tract. 49. in Joannem, post init.
In superiori lectione meministis, quod Dominus exiit de manibus eorum, qui lapidare illum voluerant, et discessit trans Jordanem, ubi Joannes baptizabat. Ibi ergo Domino constituto, infirmabatur in Bethania Lazarus: quod castellum erat proximum Hierosolymis. Maria autem erat, quæ unxit Dominum unguento, et extersit pedes ejus capillis suis, cujus frater Lazarus infirmabatur. Miserunt ergo sorores ejus ad eum. Jam intelligimus quo miserunt, ubi erat Jesus: quoniam absens erat, trans Jordanem scilicet. Miserunt ad Dominum, nuntiantes quod ægrotaret frater earum, ut si dignaretur, veniret, et eum ab ægritudine liberaret. Ille distulit sanare, ut posset resuscitare.

[Responsory1]
@Tempora/Quad4-0:Responsory4

[Lectio2]
Quid ergo nuntiaverunt sorores ejus? Domine, ecce quem amas infirmatur. Non dixerunt, Veni: amanti enim tantummodo nuntiandum fuit. Non ausæ sunt dicere: Veni, et sana: non ausæ sunt dicere, Ibi jube, et hic fiet. Cur enim non et istæ, si fides illius centurionis inde laudatur? Ait enim: Non sum dignus ut intres sub tectum meum: sed tantum dic verbo, et sanabitur puer meus. Nihil horum istæ, sed tantummodo: Domine, ecce quem amas infirmatur. Sufficit ut noveris: non enim amas, et deseris.

[Responsory2]
@Tempora/Quad4-0:Responsory5

[Lectio3]
Dicit aliquis: Quomodo per Lazarum peccator significabatur, et a Domino sic amabatur? Audiat eum dicentem: Non veni vocare justos, sed peccatores. Si enim peccatores Deus non amaret, de cælo ad terram non descenderet. Audiens autem Jesus, dixit eis: Infirmitas hæc non est ad mortem, sed pro gloria Dei, ut glorificetur Filius Dei. Talis glorificatio ipsius non ipsum auxit, sed nobis profuit. Hoc est ergo quod ait, Non est ad mortem: quia et ipsa mors non erat ad mortem, sed potius ad miraculum: quo facto crederent homines in Christum, et vitarent veram mortem. Sane videte quemadmodum tamquam ex obliquo Dominus Deum se dixit: propter quosdam qui negant Filium Dei Deum esse.

[Responsory3]
@Tempora/Quad4-0:Responsory6

[Ant 2]
Lazarus amicus noster * dormit: eamus, et a somno excitemus eum.

[Oratio 2]
Deus, qui ineffabilibus mundum renovas sacramentis: præsta quǽsumus; ut Ecclesia tua et æternis proficiat institutis, et temporalibus non destituatur auxiliis.
$Per Dominum

[Ant 3]
Domine, * si fuisses hic, Lazarus non esset mortuus: ecce jam fœtet quatriduanus in monumento.

[Oratio 3]
Da nobis, quǽsumus omnipotens Deus: ut qui infirmitatis nostræ conscii, de tua virtute confidimus, sub tua semper pietate gaudeamus.
$Per Dominum
