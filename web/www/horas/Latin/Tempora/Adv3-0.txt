[Rank]
Dominica III Adventus;;Semiduplex;;5.6

[Rank1960]
Dominica III Adventus;;Semiduplex;;6

[Rule]
9 lectiones
Antiphonas horas

[Ant Vespera]
@:Ant Laudes

[Ant Vespera](rubrica 1570 aut rubrica 1910)
@Psalterium/Psalmi major:Daya6 Vespera

[Ant Vespera 3]
@:Ant Laudes

[Capitulum Vespera]
!Phil 4:4-5
v. Fratres: Gaudéte in Dómino semper: íterum dico, gaudéte. Modéstia vestra nota sit ómnibus homínibus: Dóminus enim prope est.
$Deo gratias

[Ant 1]
Ante me * non est formátus Deus, et post me non erit: quia mihi curvábitur omne genu, et confitébitur omnis lingua.

[Oratio]
Aurem tuam, quǽsumus, Dómine, précibus nostris accómmoda: et mentis nostræ ténebras, grátia tuæ visitatiónis illústra:
$Qui vivis

[Lectio1]
De Isaía Prophéta
!Isa 26:1-6
1 In die illa cantábitur cánticum istud in terra Juda: Urbs fortitúdinis nostræ Sion Salvátor, ponétur in ea murus et antemurále. 
2 Aperíte portas et ingrediátur gens justa, custódiens veritátem. 
3 Vetus error ábiit: servábis pacem: pacem, quia in te sperávimus. 
4 Sperástis in Dómino in sǽculis ætérnis, in Dómino Deo forti, in perpétuum. 
5 Quia incurvábit habitántes in excélso, civitátem sublímem humiliábit. Humiliábit eam usque ad terram, détrahet eam usque ad púlverem. 
6 Conculcábit eam pes, pedes páuperis, gressus egenórum.

[Responsory1]
R. Ecce apparébit Dóminus super nubem cándidam, 
* Et cum eo Sanctórum míllia: et habébit in vestiménto, et in fémore suo scriptum: Rex regum, et Dóminus dominántium.
V. Apparébit in finem, et non mentiétur; si moram fécerit, exspécta eum, quia véniens véniet.
R. Et cum eo Sanctórum míllia: et habébit in vestiménto, et in fémore suo scriptum: Rex regum, et Dóminus dominántium.

[Lectio2]
!Isa 26:7-10
7 Sémita justi recta est, rectus callis justi ad ambulándum. 
8 Et in sémita judiciórum tuórum, Dómine, sustinúimus te: nomen tuum, et memoriále tuum in desidério ánimæ. 
9 Anima mea desiderávit te in nocte, sed et spíritu meo in præcórdiis meis de mane vigilábo ad te. Cum féceris judícia tua in terra, justítiam discent habitatóres orbis.
10 Misereámur ímpio, et non díscet justítiam: in terra sanctórum iníqua gessit, et non vidébit glóriam Dómini.

[Responsory2]
R. Bethléhem cívitas Dei summi, ex te éxiet Dominátor Israël, et egréssus ejus sicut a princípio diérum æternitátis, et magnificábitur in médio univérsæ terræ: 
* Et pax erit in terra nostra, dum vénerit.
V. Loquétur pacem in géntibus, et potéstas ejus a mari usque ad mare.
R. Et pax erit in terra nostra, dum vénerit.

[Lectio3]
!Isa 26:11-14
11 Dómine, exaltétur manus tua, et non vídeant: vídeant, et confundántur zelántes pópuli: et ignis hostes tuos dévoret. 
12 Dómine, dabis pacem nobis: ómnia enim ópera nostra operátus es nobis. 
13 Dómine Deus noster, possedérunt nos dómini absque te, tantum in te recordémur nóminis tui. 
14 Moriéntes non vivant, gigántes non resúrgant: proptérea visitásti et contrivísti eos, et perdidísti omnem memóriam eórum.

[Responsory3]
R. Qui ventúrus est, véniet, et non tardábit: et jam non erit timor in fínibus nostris: 
* Quóniam ipse est Salvátor noster.
V. Depónet omnes iniquitátes nostras, et proíciet in profúndum maris ómnia peccáta nostra.
R. Quóniam ipse est Salvátor noster.
&Gloria
R. Quóniam ipse est Salvátor noster.

[Lectio4]
Sermo sancti Leónis Papæ
!Sermo 2 de jejúnio décimi mensis et collectis
Quod témporis rátio, et devotiónis nostræ ádmonet consuetúdo, pastoráli vobis, dilectíssimi, sollicitúdine prædicámus, décimi mensis celebrándum esse jejúnium, quo pro consummáta perceptióne ómnium frúctuum, digníssime largitóri eórum Deo continéntiæ libámen offértur. Quid enim potest efficácius esse jejúnio? cujus observántia appropinquámus Deo, et resisténtes diábolo, vítia blanda superámus.

[Responsory4]
R. Ægýpte, noli flere, quia Dominátor tuus véniet tibi, ante cujus conspéctum movebúntur abýssi, 
* Liberáre pópulum suum de manu poténtiæ.
V. Ecce véniet Dóminus exercítuum, Deus tuus cum potestáte magna.
R. Liberáre pópulum suum de manu poténtiæ.

[Lectio5]
Semper enim virtúti cibus jejúnium fuit. De abstinéntia dénique pródeunt castæ cogitatiónes, rationábiles voluntátes, salubrióra consília: et per voluntárias afflictiónes caro concupiscéntiis móritur, virtútibus spíritus innovátur. Sed quia non solo jejúnio animárum nostrárum salus acquíritur, jejúnium nostrum misericórdiis páuperum suppleámus. Impendámus virtúti, quod subtráhimus voluptáti. Fiat reféctio páuperis abstinéntia jejunántis.

[Responsory5]
R. Prope est ut véniat tempus ejus, et dies ejus non elongabúntur: 
* Miserébitur Dóminus Jacob, et Israël salvábitur.
V. Revértere, virgo Israël, revértere ad civitátes tuas.
R. Miserébitur Dóminus Jacob, et Israël salvábitur.

[Lectio6]
Studeámus viduárum defensióni, pupillórum utilitáti, lugéntium consolatióni, dissidéntium paci. Suscipiátur peregrínus, adjuvétur oppréssus, vestiátur nudus, foveátur ægrótus: ut quicúmque nostrum de justis labóribus auctóri bonórum ómnium Deo sacrifícium hujus pietátis obtúlerit, ab eodem regni cæléstis prǽmium percípere mereátur. Quarta ígitur et sexta Feria jejunémus; Sábbato autem apud beátum Petrum Apóstolum páriter vigilémus: cujus suffragántibus méritis, quæ póscimus, impetráre possímus per Dóminum nostrum Jesum Christum, qui cum Patre et Sancto Spíritu vivit et regnat in sǽcula sæculórum. Amen.

[Responsory6]
R. Descéndet Dóminus sicut plúvia in vellus: 
* Oriétur in diébus ejus justítia, et abundántia pacis.
V. Et adorábunt eum omnes reges, omnes gentes sérvient ei.
R. Oriétur in diébus ejus justítia, et abundántia pacis.
&Gloria
R. Oriétur in diébus ejus justítia, et abundántia pacis.

[Lectio7]
Léctio sancti Evangélii secúndum Joánnem
!Joannes 1:19-28
In illo témpore: Misérunt Judǽi ab Jerosólymis sacerdótes et levítas ad Joánnem, ut interrogárent eum: Tu quis es? Et réliqua.
_
Homilía sancti Gregórii Papæ
!Homilia 7 in Evangelia
Ex hujus nobis lectiónis verbis, fratres caríssimi, Joánnis humílitas commendátur: qui cum tantæ virtútis esset, ut Christus credi potuísset, elégit sólide subsístere in se, ne humána opinióne raperétur inániter super se. Nam conféssus est, et non negávit: et conféssus est, Quia non sum ego Christus. Sed qui dixit, Non sum; negávit plane quod non erat, sed non negávit quod erat: ut veritátem loquens, ejus membrum fíeret, cujus sibi nomen falláciter non usurpáret. Cum ergo non vult appétere nomen Christi, factus est membrum Christi: quia dum infirmitátem suam stúduit humíliter agnóscere, illíus celsitúdinem méruit veráciter obtinére.

[Responsory7]
R. Veni, Dómine, et noli tardáre: reláxa facinóra plebi tuæ, 
* Et révoca dispérsos in terram suam.
V. Excita, Dómine, poténtiam tuam, et veni, ut salvos fácias nos.
R. Et révoca dispérsos in terram suam.

[Lectio8]
Sed cum ex lectióne alia, Redemptóris nostri senténtia ad méntem redúcitur, ex hujus lectiónis verbis nobis quǽstio valde impléxa generátur. Alio quippe in loco inquisítus a discípulis Dóminus de Elíæ advéntu, respóndit: Elías jam venit, et non cognovérunt eum, sed fecérunt in eum quæcúmque voluérunt: et, si vultis scire, Joánnes ipse est Elías. Requisítus autem Joánnes dicit: Non sum Elías. Quid est hoc, fratres caríssimi, quia quod Véritas affírmat, hoc prophéta Veritátis negat? Valde namque inter se divérsa sunt: Ipse est: et, Non sum. Quómodo ergo prophéta veritátis est, si ejusdem Veritátis sermónibus concors non est?

[Responsory8]
R. Ecce radix Jesse descéndet in salútem populórum, ipsum gentes deprecabúntur: 
* Et erit nomen ejus gloriósum.
V. Dabit ei Dóminus Deus sedem David, patris ejus, et regnábit in domo Jacob in ætérnum..
R. Et erit nomen ejus gloriósum.

[Lectio9]
Sed si subtíliter véritas ipsa requirátur, hoc quod inter se contrárium sonat, quómodo contrárium non sit, invenítur. Ad Zacharíam namque de Joánne Angelus dicit: Ipse præcédet ante illum in spíritu et virtúte Elíæ. Qui idcírco ventúrus in spíritu et virtúte Elíæ dícitur, quia sicut Elías secúndum Dómini advéntum prævéniet, ita Joánnes prævénit primum. Sicut ille præcúrsor ventúrus est Júdicis, ita iste præcúrsor est factus Redemptóris. Joánnes ígitur in spíritu Elías erat, in persóna Elías non erat. Quod ergo Dóminus fatétur de spíritu, hoc Joánnes dénegat de persóna.

[Responsory9]
R. Docébit nos Dóminus vias suas, et ambulábimus in sémitis ejus: 
* Quia de Sion exíbit lex, et verbum Dómini de Jerúsalem.
V. Veníte, ascendámus ad montem Dómini, et ad domum Dei Jacob.
R. Quia de Sion exíbit lex, et verbum Dómini de Jerúsalem.
&Gloria
R. Quia de Sion exíbit lex, et verbum Dómini de Jerúsalem.

[Ant Laudes]
Véniet Dóminus, * et non tardábit, et illuminábit abscóndita tenebrárum, et manifestábit se ad omnes gentes, allelúja.
Jerúsalem, gaude * gáudio magno, quia véniet tibi Salvátor, allelúja.
Dabo in Sion * salútem, et in Jerúsalem glóriam meam, allelúja.
Montes et omnes colles * humiliabúntur: et erunt prava in dirécta, et áspera in vias planas: veni, Dómine, et noli tardáre, allelúja.
Juste et pie * vivámus, exspectántes beátam spem, et advéntum Dómini.

[Capitulum Laudes]
@:Capitulum Vespera

[Ant 2]
Super sólium * David, et super regnum ejus sedébit in ætérnum, allelúja.

[Capitulum Tertia]
@:Capitulum Vespera

[Capitulum Sexta]
!Phil 4:6
v. Nihil sollíciti sitis: sed in omni oratióne, et obsecratióne cum gratiárum actióne, petitiónes vestræ innotéscant apud Deum.
$Deo gratias

[Capitulum Nona]
!Phil 4:7
v. Et pax Dei, quæ exsúperat omnem sensum, custódiat corda vestra, et intellegéntias vestras in Christo Jesu Dómino nostro.
$Deo gratias

[Ant 3]
Beáta es, María, * quæ credidísti Dómino: perficiéntur in te, quæ dicta sunt tibi a Dómino, allelúja.
