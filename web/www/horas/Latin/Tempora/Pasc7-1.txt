[Rank]
Die II infra octavam Pentecostes;;Duplex I classis;;7;;ex Pasc7-0

[RankNewcal]
Feria II post Pentecostes;;Feria;;1;;

[Rule]
ex Pasc7-0;
1 nocturn;
Psalmi Dominica;
Antiphonas horas
Hymnus Tertia
No commemoration

[Ant Matutinum]
Factus est * repénte de cælo sonus adveniéntis spíritus vehementis, allelúja, allelúja.;;47
Confírma hoc, Deus, * quod operátus es in nobis: a templo sancto tuo, quod est in Jerúsalem, allelúja, allelúja.;;67
Emítte Spíritum tuum, * et creabúntur: et renovábis fáciem terræ, allelúja, allelúja.;;103
V. Spíritus Dómini replevit orbem terrárum, allelúja.
R. Et hoc quod cóntinet ómnia, sciéntiam habet vocis, allelúja.

[Lectio1]
Léctio sancti Evangélii secúndum Joánnem.
!Joannes 3:16-21
In illo témpore: Dixit Jesus Nicodemo: Sic Deus diléxit mundum, ut Fílium suum unigénitum daret: ut omnis, qui credit in eum, non pereat, sed habeat vitam ætérnam. Et réliqua.
_
Homilía sancti Augustíni Epíscopi.
!Tract. 12. in Joann. sub hn.
Quantum in médico est, sanare venit ægrotum. Ipse se intérimit, qui præcepta médici observare non vult. Venit Salvátor in mundum. Quare Salvátor dictus est mundi, nisi ut salvet mundum, non ut judicet mundum? Salvari non vis ab ipso: ex te judicáberis. Et quid dicam, Judicáberis? Vide quid ait: Qui credit in eum, non judicátur. Qui autem non credit: quid dicturum sperabas, nisi: Judicátur? Quod addit: Jam, inquit, judicátus est: nondum appáruit judícium, et jam factum est judícium.

[Responsory1]
R. Jam non dicam vos servos, sed amicos meos; quia ómnia cognóvistis, quæ operátus sum in médio vestri, allelúja: 
* Accípite Spíritum Sanctum in vobis Paraclitum: ille est, quem Pater mittet vobis, allelúja.
V. Vos amíci mei estis, si fecéritis quæ ego præcipio vobis.
R. Accípite Spíritum Sanctum in vobis Paraclitum: ille, est, quem Pater mittet vobis, allelúja.

[Lectio2]
Novit enim Dóminus, qui sunt ejus: novit qui permaneant ad corónam, qui permaneant ad flammam. Novit in área sua triticum, novit et paleam: novit ségetem, novit et zizania. Jam judicátus est, qui non credit. Quare judicátus? Quia non credidit in nómine unigeniti Fílii Dei. Hoc est autem judícium: quia lux venit in mundum, et dilexérunt hómines magis ténebras, quam lucem: erant enim mala ópera eórum. Fratres mei, quorum ópera bona invénit Dóminus? Nullórum. Omnia ópera mala invénit. Quómodo ergo quidam fecérunt veritátem, et venérunt ad lucem? Et hoc enim séquitur: Qui autem facit veritátem, venit ad lucem.

[Responsory2]
R. Spíritus Sanctus, procédens a throno, Apostolórum péctora invisibíliter penetrávit novo sanctificatiónis signo: 
* Ut in ore eórum ómnium genera nasceréntur linguárum, allelúja.
V. Advenit ignis divinus, non comburens, sed illúminans, et tríbuit eis charísmatum dona.
R. Ut in ore eórum ómnium genera nasceréntur linguárum, allelúja.
&Gloria
R. Ut in ore eórum ómnium genera nasceréntur linguárum, allelúja.

[Lectio3]
Sed dilexérunt, inquit, ténebras magis quam lucem. Ibi pósuit vim. Multi enim dilexérunt peccáta sua, multi confessi sunt peccáta sua: quia qui confitétur peccáta sua, et accusat peccáta sua, jam cum Deo facit. Accusat Deus peccáta tua: si et tu accusas, conjúngeris Deo. Quasi duæ res sunt, homo et peccátor. Quod audis homo, Deus fecit: quod audis peccátor, ipse homo fecit. Dele, quod fecísti, ut Deus salvet, quod fecit. Oportet, ut óderis in te opus tuum, et ames in te opus Dei. Cum autem cœperit tibi displícere quod fecísti, inde incipiunt bona ópera tua, quia accusas mala ópera tua. Initium óperum bonórum, conféssio est óperum malórum.
&teDeum

[Ant 2]
Sic Deus * diléxit mundum, ut Fílium suum unigénitum daret: ut omnis, qui credit in ipsum, non pereat, sed habeat vitam ætérnam, allelúja.

[Oratio]
Deus, qui Apóstolis tuis Sanctum dedísti Spíritum: concéde plebi tuæ piæ petitiónis efféctum; ut, quibus dedísti fidem, largiáris et pacem.
$Per Dominum eiusdem

[Ant 3]
Si quis díligit me, * sermónem meum servábit; et Pater meus diliget eum, et ad eum veniemus, et mansiónem apud eum faciémus, allelúja.
