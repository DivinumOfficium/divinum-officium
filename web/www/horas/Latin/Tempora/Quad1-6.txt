[Rank]
Sabbato Quattuor Temporum Quadragesimæ;;Feria major;;2

[Rank1960]
Sabbato Quattuor Temporum Quadragesimæ;;Feria major;;3

[RankNewcal]
Sabbato infra Hebdomadam I in Quadragesima;;Feria major;;2

[Rule]

[Lectio1]
Léctio sancti Evangélii secúndum Matthǽum.
!Matt 17:1-9
In illo témpore: Assúmpsit Jesus Petrum, et Jacobum, et Joánnem fratrem ejus, et duxit illos in montem excélsum seorsum: et transfigurátus est ante eos. Et réliqua.
_
Homilía sancti Leónis Papæ
!Homilía de Transfiguratióne Dómini
Evangelica lectio, dilectíssimi, quæ per aures corporis interiórem méntium nostrárum pulsávit audítum, ad magni sacraménti nos intelligéntiam vocat: quam, aspirante grátia Dei, facílius assequemur, si consíderatiónem nostram ad ea, quæ paulo superius sunt narrata, referamus. Salvátor enim humani generis Jesus Christus, condens eam fidem, quæ et ímpios ad justítiam, et mórtuos revocat ad vitam, ad hoc discipulos suos doctrinæ mónitis, et óperum miraculis imbuebat, ut idem Christus et Unigénitus Dei, et hóminis Fílius crederétur. Nam unum horum sine altero non próderat ad salútem: et æqualis erat periculi, Dóminum Jesum Christum aut Deum tantummodo sine hómine, aut sine Deo solum hóminem credidisse: cum utrumque esset páriter confiténdum: quia sicut Deo vera humanitas, ita hómini ínerat vera divinitas.

[Responsory1]
@Tempora/Quad1-0:Responsory7

[Lectio2]
Ad confírmandam ergo hujus fidei saluberrimam cognitiónem interrogaverat discipulos suos Dóminus, inter diversas aliórum opiniónes quid ipsi de eo créderent, quidve sentirent. Ubi Petrus Apóstolus, per revelatiónem summi Patris corporea superans, et humana transcendens, vidit mentis óculis Fílium Dei vivi, et conféssus est glóriam Deitátis; quia non ad solam respéxit substantiam carnis et sánguinis: tantumque in hac fidei sublimitate complácuit, ut beatitúdinis felicitate donatus, sacram inviolábilis petræ accíperet firmitátem: super quam fundáta Ecclésia, portis ínferi et mortis légibus prævaléret: nec in solvéndis aut ligandis quorumcúmque causis aliud rátum esset in cælis, quam quod Petri sedísset arbitrio.

[Responsory2]
@Tempora/Quad1-0:Responsory8

[Lectio3]
Hæc autem, dilectíssimi, laudátæ intelligéntiæ celsitúdo instruenda erat de inferióris substantiæ sacraménto: ne apostolica fides ad glóriam confitendæ in Christo Deitátis evecta, infirmitátis nostræ receptiónem indignam impassibili Deo atque incongruam judicáret: et ita jam in Christo humanam crederet glorificatam esse natúram, ut nec supplicio posset áffici, nec morte dissolvi. Et ideo dicénte Dómino, quod oportéret eum ire Jerosolymam, et multa pati a senióribus et scribis, ac princípibus sacerdotum, et occídi, et tertia die resurgere: cum beátus Petrus, qui superno illustrátus lúmine, de ardentíssima Fílii Dei confessióne fervebat, contumelias illusiónum et crudelíssimæ mortis oppróbrium religióso, ut putabat, et libero fastidio respuísset; benígna a Jesu increpatióne correptus, et ad cupiditátem participandæ cum eo passiónis animátus est.

[Responsory3]
@Tempora/Quad1-3:Responsory3

[Ant 2]
Assúmpsit Jesus * discípulos suos, et ascéndit in montem, et transfigurátus est ante eos.

[Oratio 2]
Pópulum tuum, quǽsumus, Dómine, propítius réspice: atque ab eo flagélla tuæ iracúndiæ clementer averte.
$Per Dominum
