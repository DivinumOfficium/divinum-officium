[Rank]
Die III infra octavam Pentecostes;;Duplex I classis;;6;;ex Pasc7-0

[RankNewcal]
Feria III post Pentecostes;;Feria;;1;;

[Rule]
ex Pasc7-0;
1 nocturn;
Psalmi Dominica;
Antiphonas horas
Hymnus Tertia
No commemoration

[Ant Matutinum]
Factus est * repénte de cælo sonus adveniéntis spíritus vehementis, allelúja, allelúja.;;47
Confírma hoc, Deus, * quod operátus es in nobis: a templo sancto tuo, quod est in Jerusalem, allelúja, allelúja.;;67
Emítte Spíritum tuum, * et creabúntur: et renovábis fáciem terræ, allelúja, allelúja.;;103
V. Spíritus Paraclitus, allelúja.
R. Docébit vos ómnia, allelúja.

[Lectio1]
Léctio sancti Evangélii secúndum Joánnem.
!Joannes 10:1-10
In illo témpore: Dixit Jesus pharisæis: Amen, amen dico vobis: qui non intrat per ostium in ovile óvium, sed ascéndit aliunde, ille fur est, et latro. Qui autem intrat per ostium, pastor est óvium. Et réliqua.
_
Homilía sancti Augustini Episcopi.
!Tract. 45. in Joann. post init.
Dóminus de grege suo, et de ostio quo intrátur ad ovíle, similitúdinem propósuit in hodiérna lectione. Dicant ergo pagáni: Bene vívimus! Si per ostium non intrant, quid prodest eis unde gloriántur? Ad hoc enim debet unicuíque prodesse bene vivere, ut detur illi semper vivere: nam cui non datur semper vivere, quid prodest bene vivere? Quia nec bene vivere dicéndi sunt, qui finem bene vivéndi vel cæcitate nesciunt, vel inflatióne contemnunt. Non est autem cuiquam spes vera et certa semper vivéndi, nisi agnoscat vitam, quod est Christus, et per januam intret in ovíle.

[Responsory1]
R. Apparuérunt Apóstolis dispertitæ linguæ tamquam ignis, allelúja: 
* Seditque supra síngulos eórum Spíritus Sanctus, allelúja, allelúja.
V. Et cœpérunt loqui variis linguis, prout Spíritus Sanctus dabat éloqui illis.
R. Seditque supra síngulos eórum Spíritus Sanctus, allelúja, allelúja.

[Lectio2]
Quærunt ergo plerumque tales hómines etiam persuadére homínibus, ut bene vivant, et Christiáni non sint. Per aliam partem volunt ascéndere, rápere et occídere; non, ut bonus pastor, conservare atque salvare. Fuérunt ergo quidam philosophi de virtútibus et vitiis subtília multa tractántes, dividéntes, definiéntes, ratiocinatiónes acutíssimas concludéntes, libros impléntes, suam sapiéntiam buccis crepántibus ventilántes, qui etiam dicere auderent homínibus: Nos sequímini, sectam nostram tenete, si vultis beate vivere. Sed non intrábant per ostium: perdere volébant, mactare et occídere.

[Responsory2]
R. Loquebántur variis linguis Apóstoli magnália Dei, 
* Prout Spíritus Sanctus dabat éloqui illis, allelúja.
V. Repléti sunt omnes Spíritu Sancto, et cœpérunt loqui.
R. Prout Spíritus Sanctus dabat éloqui illis, allelúja.
&Gloria
R. Prout Spíritus Sanctus dabat éloqui illis, allelúja.

[Lectio3]
Quid de istis dicam? Ecce ipsi pharisæi legébant, et in eo quod legébant, Christum sonábant, venturum sperábant, et præséntem non agnoscebant. Jactábant se etiam ipsi inter Vidéntes, hoc est, inter sapiéntes, et negábant Christum, et non intrábant per ostium. Ergo et ipsi, si quos forte seducerent, mactándos et occidendos, non liberándos seducerent. Et hos dimittamus. Videámus illos, si forte ipsi intrant per ostium, qui ipsíus Christi nómine gloriántur. Innumerábiles enim sunt, qui se Vidéntes non solum jactant, sed a Christo illuminátos videri volunt: sunt autem hæretici.
&teDeum

[Ant 2]
Ego sum ostium, * dicit Dóminus: per me si quis introierit, salvábitur, et páscua invéniet, allelúja.

[Oratio]
Adsit nobis, quǽsumus, Dómine, virtus Spíritus Sancti: quæ et corda nostra cleménter expúrget, et ab ómnibus tueátur advérsis.
$Per Dominum eiusdem

[Ant 3]
Pacem * relinquo vobis, pacem meam do vobis: non quómodo mundus dat, ego do vobis, allelúja.
