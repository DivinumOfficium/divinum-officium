[Rank]
Sabbato infra Hebdomadam IV in Quadragesima;;Feria major;;2

[Rule]

[Lectio1]
Léctio sancti Evangélii secúndum Joánnem.
!Joannes 8:12-20
In illo témpore: Locutus est Jesus turbis Judæorum, dicens: Ego sum lux mundi: qui sequitur me, non ambulat in tenebris, sed habebit lumen vitæ. Et réliqua.
_
Homilía sancti Augustíni Epíscopi.
!Tract. 34 in Joánnem, post init.
Quod ait Dóminus: Ego sum lux mundi: clarum puto esse eis, qui habent óculos, unde hujus lucis participes fiant: qui autem non habent óculos, nisi in sola carne, mirántur quod dictum est a Dómino Jesu Christo: Ego sum lux mundi. Et forte non desit qui dicat apud semetípsum: Numquid forte Dóminus Christus est sol iste, qui ortu et occasu péragit diem? Non enim defuérunt hæretici, qui ista sensérunt. Manichæi solem istum óculis carneis visíbilem, expósitum et públicum non tantum homínibus, sed etiam pecóribus ad vidéndum, Christum Dóminum esse putavérunt.

[Responsory1]
@Tempora/Quad4-0:Responsory7

[Lectio2]
Sed catholicæ Ecclésiæ recta fides ímprobat tale comméntum, et diabolicam doctrínam esse cognoscit: nec solum agnoscit credéndo, sed in quibus potest convíncit etiam disputándo. Improbémus itaque hujusmodi errórem, quem sancta ab inítio anathematizávit Ecclésia. Non arbitremur Dóminum Jesum Christum hunc esse solem, quem vidémus oriri ab Oriénte, occídere in Occidénte: cujus cursui nox seccedit, cujus radii nube obumbrántur: qui certa de loco in locum motióne cómmigrat. Non est hoc Dóminus Christus. Non est Dóminus Christus sol factus, sed per quem sol factus est. Omnia enim per ipsum facta sunt, et sine ipso factum est nihil.

[Responsory2]
@Tempora/Quad4-0:Responsory8

[Lectio3]
Est ergo lux, quæ fecit hanc lucem. Hanc amemus, hanc intellígere cupiamus, ipsam sítiamus, ut ad ipsam duce ipsa aliquándo veniámus: et in illa ita vivamus, ut numquam omnino moriamur. Ista enim lux est, de qua prophetía olim præmissa ita in Psalmo cécinit: Quóniam apud te est fons vitæ, et in lúmine tuo vidébimus lumen. Advértite quid de tali luce antiquus sanctórum hóminum Dei sermo præmíserit. Hómines, inquit, et juménta salvos fácies, Dómine: sicut multiplicáta est misericórdia tua, Deus.

[Responsory3]
@Tempora/Quad4-0:Responsory9

[Ant 2]
Qui sequitur me, * non ambulat in ténebris: sed habébit lumen vitæ, dicit Dóminus.

[Oratio 2]
Fiat, Dómine, quǽsumus, per grátiam tuam fructuósus nostræ devotiónis afféctus: quia tunc nobis prodérunt suscépta jejúnia, si tuæ sint plácita pietáti. 
$Per Dominum

[Ant 3]
Ego sum * qui testimónium perhíbeo de meipso: et testimónium perhíbet de me, qui misit me, Pater.

[Oratio 3]
Quǽsumus, omnípotens Deus, familiam tuam propítius réspice: ut, te largiente, regátur in corpore; et, te servante, custodiátur in mente.
$Per Dominum
