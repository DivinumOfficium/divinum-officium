[Rank]
Dominica infra Octavam Epiphaniæ;;Semiduplex;;5;;ex Sancti/01-06

[Rule]
ex Sancti/01-06
9 lectiones
Initia cum responsory

[Capitulum Vespera]
!Rom 12:1
v. Fratres: obsecro vos per misericordiam Dei ut exhibeatis corpora vestra hostiam viventem sanctam Deo placentem rationabile obsequium vestrum
$Deo gratias

[Versum 1]
V. Omnes de Saba venient, alleluia.
R. Aurum et thus deferentes, alleluia.

[Ant 1]
Remansit puer Iesus * in Hierusalem et non cognoverunt parentes eius existimantes autem illum esse in comitatu venerunt iter diei et requirebant eum inter cognatos et notos

[Oratio]
Vota, quǽsumus, Dómine, supplicántis pópuli cælésti pietáte proséquere: ut et quæ agénda sunt, vídeant, et ad implénda quæ víderint, convaléscant.
$Per Dominum

[Lectio1]
Incipit Epistola prima beáti Pauli Apóstoli ad Corinthios
!1 Cor 1:1-3
1 Paulus vocátus Apóstolus Jesu Christi per voluntátem Dei, et Sósthenes frater,
2 Ecclésiæ Dei quæ est Corinthi, sanctificátis in Christo Jesu, vocátis sanctis, cum ómnibus qui ínvocant nomen Dómini nostri Jesu Christi, in omni loco ipsórum, et nostro. 
3 Gratias vobis, et pax a Deo Patre nostro, et Dómino Jesu Christo.

[Responsory1]
@Sancti/01-06:Responsory1

[Lectio2]
!1 Cor 1:4-9
4 Gratias ago Deo meo semper pro vobis in grátia Dei, quæ data est vobis in Christo Jesu: 
5 quod in ómnibus dívites facti estis in illo, in omni verbo, et in omni sciéntia: 
6 sicut testimónium Christi confirmátum est in vobis:
7 ita ut nihil vobis desit in ulla grátia, exspectántibus revelatiónem Dómini nostri Jesu Christi, 
8 qui et confirmábit vos usque in finem sine crimine, in die adventus Dómini nostri Jesu Christi. 
9 Fidelis Deus: per quem vocáti estis in societátem Fílii ejus Jesu Christi Dómini nostri.

[Responsory2]
@Sancti/01-06:Responsory2

[Lectio3]
!1 Cor 1:10-13
10 Obsecro autem vos, fratres, per nomen Dómini nostri Jesu Christi: ut idípsum dicátis omnes, et non sint in vobis schísmata: sitis autem perfecti in eodem sensu, et in eadem senténtia. 
11 Significátum est enim mihi de vobis, fratres mei, ab iis, qui sunt Chloës, quia contentiónes sunt inter vos. 
12 Hoc autem dico, quod unusquísque vestrum dicit: Ego quidem sum Pauli: ego autem Apollo: ego vero Cephæ: ego autem Christi. 
12 Divisus est Christus? Numquid Paulus crucifixus est pro vobis? aut in nómine Pauli baptizáti estis?

[Responsory3]
@Sancti/01-06:Responsory3

[Lectio4]
Sermo sancti Leonis Papæ.
!Serm. 4. de Epiphania.
Justum et rationabile, dilectissimi, veræ pietatis obsequium est, in diebus, qui divinæ opera misericordiæ protestantur, toto corde gaudere, et honorifice ea, quæ ad salutem nostram gesta sunt, celebrare, vocante nos ad hanc devotionem ipsa recurrentium temporum lege, quæ nobis post diem, in quo coæternus Patri Filius Dei natus ex Virgine est, brevi intervallo Epiphaniæ intulit festum, ex apparitione Domini consecratum.

[Lectio5]
In quo fidei nostræ magnum præsidium providentia divina constituit: ut, dum solemni veneratione recolitur adorata in exordiis suis Salvatoris infantia, per ipsa originalia documenta probaretur veri hominis in Christo orta natura. Hoc enim est, quod justificat impios: hoc est, quod ex peccatoribus facit sanctos, si in uno eodemque Domino nostro Jesu Christo et vera Deitas, et vera credatur humanitas: Deitas, qua ante omnia sæcula in forma Dei æqualis est Patri: humanitas, qua novissimis diebus in forma servi unitus est homini.

[Lectio6]
Ad roborandum ergo hanc fidem, quæ contra omnes pronuntiabatur errores, ex magna gestum est divini pietate consilii, ut gens in longinqua Orientalis plagæ regione consistens, quæ spectandorum siderum arte pollebat, signum nati pueri, qui supra omnem Israël esset regnaturus, acciperet. Nova etenim claritas apud Magos stellæ illustrioris apparuit, et intuentium animos ita admiratione sui splendoris implevit, ut nequaquam sibi crederent negligendum, quod tanto nuntiabatur indicio.

[Lectio7]
Lectio sancti Evangelii secundum Lucam.
!Luc 2:42-51
Cum factus esset Jesus annorum duodecim, ascendentibus illis Jerosolymam secundum consuetudinem diei festi, consummatisque diebus, cum redirent, remansit puer Jesus in Jerusalem. Et reliqua.
_
Homilia sancti Ambrosii Episcopi.
!Lib. 2. in cap. 2. Luca;, in fine.
A duodecimo anno, ut legimus, Dominicæ sumitur disputationis exordium. Hic enim prædicandæ fidei evangelizantium numerus debebatur. Nec otiose immemor suorum secundum carnem parentum, qui secundum carnem utique sapientia Dei implebatur et gratia, post triduum reperitur in templo: ut esset indicio, quia post triduum triumphalis illius passionis, in sede cælesti, et honore divino, fidei nostræ se suscitatus offerret, qui mortuus credebatur.

[Lectio8]
Quid est quod me quærebatis? Duæ sunt in Christo generationes: una est paterna, materna altera. Paterna illa divinior; materna vero, quæ in nostrum laborem usumque descendit. Et ideo quæ supra naturam, supra ætatem, supra consuetudinem fiunt, non humanis assignanda virtutibus, sed divinis referenda sunt potestatibus. Alibi eum ad ministerium mater impellit, hic mater arguitur, quia adhuc quæ humana sunt, exigat. Sed cum hic duodecim describatur annorum, illic discipulos habere dicatur; vides matrem didicisse a filio, ne exigeret a validiore ministerium, quæ stupebat in juniore miraculum.

[Lectio9]
Et venit Nazareth, et erat subditus illis. Quid enim magister virtutis, nisi officium pietatis impleret? Et miramur, si Patri defert, qui subditur matri? Non utique infirmitatis, sed pietatis ista subjectio est: attollat licet sævis emissus latebris coluber perfidiæ caput, et serpentinis evomat venena pectoribus. Cum dicit se Filius missum, majorem hæreticus appellet Patrem, ut imperfectum Filium dicat, qui potest habere majorem: ut alienis auxiliis asserat eum, qui mittitur, indigere. Numquid et humano egebat auxilio, ut materno serviret imperio?
&teDeum

[Capitulum Laudes]
@:Capitulum Vespera

[Versum 2]
V. Ponam universos filios tuos doctos a Domino.
R. Et multitudinem pacis filiis tuis.

[Ant 2]
Illumina nos Domine * exemplis familiæ tuæ, et dirigere pedes nostros in viam pacis.

[Capitulum Tertia]
!Rom 12:1
v. Fratres: obsecro vos per misericordiam Dei ut exhibeatis corpora vestra hostiam viventem sanctam Deo placentem rationabile obsequium vestrum.
$Deo gratias

[Capitulum Sexta]
!Rom 12:3
v. Dico enim per gratiam quæ data est mihi omnibus qui sunt inter vos non plus sapere quam oportet sapere sed sapere ad sobrietatem unicuique sicut Deus divisit mensuram fidei.
$Deo gratias

[Capitulum Nona]
!Rom 12:4-5
v. Sicut enim in uno corpore multa membra habemus omnia autem membra non eundem actum habent ita multi unum corpus sumus in Christo singuli autem alter alterius membra.
$Deo gratias

[Versum 3]
@:Versum 2

[Ant 3]
@Tempora/Epi1-0:Ant 3
