[Rank]
Feria Sexta infra Hebdomadam IV in Quadragesima;;Feria major;;2

[Rule]

[Lectio1]
Léctio sancti Evangélii secúndum Joánnem.
!Joannes 11:1-45
In illo témpore: Erat quidam languens Lázarus a Bethánia, de castello Maríæ et Marthæ sororis ejus. Et réliqua.
_
Homilía sancti Augustíni Epíscopi.
!Tract. 49 in Joánnem, post init.
In superiori lectióne méministis, quod Dóminus éxiit de mánibus eórum, qui lapidare illum volúerant, et discessit trans Jordanem, ubi Joánnes baptizábat. Ibi ergo Dómino constituto, infirmabátur in Bethánia Lázarus: quod castellum erat próximum Jerosolymis. Maria autem erat, quæ unxit Dóminum unguento, et extersit pedes ejus capíllis suis, cujus frater Lázarus infirmabátur. Misérunt ergo sorores ejus ad eum. Jam intellígimus quo misérunt, ubi erat Jesus: quóniam absens erat, trans Jordanem scílicet. Misérunt ad Dóminum, nuntiántes quod ægrotaret frater eárum, ut si dignarétur, veníret, et eum ab ægritúdine liberaret. Ille dístulit sanare, ut posset resuscitáre.

[Responsory1]
@Tempora/Quad4-0:Responsory4

[Lectio2]
Quid ergo nuntiavérunt sorores ejus? Dómine, ecce quem amas, infirmátur. Non dixérunt: Veni: amanti enim tantummodo nuntiándum fuit. Non ausæ sunt dicere: Veni, et sana. Non ausæ sunt dicere: Ibi jube, et hic fiet. Cur enim non et istæ, si fides illíus centuriónis inde laudátur? Ait enim: Non sum dignus ut intres sub tectum meum; sed tantum dic verbo, et sanábitur puer meus. Nihil horum istæ, sed tantummodo: Dómine, ecce quem amas, infirmátur. Súfficit ut nóveris: non enim amas, et déseris.

[Responsory2]
@Tempora/Quad4-0:Responsory5

[Lectio3]
Dicit áliquis: Quómodo per Lázarum peccátor significabátur, et a Dómino sic amabátur? Audiat enim dicéntem: Non veni vocare justos, sed peccatóres. Si enim peccatóres Deus non amaret, de cælo ad terram non descenderet. Audiens autem Jesus, dixit eis: Infirmitas hæc non est ad mortem, sed pro glória Dei, ut glorificétur Fílius Dei. Talis glorificátio ipsíus non ipsum auxit, sed nobis prófuit. Hoc est ergo quod ait: Non est ad mortem, sed potius ad miraculum: quo facto créderent hómines in Christum, et vitarent veram mortem. Sane vidéte quemádmodum tamquam ex obliquo Dóminus Deum se dixit: propter quosdam qui negant Fílium Dei Deum esse.

[Responsory3]
@Tempora/Quad4-0:Responsory6

[Ant 2]
Lazarus amícus noster * dormit: eamus, et a somno excitémus eum.

[Oratio 2]
Deus, qui ineffabílibus mundum renóvas sacraméntis: præsta, quǽsumus; ut Ecclésia tua et ætérnis profíciat institutis, et témporálibus non destituátur auxíliis.
$Per Dominum

[Ant 3]
Dómine, * si fuisses hic, Lazarus non esset mórtuus: ecce jam fœtet quatriduanus in monumento.

[Oratio 3]
Da nobis, quǽsumus, omnípotens Deus: ut, qui infirmitátis nostræ cónscii, de tua virtúte confídimus, sub tua semper pietáte gaudeámus.
$Per Dominum
