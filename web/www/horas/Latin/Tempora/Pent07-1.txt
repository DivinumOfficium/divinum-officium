[Rank]
Feria secunda infra Hebdomadam VII post Octavam Pentecostes;;Feria;;1

[Rule]
Oratio Dominica

[Lectio1]
De libro tertio Regum
!1 Kgs 1:28-31
28 Et respóndit rex David dicens: Vocate ad me Bethsabée. Quæ cum fuísset ingressa coram rege et stetísset ante eum, 
29 jurávit rex, et ait: Vivit Dóminus, qui eruit ánimam meam de omni angustia,
30 quia, sicut jurávi tibi per Dóminum Deum Israël dicens: Sálomon fílius tuus regnábit post me et ipse sedébit super sólium meum pro me, sic fáciam hódie. 
31 Summissóque Bethsabée in terram vultu, adorávit regem, dicens: Vivat dominus meus David in ætérnum.

[Responsory1]
@Tempora/Pent03-1Feria:Responsory1

[Lectio2]
!1 Kgs 1:32-35
32 Dixit quoque rex David: Vocate mihi Sadoc sacerdotem et Nathan prophétam et Banájam fílium Jójadæ. Qui cum ingressi fuissent coram rege, 
33 dixit ad eos: tóllite vobíscum servos Dómini vestri, et impónite Salomónem fílium meum super mulam meam, et dúcite eum in Gihon, 
34 et ungat eum ibi Sadoc sacerdos et Nathan prophéta in regem super Israël. Et canetis búccina, atque dicetis: Vivat rex Sálomon. 
35 Et ascendetis post eum, et véniet, et sedébit super solium meum, et ipse regnábit pro me.

[Responsory2]
@Tempora/Pent01-3:Responsory2

[Lectio3]
!1 Kgs 1:38-40
38 Descéndit ergo Sadoc sacerdos, et Nathan prophéta, et Banájas fílius Jójadæ et Ceréthi, et Pheléthi: et imposuérunt Salomónem super mulam regis David, et adduxérunt eum in Gihon. 
39 Sumpsitque Sadoc sacerdos cornu ólei de tabernáculo, et unxit Salomónem: et cecinérunt búccina, et dixit omnis pópulus: Vivat rex Sálomon. 
40 Et ascéndit univérsa multitúdo post eum, et pópulus canéntium tibiis, et lætántium gáudio magno: et insonuit terra a clamore eórum.

[Responsory3]
@Tempora/Pent01-3:Responsory3