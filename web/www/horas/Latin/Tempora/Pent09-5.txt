[Rank]
Feria sexta infra Hebdomadam IX post Octavam Pentecostes;;Feria;;1

[Rule]
Oratio Dominica

[Lectio1]
De libro quarto Regum.
!2 Kgs 8:1-3
1 Eliséus autem locútus est ad mulíerem, cujus vivere fecerat fílium, dicens: Surge, vade tu et domus tua et peregrinare ubicúmque repéreris; vocávit enim Dóminus famem, et véniet super terram septem annis. 
2 Quæ surréxit, et fecit juxta verbum hóminis Dei; et vadens cum domo sua, peregrináta est in terra Philisthiim diébus multis. 
3 Cumque finiti essent anni septem, reversa est mulier de terra Philisthiim: et egressa est ut interpellaret regem pro domo sua, et pro agris suis.

[Responsory1]
@Tempora/Pent01-2:Responsory1

[Lectio2]
!2 Kgs 8:4-6
4 Rex autem loquebátur cum Giézi púero viri Dei dicens: Narra mihi ómnia magnália, quæ fecit Eliséus. 
5 Cumque ille narraret regi quómodo mortuum suscitasset, appáruit mulier, cujus vivificáverat fílium, clamans ad regem pro domo sua, et pro agris suis. Dixitque Giézi: Dómine mi rex, hæc est mulier, et hic est fílius ejus quem suscitávit Eliséus. 
6 Et interrogávit rex mulíerem, quæ narrávit ei, deditque ei rex eunuchum unum dicens: Restítue ei ómnia quæ sua sunt, et universos reditus agrórum, a die qua relíquit terram usque ad præsens.

[Responsory2]
@Tempora/Pent01-2:Responsory2

[Lectio3]
!2 Kgs 8:7-10
7 Venit quoque Eliséus Damascum, et Bénadad rex Syriæ ægrotábat. Núntiaverúntque ei dicéntes: Venit vir Dei huc. 
8 Et ait rex ad Házaël: Tolle tecum múnera et vade in occúrsum viri Dei et cónsule Dóminum per eum dicens: Si evádere pótero de infirmitáte mea hac?
9 Ivit ígitur Házaël in occúrsum ejus. Cumque stetísset coram eo, ait: Fílius tuus Bénadad rex Syriæ misit me ad te, dicens: Si sanari pótero de infirmitáte mea hac? 
10 Dixitque ei Eliséus: Vade, dic ei: Sanáberis. Porro osténdit mihi Dóminus quia morte moriétur.

[Responsory3]
@Tempora/Pent01-2:Responsory3
