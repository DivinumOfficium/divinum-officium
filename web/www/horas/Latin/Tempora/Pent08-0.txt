[Rank]
Dominica VIII Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Ant 1]
Exaudísti, Dómine, * oratiónem servi tui, ut ædificarem templum nómini tuo.

[Oratio]
Largíre nobis, quǽsumus, Dómine, semper spíritum cogitándi quæ recta sunt,~
propítius et agéndi: ut, qui sine te esse non póssumus, secúndum te vívere~
valeámus.
$Per Dominum

[Lectio1]
De libro tértio Regum
!3 Reg 9:1-5
1 Factum est autem cum perfecísset Sálomon ædifícium domus Dómini et ædifícium regis et mone quod optáverat et volúerat fácere,
2 appáruit ei Dóminus secundo, sicut apparúerat ei in Gábaon.
3 Dixítque Dóminus ad eum: Exaudívi oratiónem tuam et deprecatiónem tuam, quam deprecátus es coram me; sanctificávi domum hanc, quam ædificásti, ut pónerem nomen meum ibi in sempitérnum; et erunt óculi mei et cor meum ibi cunctis diébus.
4 Tu quoque, si ambuláveris coram me sicut ambulávit pater tuus in simplicitate cordis et in æquitáte, et féceris ómnia quæ præcepi tibi et legítima mea et judícia mea serváveris,
5 ponam thronum regni tui super Israël in sempitérnum, sicut locútus sum David, patri tuo dicens: Non auferétur vir de génere tuo de sólio Israël.

[Responsory1]
@Tempora/Pent01-1

[Lectio2]
!3 Reg 9:6-9
6 Si autem aversióne aversi fuéritis vos et fílii vestri non sequéntes me nec custodiéntes mandáta mea et cæremónias meas quas propósui vobis, sed abiéritis et coluéritis deos alienos et adoravéritis eos;
7 áuferam Israël de superficie terræ quam dedi eis, et templum quod sanctificávi nómini meo projíciam a conspéctu meo, eritque Israël in proverbium et in fábulam cunctis pópulis,
8 et domus hæc erit in exemplum: omnis qui transíerit per eam stupébit et sibilábit et dicet: Quare fecit Dóminus sic terræ huic et domui huic?
9 Et respondébunt: Quia dereliquérunt Dóminum Deum suum, qui edúxit patres eórum de terra Ægypti, et secúti sunt deos alienos et adoravérunt eos et coluérunt eos; idcirco indúxit Dóminus super eos omne malum hoc.

[Responsory2]
@Tempora/Pent01-1

[Lectio3]
!3 Reg 9:10-14
10 Expletis autem annis viginti postquam ædificáverat Sálomon duas domos, id est domus Dómini et domum regis
11 (Hiram rege Tyri præbénte Salomoni ligna cédrina et abiégna et aurum juxta omne quod opus habúerat), tunc dedit Sálomon Hiram viginti óppida in terra Galilææ.
12 Et egréssus est Hiram de Tyro ut vidéret oppida, quæ déderat ei Sálomon, et non placuérunt ei,
13 et ait: Hæcine sunt civitátes, quas dedísti mihi, frater? Et appellávit eas terram Chabul usque in diem hanc.
14 Misit quoque Hiram ad regem Salomónem centum viginti talénta auri.

[Responsory3]
@Tempora/Pent01-1

[Lectio4]
Ex libro sancti Augustíni Epíscopi de Civitáte Dei.
!Liber 17. cap. 8. sub medio.
Facta est quidem nonnulla imago rei futuræ étiam in Salomone, in eo quod templum ædificávit, et pacem hábuit secúndum nomen suum (Sálomon quippe pacificus est Latine), et in exordio regni sui mirabíliter laudábilis fuit. Sed eadem sua persona per umbram futuri prænuntiábat étiam ipse Christum Dóminum nostrum, non exhibebat. Unde quædam de illo ita scripta sunt, quasi de ipso ista prædicta sint, dum Scriptura sancta étiam rebus gestis prophétans, quodámmodo in eo figuram delineat futurórum.

[Responsory4]
@Tempora/Pent01-2:Responsory1

[Lectio5]
Nam præter libros divinæ históriæ, ubi regnasse narrátur, Psalmus étiam septuagesimus primus titulo nóminis ejus inscriptus est. In quo tam multa dicúntur, quæ omnino ei conveníre non possunt, Dómino autem Christo aptíssima perspicuitate conveniunt: ut evidénter appareat, quod in illo figura qualiscúmque adumbráta sit, in isto autem ipsa véritas præsentata.

[Responsory5]
@Tempora/Pent01-2:Responsory2

[Lectio6]
Notum est enim quibus terminis regnum conclusum fúerit Salomónis: et tamen in eo Psalmo legitur, ut alia táceam: Dominábitur a mari usque ad mare, et a flúmine usque ad términos orbis terræ; quod in Christo vidémus impleri. A flúmine quippe dominándi sumpsit exordium, ubi baptizátus a Joánne, eodem monstrante, cœpit agnosci a discípulis, qui eum non solum magistrum, verum étiam Dóminum appellavérunt.

[Responsory6]
@Tempora/Pent01-2:Responsory3

[Lectio7]
Léctio sancti Evangélii secúndum Lucam.
!Luc 16:1-9
In illo témpore: Dixit Jesus discípulis suis parábolam hanc: Homo quidam erat dives, qui habebat villicum, et hic diffamátus est apud illum quasi dissipásset bona ipsíus. Et réliqua.
_
Homilía sancti Hierónymi Presbýteri.
!Epistola 151. ad Algasiam, quæst. 6. tom. 3.
Si dispensator iníqui mammonæ, dómini voce laudátur, quod de re iníqua sibi justítiam præpararit; et passus dispendia dominus laudat dispensatoris prudéntiam, quod advérsus dóminum quidem fraudulenter, sed pro se prudenter égerit: quanto magis Christus, qui nullum damnum sustinére potest, et pronus est ad cleméntiam, laudábit discipulus suos, si in eos qui credituri sibi sunt, misericordes fúerint?

[Responsory7]
@Tempora/Pent01-3:Responsory1

[Lectio8]
Dénique post parábolam íntulit: Et ego vobis dico, Facite vobis amicos de iníquo mammona. Mammona autem non Hebræórum, sed Syrórum lingua divítiæ nuncupántur, quod de iniquitáte collectæ sint. Si ergo iníquitas bene dispensáta vértitur in justítiam; quanto magis sermo divinus, in quo nulla est iníquitas, qui et Apóstolis créditus est, si bene fúerit dispensatus, dispensatores suos levábit in cælum?

[Responsory8]
@Tempora/Pent01-0:Responsory8

[Lectio9]
Quam ob rem séquitur: Qui fidélis est in minimo, hoc est, in carnálibus; et in multis fidélis erit, hoc est, in spirituálibus. Qui autem in parvo iníquus est, ut non det frátribus ad uténdum, quod a Deo pro ómnibus est creátum; iste et in spirituali pecúnia dividenda iníquus erit, ut non pro necessitate, sed pro persónis doctrinam Dómini dividat. Si autem, inquit, carnales divitia, quæ labúntur, non bene dispensatis; veras æternásque divítias doctrinæ Dei quis credet vobis?
&teDeum

[Ant 2]
Ait dominus villico: * Quid hoc áudio de te? redde ratiónem villicatiónis tuæ, allelúja.

[Ant 3]
Quid fáciam, * quia dominus meus aufert a me villicatiónem? Fodere non valeo, mendicáre erubesco. Scio quid fáciam, ut, cum amotus fúero a villicatióne, recípiant me in domos suas.
