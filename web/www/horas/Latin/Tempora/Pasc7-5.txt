[Rank]
Feria Sexta Quattuor Temporum Pentecostes;;Semiduplex I classis;;6;;ex Pasc7-0

[Rank]
Feria Sexta Quattuor Temporum Pentecostes;;Semiduplex I classis;;6;;ex Pasc7-0

[RankNewcal]
Feria VI post Pentecostes;;Feria;;1;;

[Rule]
ex Pasc7-0;
1 nocturn;
Psalmi Dominica;
Antiphonas horas
Hymnus Tertia
Feria Te Deum
no93

[Ant Matutinum]
Factus est * repénte de cælo sonus adveniéntis spíritus vehementis, allelúja, allelúja.;;47
Confírma hoc, Deus, * quod operátus es in nobis: a templo sancto tuo, quod est in Jerusalem, allelúja, allelúja.;;67
Emítte Spíritum tuum, * et creabúntur: et renovábis fáciem terræ, allelúja, allelúja.;;103
V. Spíritus Paraclitus, allelúja.
R. Docébit vos ómnia, allelúja.

[Lectio1]
Léctio sancti Evangélii secúndum Lucam.
!Luc 5:17-26
In illo témpore: Factum est in una diérum, et Jesus sedébat docens. Et erant pharisæi sedéntes, et legis doctores, qui venerant ex omni castello Galilææ et Judææ, et Jerusalem: et virtus Dómini erat ad sanándum eos. Et réliqua.
_
Homilía sancti Ambrosii Epíscopi.
!Liber 5 in cap. 5 Lucæ, post initium
Non otiosa hujus paralytici, nec angusta medicina est, quando Dóminus et orasse præmittitur; non útique propter suffragium, sed propter exemplum. Imitándi enim specimen dedit, non precándi ámbitum requisívit. Et conveniéntibus ex omni Galilæa, et Judæa, et Jerusalem, legis doctóribus, inter ceterórum remedia debílium, paralytici istius medicina describitur. Primum ómnium, quod ante diximus, unusquísque æger petendæ precatores salútis debet adhibere, per quos nostræ vitæ compágo resoluta, actuumque nostrórum clauda vestígia, verbi cæléstis remédio reforméntur.

[Responsory1]
R. Non vos me elégistis, sed ego elégi vos, et pósui vos: 
* Ut eatis, et fructum afferatis, et fructus vester maneat, allelúja, allelúja.
V. Sicut misit me Pater, et ego mitto vos.
R. Ut eatis, et fructum afferatis, et fructus vester maneat, allelúja, allelúja.

[Lectio2]
Sint ígitur aliqui monitores mentis, qui animum hóminis, quamvis exterioris corporis debilitate torpéntem, ad superióra érigant. Quorum rursus adminículis et attóllere et humiliare se fácilis ante Jesum locétur, Dominico videri dignus aspectu. Humilitátem enim réspicit Dóminus: quia respéxit humilitátem ancíllæ suæ. Quorum fidem ut vidit, dixit: Homo, remittúntur tibi peccáta tua. Magnus Dóminus, qui aliórum mérito ignoscit aliis: et dum alios probat, aliis relaxat errata. Cur apud te, homo, collega non valeat, cum apud Deum servus et interveniéndi meritum, et jus habeat impetrandi?

[Responsory2]
R. Spíritus Dómini replevit orbem terrárum: 
* Et hoc quod continet ómnia, sciéntiam habet vocis, allelúja, allelúja.
V. Omnium est enim artifex, omnem habens virtútem, ómnia prospíciens.
R. Et hoc quod continet ómnia, sciéntiam habet vocis, allelúja, allelúja.
&Gloria
R. Et hoc quod continet omnia, scientiam habet vocis, alleluia, alleluia.

[Lectio3]
Disce, qui júdicas, ignoscere: disce, qui æger es, impetrare. Si gravium peccatórum diffidis véniam, ádhibe precatores, ádhibe Ecclésiam, quæ pro te precétur, cujus contemplatióne, quod tibi Dóminus negare posset, ignoscat. Et quamvis históriæ fidem non debeámus omittere, ut vere paralytici istius corpus credámus esse sanátum: cognosce tamen interioris hóminis sanitátem, cui peccáta donántur. Cum Judæi ásserunt peccáta a solo Deo posse concedi, Deum útique eum confiténtur; suoque judício perfidiam suam produnt, qui opus astruunt, ut personam negent.
&teDeum

[Ant 2]
Dixit Jesus: * Ut sciátis autem quia Fílius hóminis habet potestátem in terra dimitténdi peccáta, ait paralytico: Tibi dico, surge: tolle lectum tuum, et vade in domum tuam, allelúja.

[Oratio]
Da, quǽsumus, Ecclésiæ tuæ, miséricors Deus: ut, Sancto Spíritu congregáta, hostíli nullaténus incursióne turbétur.
$Per Dominum eiusdem

[Ant 3]
Paraclitus autem * Spíritus Sanctus, quem mittet Pater in nómine meo, ille vos docébit ómnia, et suggeret vobis ómnia, quæcúmque dixero vobis, allelúja.
