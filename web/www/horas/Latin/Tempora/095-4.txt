[Lectio1]
De libro Esther
!Esth 5:1-5
1 Die autem tértio induta est Esther regálibus vestiméntis et stetit in átrio domus regiæ, quod erat interius contra basilicam regis. At ille sedébat super solium suum in consistorio palatii contra ostium domus. 
2 Cumque vidísset Esther regínam stántem, plácuit óculis ejus et exténdit contra eam virgam auream quam tenebat manu. Quæ accédens osculáta est summitátem virgæ ejus, 
3 dixítque ad eam rex: Quid vis, Esther regína? quæ est petítio tua? Etiam si dimidiam partem regni petíeris, dábitur tibi. 
4 At illa respóndit: Si regi placet, óbsecro ut venias ad me hódie et Aman tecum ad convivium quod parávi. 
5 Statimque rex, Vocate, inquit, cito Aman ut Esther obediat voluntati.

[Responsory1]
@Tempora/095-0:Responsory1

[Lectio2]
!Esth 5:9-13
9 Egréssus est itaque illo die Aman lætus et álacer. Cumque vidísset Mardochæum sedéntem ante fores palatii, et non solum non assurrexísse sibi, sed nec motum quidem de loco sessiónis suæ, indignátus est valde; 
10 et, dissimuláta ira, reversus in domum suam convocávit ad se amicos suos et Zares uxórem suam,
11 et expósuit illis magnitúdinem divitiárum suárum filiorúmque turbam et quanta eum glória super omnes príncipes et servos suos rex elevasset. 
12 Et post hæc ait: Regína quoque Esther nullum alium vocávit ad convivium cum rege, præter me, apud quam étiam cras cum rege pransurus sum;
13 et cum hæc ómnia hábeam, nihil me habere puto, quámdiu vídero Mardochæum Judæum sedéntem ante fores regias.

[Responsory2]
@Tempora/094-0:Responsory7

[Lectio3]
!Esth 5:14
14 Responderúntque ei Zares uxor ejus et ceteri amíci: Jube parari excélsam trabem habéntem altitúdinis quinquagínta cúbitos, et dic mane regi ut appendátur super eam Mardochæus; et sic ibis cum rege lætus ad convivium. Placuit ei consílium et jussit excélsam parari crucem.

[Responsory3]
@Tempora/094-0:Responsory3
