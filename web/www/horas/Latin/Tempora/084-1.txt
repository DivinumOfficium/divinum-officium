[Lectio1]
De libro Ecclesiástici.
!Sir 1:22-26
22 Corona sapiéntiæ timor Dómini, replens pacem et salútis fructum; 
23 et vidit et dinumerávit eam: utraque autem sunt dona Dei. 
24 Sciéntiam et intelléctum prudéntiæ sapiéntia compartiétur et glóriam tenéntium se exáltat. 
25 Radix sapiéntiæ est timere Dóminum, et rami illíus longævi. 
26 In thesáuris sapiéntiæ intelléctus et sciéntiæ religiositas, exsecrátio autem peccatóribus sapiéntia.
22 Corona sapientiæ timor Domini, replens pacem et salutis fructum:
23 et vidit, et dinumeravit eam: utraque autem sunt dona Dei.
24 Scientiam et intellectum prudentiæ sapientia compartietur, et gloriam tenentium se exaltat.
25 Radix sapientiæ est timere Dominum, et rami illius longævi.
26 In thesauris sapientiæ intellectus et scientiæ religiositas: exsecratio autem peccatoribus sapientia.

[Responsory1]
@Tempora/081-1:Responsory1

[Lectio2]
!Sir 1:27-33
27 Timor Dómini expellit peccátum; 
28 nam qui sine timóre est non póterit justificari; iracundia enim animositátis illíus subversio illíus est. 
29 Usque in tempus sustinébit pátiens, et póstea reddítio jucunditátis. 
30 Bonus sensus usque in tempus abscóndet verba illíus, et lábia multórum enarrábunt sensum illíus. 
31 In thesáuris sapiéntiæ significátio disciplinæ, 
32 exsecrátio autem peccatóri cultura Dei.
33 Fili, concupíscens sapiéntiam consérva justítiam, et Deus præbébit illam tibi.

[Responsory2]
@Tempora/081-1:Responsory2

[Lectio3]
!Sir 1:34-40
34 Sapiéntia enim et disciplína timor Dómini, et quod beneplácitum est illi,
35 fides et mansuetúdo, et adimplébit thesáuros illíus. 
36 Ne sis incredibilis timori Dómini, et ne accésseris ad illum duplici corde. 
37 Ne fueris hypócrita in conspéctu hóminum et non scandalizéris in lábiis tuis. 
38 Attende in illis, ne forte cadas et adducas ánimæ tuæ inhonoratiónem, 
39 et revelet Deus absconsa tua et in médio synagogæ elídat te; 
40 quóniam accessísti maligne ad Dóminum, et cor tuum plenum est dolo et fallacia.

[Responsory3]
@Tempora/081-1:Responsory3
