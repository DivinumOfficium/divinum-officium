[Rank]
Feria Quinta infra Hebdomadam III in Quadragesima;;Feria major;;2

[Rule]

[Lectio1]
Léctio sancti Evangélii secúndum Lucam
!Luc 4:38-44
In illo témpore: Surgens Jesus de synagoga, introivit in domum Simonis. Socrus autem Simonis tenebatur magnis febribus. Et réliqua.
_
Homilía sancti Ambrosii Epíscopi
!Lib 4 in Lucæ c. 4 circa finem
Vide clementiam Domini Salvatoris: nec indignatione commotus, nec scelere offensus, nec injuria violatus Judæam deserit: quin etiam immemor injuriæ, memor clementiæ, nunc docendo, nunc liberando, nunc sanando, infidæ plebis corda demulcet. Et bene sanctus Lucas virum ab spiritu nequitiæ liberatum ante præmisit, et subdit feminæ sanitatem. Utrumque enim sexum Dominus curaturus advenerat: sed prior sanari debuit, qui prior creatus est; nec prætermitti illa, quæ mobilitate magis animi, quam pravitate peccaverat.

[Responsory1]
@Tempora/Quad3-0:Responsory1

[Lectio2]
Sabbato medicinæ Dominicæ opera cœpta significat, ut inde nova creatura cœperit, ubi vetus creatura ante desivit: nec sub lege esse Dei Filium, sed supra legem in ipso principio designaret: nec solvi legem, sed impleri. Neque enim per legem, sed verbo factus est mundus, sicut legimus: Verbo Domini cæli firmati sunt. Non solvitur ergo lex, sed impletur: ut fiat renovatio hominis jam labentis. Inde et Apostolus ait: Exspoliantes vos veterem hominem, induite novum, qui secundum Deum creatus est.

[Responsory2]
@Tempora/Quad3-0:Responsory2

[Lectio3]
Et bene sabbato cœpit, ut ipsum se ostenderet Creatorem, qui opera operibus intexeret, et prosequeretur opus, quod ipse jam cœperat: ut si domum faber renovare disponat, non a fundamentis sed a culminibus incipit solvere vetustatem. Itaque ibi prius manum admovet, ubi ante desierat: deinde a minoribus incipit, ut ad majora perveniat. Liberare a dæmone et homines, sed in verbo Dei possunt: resurrectionem mortuis imperare, divinæ solius est potestatis. Fortassis etiam in typo mulieris illius socrus Simonis et Andreæ variis criminum febribus caro nostra languebat, et diversarum cupiditatum immodicis æstuabat illecebris. Nec minorem febrem amoris esse dixerim, quam caloris. Itaque illa animum, hæc corpus inflammat. Febris enim nostra, avaritia est: febris nostra, libido est: febris nostra, luxuria est: febris nostra, ambitio est: febris nostra, iracundia est.

[Responsory3]
@Tempora/Quad3-0:Responsory3

[Ant 2]
Exibant autem dæmonia * a multis clamantia et dicentia: Quia tu es Christus Filius Dei: et increpans non sinebat ea loqui, quia sciebant ipsum esse Christum.

[Oratio 2]
Magnificet te, Domine, sanctorum tuorum Cosmæ et Damiani beata solemnitas: qua et illis gloriam sempiternam, et opem nobis ineffabili providentia contulisti.
$Per Dominum

[Ant 3]
Omnes qui habebant infirmos, * ducebant illos ad Jesum et sanabantur.

[Oratio 3]
Subjectum tibi populum, quǽsumus, Domine, propitiatio cælestis amplificet: et tuis semper faciat servire mandatis.
$Per Dominum
