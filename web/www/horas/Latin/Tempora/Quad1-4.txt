[Rank]
Feria Quinta infra Hebdomadam I in Quadragesima;;Feria major;;2

[Rule]

[Lectio1]
Lectio sancti Evangelii secundum Matthǽum
!Matt 15:21-28
In illo tempore: Egressus Jesus, secessit in partes Tyri et Sidonis. Et reliqua.
_
Homilia sancti Hieronymi Presbyteri
!Liber 2 Comm. in cap. 15. Matthæi
Scribis et pharisæis calumniatoribus derelictis, transgreditur in partes Tyri et Sidonis, ut Tyrios Sidoniosque curaret. Mulier autem Chananæa egreditur de finibus pristinis, ut clamans filiæ impetret sanitatem. Observa quod in quintodecimo loco filia Chananææ sanetur. Miserere mei, Domine, fili David. Inde novit vocare filium David, quia egressa jam fuerat de finibus suis, et errorem Tyriorum ac Sidoniorum loci ac fidei commutatione dimiserat.

[Responsory1]
R. Tribulárer, si nescírem misericórdias tuas, Dómine; tu dixísti: Nolo mortem peccatóris, sed ut magis convertátur et vivat:
* Qui Chananǽam et publicánum vocásti ad pœniténtiam.
V. Secundum multitúdinem dolórum meórum in corde meo, consolatiónes tuæ lætificavérunt ánimam meam.
R. Qui Chananǽam et publicánum vocásti ad pœniténtiam.

[Lectio2]
Filia mea male a dæmonio vexatur. Ego filiam Chananææ puto animas esse credentium, quæ male a dæmonio vexabantur, ignorantes creatorem, et adorantes lapidem. Qui non respondit ei verbum: non de superbia pharisaica, nec de scribarum supercilio: sed ne ipse sententiæ suæ videretur esse contrarius, per quam jusserat: In viam Gentium ne abieritis, et in civitates Samaritanorum ne intraveritis. Nolebat enim occasionem calumniatoribus dare: perfectamque salutem Gentium passionis et resurrectionis tempori reservabat.

[Responsory2]
@Tempora/Quad1-0:Responsory2

[Lectio3]
Et accendentes discipuli ejus rogabant eum, dicentes: Dimitte eam, quia clamat post nos. Discipuli illo adhuc tempore mysteria Domini nescientes, vel misericordia commuti, rogabant pro Chananæa muliere, quam alter Evangelista Syrophœnissam appellat: vel importunitate ejus carere cupientes, quia non ut clementem, sed ut durum medicum crebrius inclamaret. Ipse autem respondens ait: Non sum missus, nisi ad oves quæ perierunt domus Israël. Non quo et ad Gentes non missus sit, sed quo primum missus sit ad Israël: ut illis non recipientibus Evangelium, justa fieret ad Gentes transmigratio.

[Responsory3]
@Tempora/Quad1-0:Responsory3

[Ant 2]
Egressus Jesus * secessit in partes Tyri et Sidonis, et ecce mulier Chananæa a finibus illis egressa, clamabat dicens: Miserere mihi, Fili David.

[Oratio 2]
Devotionem populi tui, quǽsumus, Domine, benignus intende: ut qui per abstinentiam macerantur in corpore, per fructum boni operis reficiantur in mente.
$Per Dominum

[Ant 3]
O mulier, * magna est fides tua: fiat tibi sicut petisti.

[Oratio 3]
Da, quǽsumus, Domine, populis Christianis: et, quæ profitentur, agnoscere et cæleste munus diligere, quod frequentant.
$Per Dominum
