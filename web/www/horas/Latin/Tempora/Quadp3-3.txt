[Rank]
Feria IV Cinerum;;Feria Privilegiata;;6

[Rule]
Preces Feriales

[Lectio1]
Léctio sancti Evangélii secúndum Matthǽum.
!Matt 6:16-21
In illo témpore: Dixit Jesus discipulis suis: Cum jejunatis, nolite fieri sicut hypocritæ, tristes. Et réliqua.
_
Homilía sancti Augustini Epíscopi.
!Lib. 2. de Serm. Domini in monte, cap. 12. tom. 4.
Manifestum est, his præceptis omnem nostram intentionem in interiora gaudia dirigi: ne foris quærentes mercedem, huic sæculo conformemur, et amittamus promissionem tanto solidioris atque firmioris, quanto interioris beatitudinis, qua nos elegit Deus conformes fieri imaginis Filii sui. In hoc autem capitulo maxime advertendum est, non in solo rerum corporearum nitore atque pompa, sed etiam in ipsis sordibus luctuosis esse posse jactantiam; et eo periculosiorem quo sub nomine servitutis Dei decipit.

[Responsory1]
@Tempora/Quadp3-0:Responsory7

[Lectio2]
Qui ergo immoderato cultu corporis atque vestitu, vel ceterarum rerum nitore præfulget, facile convincitur rebus ipsis, pomparum sæculi esse sectator, nec quemquam fallit dolosa imagine sanctitatis. Qui autem in professione christianitatis, inusitato squalore ac sordibus intentos in se oculos hominum facit, cum id voluntate faciat, non necessitate patiatur: ex ceteris ejus operibus potest conjici, utrum hoc contemptu superflui cultus, an ambitione aliqua faciat: quia et sub ovina pelle cavendos lupos Dominus præcepit: Sed ex fructibus, inquit, eorum cognoscetis eos.

[Responsory2]
@Tempora/Quadp3-0:Responsory8

[Lectio3]
Cum enim cœperint aliquibus tentationibus ea ipsa scilicet illis subtrahi, vel negari, quæ isto velamine vel consecuti sunt, vel consequi cupiunt: tunc necesse est ut appareat, utrum lupus in ovina pelle sit, an ovis in sua. Non tamen propterea ornatu superfluo debet aspectus hominum mulcere Christianus, quia illum parcum habitum ac necessarium etiam simulatores sæpius usurpant, ut incautos decipiant: quia et illæ oves non debent pelles suas deponere, si aliquando eis lupi se contegant.

[Responsory3]
@Tempora/Quadp3-1:Responsory1

[Ant 2]
Cum jejunatis, * nolite fieri sicut hypocritæ, tristes.

[Oratio 2]
Præsta, Domine, fidelibus tuis: ut jejuniorum veneranda solemnia, et congrua pietate suscipiant, et secura devotione percurrant.
$Per Dominum

[Versum 3]
V. Dirigatur, Domine, oratio mea.
R. Sicut incensum in conspectu tuo.

[Ant 3]
Thesaurizate vobis * thesauros in cælo, ubi nec ærugo, nec tinea demolitur.

[Oratio 3]
Inclinantes se, Domine, majestati tuæ, propitiatus intende: ut qui divino munere sunt refecti, cælestibus semper nutriantur auxiliis.
$Per Dominum
