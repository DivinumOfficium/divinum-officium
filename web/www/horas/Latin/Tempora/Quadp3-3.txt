[Rank]
Feria IV Cinerum;;Feria Privilegiata;;6

[Rule]
Preces Feriales

[Lectio1]
Lectio sancti Evangelii secundum Matthaeum.
!Matt 6:16-21
In illo tempore: Dixit Jesus discipulis suis: Cum jejunatis, nolite fieri sicut hypocritae, tristes. Et reliqua.
_
Homilia sancti Augustini Episcopi.
!Lib. 2. de Serm. Domini in monte, cap. 12. tom. 4.
Manifestum est, his praeceptis omnem nostram intentionem in interiora gaudia dirigi: ne foris quaerentes mercedem, huic saeculo conformemur, et amittamus promissionem tanto solidiaris atque firmioris, quanto interioris beatitudinis, qua nos elegit Deus conformes fieri imaginis Filii sui. In hoc autem capitulo maxime advertendum est, non in solo rerum corporearum nitore atque pompa, sed etiam in ipsis sordibus luctuosis esse posse jactantiam; et eo periculosiorem quo sub nomine servitutis Dei decipit.

[Responsory1]
@Tempora/Quadp3-0:Responsory7

[Lectio2]
Qui ergo immoderato cultu corporis atque vestitu, vel ceterarum rerum nitore praefulget, facile convincitur rebus ipsis, pomparum saeculi esse sectator, nec quemquam fallit dolosa imagine sanctitatis. Qui autem in professione christianitatis, inusitato squalore ac sordibus intentos in se oculos hominum facit, cum id voluntate faciat, non necessitate patiatur: ex ceteris ejus operibus potest conjici, utrum hoc contemptu superflui cultus, an ambitione aliqua faciat: quia et sub ovina pelle cavendos lupos Dominus praecepit: Sed ex fructibus, inquit, eorum cognoscetis eos.

[Responsory2]
@Tempora/Quadp3-0:Responsory8

[Lectio3]
Cum enim coeperint aliquibus tentationibus ea ipsa scilicet illis subtrahi, vel negari, quae isto velamine vel consecuti sunt, vel consequi cupiunt: tunc necesse est ut appareat, utrum lupus in ovina pelle sit, an ovis in sua. Non tamen propterea ornatu superfluo debet aspectus hominum mulcere Christianus, quia illum parcum habitum ac necessarium etiam simulatores saepius usurpant, ut incautos decipiant: quia et illae oves non debent pelles suas deponere, si aliquando eis lupi se contegant.

[Responsory3]
@Tempora/Quadp3-1:Responsory1

[Ant 2]
Cum jejunatis, * nolite fieri sicut hypocritae, tristes.

[Oratio 2]
Praesta, Domine, fidelibus tuis: ut jejuniorum veneranda solemnia, et congrua pietate suscipiant, et secura devotione percurrant.
$Per Dominum

[Versum 3]
V. Dirigatur Domine oratio mea.
R. Sicut incensum in conspectu tuo.

[Ant 3]
Thesaurizate vobis * thesauros in caelo, ubi nec aerugo, nec tinea demolitur.

[Oratio 3]
Inclinantes se, Domine, majestati tuae, propitiatus intende: ut qui divino munere sunt refecti, caelestibus semper nutriantur auxiliis.
$Per Dominum
