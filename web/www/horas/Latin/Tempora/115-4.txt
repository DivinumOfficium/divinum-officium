[Lectio1]
Incipit Aggæus Prophéta
!Agg 1:1-2
1 In anno secúndo Daríi regis, in mense sexto, in die una mensis, factum est verbum Dómini in manu Aggæi prophetæ, ad Zoróbabel, fílium Saláthiel, ducem Juda, et ad Jesum, fílium Jósedec, sacerdotem magnum, dicens:
2 Hæc ait Dóminus exercituum, dicens: Pópulus iste dicit: Nondum venit tempus domus Dómini ædificandæ.

[Responsory1]
@Tempora/Pent01-0:Responsory1

[Lectio2]
!Agg 1:3-6
3 Et factum est verbum Dómini in manu Aggæi prophetæ, dicens: 
4 Numquid tempus vobis est ut habitetis in dómibus laqueatis, et domus ista desérta? 
5 Et nunc hæc dicit Dóminus exercituum: Pónite corda vestra super vias vestras: 
6 seminastis multum, et intulístis parum; comedístis, et non estis satiati; bibístis, et non estis inébriati; operuístis vos, et non estis calefacti; et qui mercedes congregávit, misit eas in sacculum pertusum.

[Responsory2]
@Tempora/111-0:Responsory2

[Lectio3]
!Agg 1:7-10
7 Hæc dicit Dóminus exercituum: Pónite corda vestra super vias vestras,
8 ascéndite in montem, portate ligna, et ædificate domum: et acceptábilis mihi erit, et glorificábor, dicit Dóminus. 
9 Respexístis ad ámplius, et ecce factum est minus; et intulístis in domum, et exsufflavi illud. Quam ob causam? dicit Dóminus exercituum, quia domus mea desérta est, et vos festinátis unusquísque in domum suam. 
10 Propter hoc super vos prohíbiti sunt cæli ne darent rórem, et terra prohíbita est ne daret germen suum.

[Responsory3]
@Tempora/111-0:Responsory3
