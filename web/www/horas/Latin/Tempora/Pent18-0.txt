[Rank]
Dominica XVIII Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Dírigat corda nostra, quaesumus, Dómine, tuæ miseratiónis operátio: quia tibi~
sine te placére non póssumus.
$Per Dominum

[Lectio7]
Léctio sancti Evangélii secúndum Matthæum.
!Matt 9:1-8
In illo témpore: Ascéndens Jesus in naviculam transfretávit et venit in civitátem suam. Et réliqua.
_
Homilía sancti Petri Chrysologi.
!Sermo 50.
Christum in humanis actibus divina gessisse mysteria, et in rebus visibílibus invisibília exercuisse negotia, léctio hodiérna monstrávit. Ascéndit, inquit, in naviculam, et transfretávit, et venit in civitátem suam. Nonne ipse est, qui, fugátis fluctibus, maris profúnda nudávit, ut Israëliticus pópulus inter stupéntes undas sicco vestigio velut móntium cóncava pertransíret? Nonne hic est, qui Petri pédibus marínos vórtices inclinávit, ut iter líquidum humanis gressibus sólidum præbéret obsequium.

[Lectio8]
Et quid est, quod ipse sibi sic maris dénegat servitutem, ut brevíssimi lacus transitum sub mercede náutica transfretaret? Ascéndit, inquit, in naviculam, et transfretávit. Et quid mirum, fratres? Christus venit suscipere infirmitátes nostras, et suas nobis conferre virtútes; humana quærere, præstare divina; accípere injurias, reddere dignitates; ferre tædia, referre sanitates: quia médicus, qui non fert infirmitátes, curare nescit; et qui non fúerit cum infirmo infirmatus, infirmo non potest conferre sanitátem.

[Lectio9]
Christus ergo, si in suis mansísset virtútibus, commune cum homínibus nil haberet; et nisi implesset carnis ordinem, carnis in illo esset otiosa susceptio. Ascéndit, inquit, in naviculam, et transfretávit, et venit in civitátem suam. Creator rerum orbis Dóminus, posteáquam se propter nos nostra angustávit in carne, cœpit habére humanam pátriam, cœpit civitátis Judáicæ esse civis, paréntes habére cœpit paréntum ómnium ipse parens; ut invitaret amor, attráheret caritas, vincíret affectio, suadéret humanitas, quos fúgerat dominátio, metus dispérserat, fécerat vis potestátis extorres.
&teDeum

[Ant 2]
Dixit Dóminus * paralytico: Confide, fili, remittúntur tibi peccáta tua.

[Ant 3]
Tulit ergo * paralyticus lectum suum, in quo jacebat, magníficans Deum: et omnis plebs, ut vidit, dedit laudem Deo.
