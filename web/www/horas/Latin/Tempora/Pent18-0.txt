[Rank]
Dominica XVIII Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Dirigat corda nostra, quaesumus, Domine, tuae miserationis operatio: quia tibi sine te placere non possumus.
$Per Dominum

[Lectio7]
Lectio sancti Evangelii secundum Matthaeum.
!Matt 9:1-8
In illo tempore: Ascendens Jesus in naviculam, transfretavit, et venit in civitatem suam. Et reliqua.
_
Homilia sancti Petri Chrysologi.
!Sermone 50.
Christum in humanis actibus divina gessisse mysteria, et in rebus visibilibus invisibilia exercuisse negotia, lectio hodierna monstravit. Ascendit, inquit, in naviculam, et transfretavit, et venit in civitatem suam. Nonne ipse est, qui fugatis fluctibus, maris profunda nudavit, ut Israëliticus populus inter stupentes undas sicco vestigio velut montium concava pertransiret? Nonne hic est, qui Petri pedibus marinos vortices inclinavit, ut iter liquidum humanis gressibus solidum praeberet obsequium?

[Lectio8]
Et quid est, quod ipse sibi sic maris denegat servitutem, ut brevissimi lacus transitum sub mercede nautica transfretaret? Ascendit, inquit, in naviculam, et transfretavit. Et quid mirum, fratres? Christus venit suscipere infirmitates nostras, et suas nobis conferre virtutes: humana quaerere, praestare divina: accipere injurias, reddere dignitates: ferre taedia, referre sanitates: quia medicus, qui non fert infirmitates, curare nescit; et qui non fuerit cum infirmo infirmatus, infirmo non potest conferre sanitatem.

[Lectio9]
Christus ergo, si in suis mansisset virtutibus, commune cum hominibus nil haberet: et nisi implesset carnis ordinem, carnis in illo esset otiosa susceptio. Ascendit, inquit, in naviculam, et transfretavit, et venit in civitatem suam. Creator rerum orbis Dominus, posteaquam se propter nos nostra angustavit in carne, coepit habere humanam patriam, coepit civitatis Judaicae esse civis, parentes habere coepit parentum omnium ipse parens: ut invitaret amor, attraheret caritas, vinciret affectio, suaderet humanitas, quos fugerat dominatio, metus disperserat, fecerat vis potestatis extorres.
&teDeum

[Ant 2]
Dixit Dominus * paralytico: Confide fili, remittuntur tibi peccata tua.

[Versum 2]
V. Dominus regnavit, decorem induit.
R. Induit Dominus fortitudinem, et praecinxit se virtute.

[Ant 3]
Tulit ergo * paralyticus lectum suum, in quo jacebat, magnificans Deum: et omnis plebs, ut vidit, dedit laudem Deo.

[Versum 3]
V. Dirigatur Domine oratio mea.
R. Sicut incensum in conspectu tuo.
