[Rank]
Dominica Infra Octavam Nativitatis;;Semiduplex;;5;;ex Sancti/12-25

[Rank1960]
Dominica Infra Octavam Nativitatis;;Semiduplex;;5.5;;ex Sancti/12-25

[Rule]
9 lectiones
ex Sancti/12-25 
Lectio1 Sancti
Psalmi Dominica

[Ant Vespera]
@Sancti/12-25:Ant Vespera 3

[Capitulum Vespera]
!Gal 4:1-2
v. Fratres: Quanto témpore heres párvulus est, nihil differt a servo, cum sit dóminus ómnium: sed sub tutóribus et actóribus est usque ad præfínitum tempus a patre.
$Deo gratias

[Versum 1]
V. Verbum caro factum est, allelúja.
R. Et habitávit in nobis, allelúja.

[Ant 1]
Dum médium siléntium * tenérent ómnia, et nox in suo cursu médium iter perágeret, omnípotens Sermo tuus, Dómine, a regálibus sédibus venit, allelúja.

[Oratio]
Omnípotens sempitérne Deus, dírige actus nostros in beneplácito tuo: ut in nómine dilécti Fílii tui mereámur bonis opéribus abundáre:
$Qui tecum

[Commemoratio] (rubrica divino)
@Sancti/12-25:Octava

[Commemoratio] (rubrica tridentina)
@Sancti/12-25:Octava
@Sancti/12-26:Octava
@Sancti/12-27:Octava
@Sancti/12-28:Octava

[Responsory3](rubrica 1960)
@Sancti/12-25:Responsory4
&Gloria
R. Beáta Virgo, cujus víscera meruérunt portáre Dóminum Christum.

[Lectio4]
Sermo sancti Leónis Papæ
!Sermo 9 de Nativ. Dom.
Excédit quidem, dilectíssimi, multúmque superéminet humáni elóquii facultátem divini operis magnitúdo: et inde óritur difficultas fándi, unde adest rátio non tacendi. Quia in Christo Jesu Fílio Dei non solum ad divinam esséntiam, sed étiam ad humanam spectat natúram quod dictum est per prophétam: Generatiónem ejus quis enárrabit? Utrámque enim substántiam in unam convenísse persónam, nisi fides credat, sermo non explicat. Et ideo numquam materia déficit laudis, quia numquam sufficit copia laudatóris.

[Responsory4]
@Sancti/12-25:Responsory5

[Lectio5]
Gaudeámus ígitur, quod ad eloquéndum tantæ misericórdiæ sacraméntum ímpares sumus; et cum salútis nostræ altitúdinem prómere non valeamus, sentiámus nobis bonum esse, quod vincimur. Nemo enim ad cognitiónem veritátis magis propinquat, quam qui intélligit in rebus divinis, étiam si multum profíciat, semper sibi superesse quod quærat. Nam qui se ad id, in quod tendit, pervenísse præsúmit, non quæsíta réperit, sed in inquisitióne déficit.

[Responsory5]
@Sancti/12-25:Responsory6

[Lectio6]
Ne autem infirmitátis nostræ perturbemur angústiis, evangélicæ nos et prophéticæ ádjuvant voces; quibus ita accendimur, et docemur, ut nos nativitátem Dómini, qua Verbum caro factum est, non tam prætéritam recólere, quam præséntem videámur inspícere. Quod enim pastóribus pro gregum suórum custódia vigilántibus nuntiávit Angelus, étiam nostrum implévit audítum: et ideo Dominicis ovibus præsumus, quia verba divínitus édita cordis aure servámus: tamquam et in hodiérna festivitáte dicátur: Evangelizo vobis gáudium magnum, quod erit omni pópulo, quia natus est vobis hódie Salvator, qui est Christus Dóminus, in civitáte David.

[Responsory6]
@Sancti/12-25:Responsory7

[Lectio7]
Léctio sancti Evangélii secúndum Lucam
!Luc 2:33-40
In illo témpore: Erat Joseph, et María mater Jesu, mirántes super his, quæ dicebántur de illo. Et réliqua.
_
Homilía sancti Ambrósii Epíscopi
!Lib. 2 in cap. 2 Lucæ, prope finem
Vides úberem in omnes grátiam, Dómini generatióne diffúsam, et prophetíam incrédulis negátam esse, non justis. Ecce et Símeon prophétat, in ruínam et resurrectiónem plurimórum venísse Dóminum Jesum Christum, ut justórum, iniquorúmque mérita discérnat; et pro nostrórum qualitáte factórum, judex verus et justus aut supplícia decérnat, aut prǽmia.

[Responsory7]
@Sancti/12-25:Responsory8

[Lectio8]
Et tuam ipsíus ánimam pertransíbit gládius. Nec littera, nec historia docet, ex hac vita Mariam corporalis necis passióne migrasse. Non enim anima, sed corpus materiali gládio transverberátur. Et ideo prudéntiam Maríæ haud ignaram mysterii cæléstis osténdit. Vivum enim verbum Dei, et válidum, et acutius omni gládio acutíssimo, pénetrans usque ad divisiónem ánimæ et spíritus, artuum quoque et medullárum, cogitatiónes cordis et secreta scrutátur animórum, quia nuda et apérta sunt ómnia Dei Fílio, quem consciéntiæ secreta non fallunt.

[Responsory8]
R. O Regem cæli, cui talia famulántur obsequia: stábulo pónitur, qui cóntinet mundum: 
* Jacet in præsépio, et in cælis regnat.
V. Natus est nobis hódie Salvator, qui est Christus Dóminus, in civitáte David.
R. Jacet in præsépio, et in cælis regnat.
&Gloria
R. Jacet in præsépio, et in cælis regnat.

[Lectio9]
Prophetávit itaque Simeon, prophetáverat virgo, prophetáverat copuláta conjugio; prophétare debuit étiam vidua, ne qua aut proféssio deésset, aut sexus. Et ideo Anna et stipendiis viduitátis, et móribus talis inducitur, ut digna plane fuísse credátur, quæ Redemptórem ómnium venisse nuntiáret. Cujus merita cum álibi descripsérimus, cum viduas hortarémur, hoc loco, quóniam ad alia properamus, non putámus iteránda.
&teDeum

[Capitulum Laudes]
@:Capitulum Vespera

[Versum 2]
@:Versum 1

[Ant 2]
@:Ant 1

[Lectio Prima] (rubrica divino aut rubrica tridentina aut rubrica monastica)
!Gal 4:7
v. Itaque jam non est servus, sed fílius: quod si fílius, et hæres per Deum.

[Capitulum Tertia]
@:Capitulum Vespera

[Capitulum Sexta]
!Gal 4:4-5
v. At ubi venit plenitúdo témporis, misit Deus Fílium suum factum ex mulíere, factum sub lege, ut eos, qui sub lege erant, redímeret, ut adoptiónem filiórum recipéremus.
$Deo gratias

[Capitulum Nona]
!Gal 4:7
v. Itaque jam non est servus, sed fílius: quod si fílius, et hæres per Deum.
$Deo gratias

[Versum 3]
@:Versum 1

[Ant 3]
Puer Jesus * proficiébat ætáte et sapiéntia coram Deo et homínibus.
