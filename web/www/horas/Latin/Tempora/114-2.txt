[Lectio1]
Incipit Joël Prophéta
!Jœl 1:1-4
1 Verbum Dómini, quod factum est ad Joël, fílium Phátuel. 
2 Audíte hoc, senes, et áuribus percípite, omnes habitatóres terræ: si factum est istud in diébus vestris, aut in diébus patrum vestrórum? 
3 Super hoc fíliis vestris narráte, et fílii vestri fíliis suis, et fílii eórum generatióni alteræ. 
4 Residuum erúcæ comédit locústa, et residuum locústæ comédit bruchus, et residuum bruchi comédit rubígo.

[Responsory1]
@Tempora/111-2:Responsory1

[Lectio2]
!Jœl 1:5-7
5 Expergiscímini, ebrii, et flete et ululate, omnes qui bíbitis vinum in dulcédine, quóniam périit ab ore vestro. 
6 Gens enim ascéndit super terram meam, fortis et innumerábilis: dentes ejus ut dentes leónis, et molares ejus ut cátuli leónis. 
7 Pósuit víneam meam in desértum, et ficum meam decorticávit; nudans spoliávit eam, et projecit; albi facti sunt rami ejus.

[Responsory2]
@Tempora/111-2:Responsory2

[Lectio3]
!Jœl 1:8-11
8 Plange, quasi virgo accincta sacco super virum pubertátis suæ. 
9 Périit sacrifícium et libátio de domo Dómini; luxérunt sacerdótes, minístri Dómini. 
10 Depopuláta est regio, luxit humus, quóniam devastátum est triticum, confusum est vinum, elanguit óleum, 
11 confúsi sunt agricolæ, ululavérunt vinitores super fruménto et hordeo, quia périit messis agri.

[Responsory3]
@Tempora/111-2:Responsory3
