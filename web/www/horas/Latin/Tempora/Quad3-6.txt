[Rank]
Sabbato infra Hebdomadam III in Quadragesima;;Feria major;;3

[Rule]

[Lectio1]
Léctio sancti Evangélii secúndum Joánnem
!Joannes 8:1-11
In illo témpore: Perréxit Jesus in montem Oliveti, et dilúculo íterum venit in templum. Et réliqua.
_
Homilía sancti Augustíni Epíscopi
!Tract. 33. in Joánnem, post init.
Jesus perréxit in montem Oliveti, in montem fructuósum, in montem unguénti, in montem chrísmatis. Ubi enim decébat docére Christum, nisi in monte Olivéti? Christi enim nomen a chrísmate dictum est: chrisma autem Græce, Latine únctio nominátur. Ideo autem nos unxit, quia luctatores contra diabolum fecit. Et dilúculo íterum venit in templum, et omnis pópulus venit ad eum: et sedens docebat eos, et non tenebátur, quia nondum pati dignabátur. Nunc jam atténdite, ubi ab inimícis tentáta sit Dómini mansuetúdo.

[Responsory1]
@Tempora/Quad3-0:Responsory7

[Lectio2]
Adducunt autem illi scribæ et pharisæi mulierem in adulterio deprehensam, et statuérunt eam in médio, et dixérunt ei: Magíster, hæc mulier modo deprehensa est in adulterio: in lege autem Móyses mandávit nobis hujúsmodi lapidare: tu ergo quid dicis? Hæc autem dicébant tentántes eum: ut possent accusare eum. Unde accusare? Numquid ipsum in aliquo facínore deprehénderant, aut illa mulier ad eum aliquo modo pertinuisse dicebátur?

[Responsory2]
@Tempora/Quad3-0:Responsory8

[Lectio3]
Intellegámus, fratres, admirábilem mansuetúdinem in Dómino fuisse. Animadvertérunt eum nimium esse mitem, nimium esse mansuetum. De illo quippe fuerat ante prædictum: Accíngere gládio tuo circa femur tuum, potentíssime. Spécie tua et pulchritúdine tua inténde, próspere procéde, et regna: propter veritátem, et mansuetúdinem, et justítiam. Ergo áttulit veritátem ut doctor, mansuetúdinem ut liberátor, justítiam ut cógnitor. Propter hæc eum esse regnatúrum in Spíritu Sancto prophéta prædixerat. Cum loquerétur, véritas agnoscebátur: cum advérsus inimícos non moverétur, mansuetúdo laudabátur. Cum ergo de duobus istis, id est, de veritáte et mansuetúdine ejus, inimíci livore et invidia torqueréntur; in tertio, id est justítia, scándalum posuérunt.

[Responsory3]
@Tempora/Quad3-0:Responsory9

[Ant 2]
Inclinávit se Jesus, * et scribébat in terra: Si quis sine peccáto est, mittat in eam lápidem.

[Oratio 2]
Præsta, quǽsumus, omnípotens Deus: ut, qui se, affligéndo carnem, ab aliméntis ábstinent; sectándo justítiam a culpa jejúnent.
$Per Dominum
