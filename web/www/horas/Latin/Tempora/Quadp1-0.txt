[Rank]
Dominica in Septuagesima;;Semiduplex;;5.6

[Rank1960]
Dominica in Septuagesima;;Semiduplex;;5

[Rule]
9 lectiones
Invit2

[Capitulum Vespera]
!1 Cor 9:24
v. Fratres: Nescitis quod ii qui in stadio currunt, omnes quidem currunt, sed unus accipit bravium? Sic currite ut comprehendatis.
$Deo gratias

[Ant 1]
Dixit Dominus * ad Adam: De ligno quod est in medio paradisi, ne comedas: in qua hora comederis, morte morieris.

[Versum 1]
@Psalterium/Major Special:Day6 Versum 3

[Oratio]
Preces pópuli tui, quǽsumus, Dómine, cleménter exáudi: ut, qui juste pro peccátis nostris afflígimur, pro tui nóminis glória misericórditer liberémur.
$Per Dominum.

[Invit]
Præoccupemus faciem Domini: * Et in psalmis jubilemus ei.

[Lectio1]
Incipit liber Genesis
!Gen 1:1-8
1 In principio creavit Deus cælum et terram.
2 Terra autem erat inanis et vacua, et tenebræ erant super faciem abyssi: et Spiritus Dei ferebatur super aquas.
3 Dixitque Deus: Fiat lux. Et facta est lux.
4 Et vidit Deus lucem quod esset bona: et divisit lucem a tenebris.
5 Appellavitque lucem Diem, et tenebras Noctem: factumque est vespere et mane, dies unus.
6 Dixit quoque Deus: Fiat firmamentum in medio aquarum: et dividat aquas ab aquis.
7 Et fecit Deus firmamentum, divisitque aquas, quæ erant sub firmamento, ab his, quæ erant super firmamentum. Et factum est ita.
8 Vocavitque Deus firmamentum, Cælum: et factum est vespere et mane, dies secundus.

[Responsory1]
R. In principio creavit Deus cælum et terram, et fecit in ea hominem,
* Ad imaginem et similitudinem suam.
V. Formavit igitur Deus hominem de limo terræ et inspiravit in faciem ejus spiraculum vitæ.
R. Ad imaginem et similitudinem suam.

[Lectio2]
!Gen 1:9-19
9 Dixit vero Deus: Congregentur aquæ, quæ sub cælo sunt, in locum unum: et appareat arida. Et factum est ita.
10 Et vocavit Deus aridam Terram, congregationesque aquarum appellavit Maria. Et vidit Deus quod esset bonum.
11 Et ait: Germinet terra herbam virentem, et facientem semen, et lignum pomiferum faciens fructum juxta genus suum, cujus semen in semetipso sit super terram. Et factum est ita.
12 Et protulit terra herbam virentem, et facientem semen juxta genus suum, lignumque faciens fructum, et habens unumquodque sementem secundum speciem suam. Et vidit Deus quod esset bonum.
13 Et factum est vespere et mane, dies tertius.
14 Dixit autem Deus: Fiant luminaria in firmamento cæli, et dividant diem ac noctem, et sint in signa et tempora, et dies et annos:
15 ut luceant in firmamento cæli, et illuminent terram. Et factum est ita.
16 Fecitque Deus duo luminaria magna: luminare majus, ut præesset diei: et luminare minus, ut præesset nocti: et stellas.
17 Et posuit eas in firmamento cæli, ut lucerent super terram,
18 et præessent diei ac nocti, et dividerent lucem ac tenebras. Et vidit Deus quod esset bonum.
19 Et factum est vespere et mane, dies quartus.

[Responsory2]
R. In principio creavit Deus cælum et terram et Spiritus Dei ferebatur super aquas: 
* Et vidit Deus cuncta quæ fecerat, et erant valde bona.
V. Igitur perfecti sunt cæli et terra, et omnis ornatus eorum.
R. Et vidit Deus cuncta quæ fecerat, et erant valde bona.

[Lectio3]
!Gen 1:20-26
20 Dixit etiam Deus: Producant aquæ reptile animæ viventis, et volatile super terram sub firmamento cæli.
21 Creavitque Deus cete grandia, et omnem animam viventem atque motabilem, quam produxerant aquæ in species suas, et omne volatile secundum genus suum. Et vidit Deus quod esset bonum.
22 Benedixitque eis, dicens: Crescite, et multiplicamini, et replete aquas maris: avesque multiplicentur super terram.
23 Et factum est vespere et mane, dies quintus.
24 Dixit quoque Deus: Producat terra animam viventem in genere suo, jumenta, et reptilia, et bestias terræ secundum species suas. Factumque est ita.
25 Et fecit Deus bestias terræ juxta species suas, et jumenta, et omne reptile terræ in genere suo. Et vidit Deus quod esset bonum,
26 et ait: Faciamus hominem ad imaginem et similitudinem nostram: et præsit piscibus maris, et volatilibus cæli, et bestiis, universæque terræ, omnique reptili, quod movetur in terra.

[Responsory3]
R. Formavit Dominus hominem de limo terræ
* Et inspiravit in faciem ejus spiraculum vitæ, et factus est homo in animam viventem.
V. In principio fecit Deus cælum et terram, et plasmavit in ea hominem.
R. Et inspiravit in faciem ejus spiraculum vitæ, et factus est homo in animam viventem.
&Gloria
R. Et inspiravit in faciem ejus spiraculum vitæ, et factus est homo in animam viventem.

[Lectio4]
Ex libro Enchiridii sancti Augustini episcopi
!Cap 25, 26 et 27 tomi 3
Mortis supplicium Dominus homini comminatus fuerat, si peccaret: sic eum munerans libero arbitrio, ut tamen regeret imperio, terreret exitio: atque in paradisi felicitate, tamquam in umbra vitæ, unde justitia custodita in meliora conscenderet, collocavit. Hinc post peccatum exsul effectus, stirpem quoque suam, quam peccando in se tamquam in radice vitiaverat, pœna mortis et damnatione obstrinxit: ut quidquid prolis ex illo, et simul damnata, per quam peccaverat, conjuge, per carnalem concupiscentiam, in qua inobedientiæ pœna similis retributa est, nasceretur, traheret originale peccatum, quo traheretur per errores doloresque diversos ad illud extremum cum desertoribus angelis, vitiatoribus et possessoribus et consortibus suis sine fine supplicium.

[Responsory4]
R. Tulit Dominus hominem, et posuit eum in paradiso voluptatis:
* Ut operaretur et custodiret illum.
V. Plantaverat autem Dominus Deus paradisum voluptatis a principio in quo posuit hominem quem formaverat.
R. Ut operaretur et custodiret illum.

[Lectio5]
Sic per unum hominem peccatum intravit in mundum, et per peccatum mors: et ita in omnes homines pertransiit, in quo omnes peccaverunt. Mundum quippe appellavit eo loco Apostolus universum genus humanum. Ita ergo res se habebant. Jacebat in malis, vel etiam volvebatur, et de malis in mala præcipitabatur totius humani generis massa damnata: et adjuncta parti eorum, qui peccaverant, angelorum, luebat impiæ desertionis dignissimas pœnas.

[Responsory5]
R. Dixit Dominus Deus: Non est bonum hominem esse solum:
* Faciamus ei adjutorium simile sibi.
V. Adæ vero non inveniebatur adjutor similis sibi: dixit vero Deus.
R. Faciamus ei adjutorium simile sibi.

[Lectio6]
Ad iram quippe Dei pertinet justam, quidquid cæca et indomita concupiscentia faciunt libenter mali, et quidquid manifestis opertisque pœnis patiuntur inviti: non sane Creatoris desistente bonitate, et malis angelis subministrare vitam, vivacemque potentiam, (quæ subministratio si auferatur, interibunt) et hominum, quamvis de propagine vitiata damnataque nascentium, formare semina, et animare, et ordinare membra per temporum ætates, per locorum spatia vegetare sensus, alimenta donare. Melius enim judicavit de malis bene facere, quam mala nulla esse permittere.

[Responsory6]
R. Immisit Dominus soporem in Adam, et tulit unam de costis ejus:
* Et ædificavit costam, quam tulerat Dominus de Adam, in mulierem, et adduxit eam ad Adam, ut videret quid vocaret eam: * Et vocavit nomen ejus Virago, quia de viro sumpta est.
V. Cumque obdormisset, tulit unam de costis ejus, et replevit carnem pro ea.
R. Et ædificavit costam, quam tulerat Dominus de Adam, in mulierem, et adduxit eam ad Adam, ut videret quid vocaret eam:
&Gloria
R. Et vocavit nomen ejus Virago, quia de viro sumpta est.

[Lectio7]
Lectio sancti Evangelii secundum Matthǽum.
!Matt 20:1-16
In illo tempore: Dixit Jesus discipulis suis parabolam hanc: Simile est regnum cælorum homini patrifamilias, qui exiit primo mane conducere operarios in vineam suam. Et reliqua.
_
Homilia sancti Gregorii Papæ.
!Homil. 19. in Evangelium post princ.
Regnum cælorum homini patrifamilias simile dicitur, qui ad excolendam vineam suam operarios conducit. Quis vero patrisfamilias similitudinem rectius tenet, quam Conditor noster, qui regit quos condidit, et electos suos sic in hoc mundo possidet, quasi subjectos dominus in domo? Qui habet vineam, universalem scilicet Ecclesiam, quæ ab Abel justo usque ad ultimum electum, qui in fine mundi nasciturus est, quot Sanctos protulit, quasi tot palmites misit.

[Responsory7]
R. Plantaverat autem Dominus Deus paradisum voluptatis a principio:
* In quo posuit hominem, quem formaverat.
V. Produxitque Dominus Deus de humo omne lignum pulchrum visu, et ad vescendum suave; lignum etiam vitæ in medio paradisi.
R. In quo posuit hominem, quem formaverat.

[Lectio8]
Hic itaque paterfamilias ad excolendam vineam suam, mane, hora tertia, sexta, nona, et undecima operarios conducit: quia a mundi hujus initio usque in finem ad erudiendam plebem fidelium, prædicatores congregare non desistit. Mane etenim mundi fuit ab Adam usque ad Noë: hora vero tertia a Noë usque ad Abraham: sexta quoque ab Abraham usque ad Moysen: nona autem a Moyse usque ad adventum Domini: undecima vero ab adventu Domini usque ad finem mundi. In qua prædicatores sancti Apostoli missi sunt, qui mercedem plenam et tarde venientes acceperunt.

[Responsory8]
R. Ecce Adam quasi unus ex nobis factus est sciens bonum et malum:
* Videte, ne forte sumat de ligno vitæ, et vivat in æternum.
V. Fecit quoque Dominus Deus Adæ tunicam pelliceam, et induit eum, et dixit.
R. Videte, ne forte sumat de ligno vitæ, et vivat in æternum.

[Lectio9]
Ad erudiendam ergo Dominus plebem suam, quasi ad excolendam vineam suam, nullo tempore destitit operarios mittere: quia et prius per Patres, et postmodum per legis Doctores et Prophetas, ad extremum vero per Apostolos, dum plebis suæ mores excoluit, quasi per operarios in vineæ cultura laboravit: quamvis in quolibet modulo vel mensura, quisquis cum fide recta bonæ prædicator actionis exstitit, hujus vineæ operarius fuit. Operator ergo mane, hora tertia, sexta, et nona, antiquus ille et Hebraicus populus designatur: qui in electis suis ab ipso mundi exordio dum recta fide Deum studuit colere, quasi non destitit in vineæ cultura laborare. Ad undecimam vero Gentiles vocantur, quibus et dicitur: Quid hic statis tota die otiosi?

[Responsory9]
R. Ubi est Abel frater tuus? dixit Dominus ad Cain. Nescio, Domine, numquid custos fratris mei sum ego? Et dixit ad eum: Quid fecisti?
* Ecce vox sanguinis fratris tui Abel clamat ad me de terra.
V. Maledictus eris super terram, quæ aperuit os suum, et suscepit sanguinem fratris tui de manu tua.
R. Ecce vox sanguinis fratris tui Abel clamat ad me de terra.
&Gloria
R. Ecce vox sanguinis fratris tui Abel clamat ad me de terra.

[Ant Laudes]
Miserere * mei Deus, et a delicto meo munda me: quia tibi soli peccavi.
Confitebor * tibi quoniam exaudisti me.
Deus, Deus meus, * ad te de luce vigilo, quia factus es adjutor meus.
Benedictus es * in firmamento cæli, et laudabilis in sæcula, Deus noster.
Laudate * Dominum de cælis.

[Capitulum Laudes]
@:Capitulum Vespera

[Ant 2]
Simile est * regnum cælorum homini patrifamilias, qui exiit primo mane conducere operarios in vineam suam, dicit Dominus.

[Versum 2]
@Psalterium/Major Special:Day02 Versum 2

[Ant Prima]
Conventione autem * facta cum operariis ex denario diurno, misit eos in vineam suam.

[Ant Tertia]
Ite et vos * in vineam meam, et quod justum fuerit, dabo vobis.

[Capitulum Tertia]
@:Capitulum Vespera

[Ant Sexta]
Quid hic statis * tota die otiosi? responderunt, et dixerunt: Quia nemo nos conduxit.

[Capitulum Sexta]
!1 Cor 9:25
v. Omnis autem, qui in agone contendit, ab omnibus se abstinet: et illi quidem ut corruptibilem coronam accipiant, nos autem incorruptam.
$Deo gratias

[Ant Nona]
Voca operarios, * et redde illis mercedem suam, dicit Dominus.

[Capitulum Nona]
!1 Cor 10:4-5
v. Bibebant autem de spiritali, consequente eos, petra: petra autem erat Christus: sed non in pluribus eorum beneplacitum est Deo.
$Deo gratias

[Ant 3]
Dixit paterfamilias * operariis suis: Quid hic statis tota die otiosi? At illi respondentes dixerunt: Quia nemo nos conduxit. Ite et vos in vineam meam: et quod justum fuerit, dabo vobis.

[Versum 3]
@Psalterium/Major Special:Day0 Versum 3
