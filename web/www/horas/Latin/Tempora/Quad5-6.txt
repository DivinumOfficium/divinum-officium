[Rank]
Sabbato infra Hebdomadam Passionis;;Feria major;;3

[Rule]

[Lectio1]
Léctio sancti Evangélii secúndum Joánnem.
!Joannes 12:10-36
In illo témpore: Cogitavérunt príncipes sacerdotum ut et Lázarum interfícerent: quia multi propter illum abibant ex Judǽis, et credébant in Jesum. Et réliqua.
_
Homilía sancti Augustíni Epíscopi
!Tractatus 50 in Joánnem, in fine
Viso Lázaro resuscitato, quia tantum miraculum Dómini tanta erat evidéntia diffamátum, tanta manifestatióne declarátum, ut non possent vel occúltare quod factum est, vel negare: quid invenérunt, vidéte. Cogitavérunt autem príncipes sacerdotum ut et Lázarum interfícerent. O stulta cogitátio, et cæca sævitia! Dóminus Christus, qui suscitare pótuit mortuum, non posset occisum! Quando Lázaro inferebátis necem, numquid auferebátis Dómino potestátem? Si aliud vobis vidétur mórtuus, aliud occisus: ecce Dóminus utrumque fecit, et Lázarum mortuum, et seípsum suscitávit occisum.

[Responsory1]
@Tempora/Quad5-0:Responsory7

[Lectio2]
In crástinum autem turba multa, quæ vénerat ad diem festum, cum audíssent quia venit Jesus Jerosolymam: accepérunt ramos palmárum, et processérunt obviam ei, et clamábant: Hosanna, benedíctus qui venit in nómine Dómini, Rex Israël. Rami palmárum laudes sunt, significántes victoriam: quia erat Dóminus mortem moriéndo superatúrus, et trophæo crucis de diabolo mortis príncipe triumphatúrus. Vox autem obsecrántis est Hosanna, sicut nonnulli dicunt, qui Hebræam linguam novérunt, magis afféctum índicans, quam rem aliquam signíficans, sicut sunt in lingua Latina, quas interjectiónes vocant: velut cum doléntes dicimus, heu; vel cum delectamur, vah dícimus.

[Responsory2]
@Tempora/Quad5-0:Responsory8

[Lectio3]
Has ei laudes turba dicebat: Hosanna, benedíctus, qui venit in nómine Dómini, Rex Israël. Quam crucem mentis invidéntia príncipum Judæórum pérpeti potúerat, quando Regem suum Christum tanta multitúdo clamabat? Sed quid fuit Dómino Regem esse Israël? Quid magnum fuit Regi sæculórum, Regem fíeri hóminum? Non enim Rex Israël Christus ad éxigéndum tribútum, vel exércitum ferro armándum, hostesque visibíliter debellándos: sed Rex Israël, quod mentes regat, quod in ætérnum cónsulat, quod in regnum cælórum credéntes, sperántes, amantésque perducat.

[Responsory3]
@Tempora/Quad5-0:Responsory9

[Ant 2]
Clarífica me, Pater, * apud temetípsum claritáte, quam hábui priúsquam mundus fíeret.

[Oratio 2]
Profíciat, quǽsumus, Dómine, plebs tibi dicáta, piæ devotiónis afféctu: ut sacris actiónibus erudíta, quanto majestáti tuæ fit grátior, tanto donis potióribus augeátur.
$Per Dominum

[Capitulum Vespera]
!Phil 2:5-7
v. Fratres: Hoc enim sentíte in vobis, quod et in Christo Jesu: qui, cum in forma Dei esset, non rapinam arbitrátus est esse se æqualem Deo: sed semetípsum exinanívit, formam servi accípiens, in similitúdinem hóminum factus, et habitu invéntus ut homo.
$Deo gratias

[Ant 3]
Pater juste, * mundus te non cognóvit: ego autem novi te, quia tu me misísti.

[Oratio 3]
Omnípotens sempitérne Deus, qui humáno géneri, ad imitándum humilitátis exémplum, Salvatórem nostrum carnem súmere, et crucem subíre fecísti: concéde propítius; ut et patiéntiæ ipsíus habére documénta, et resurrectiónis consórtia mereámur.
$Per eumdem
