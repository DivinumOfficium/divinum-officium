[Rank]
Dominica XVII Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Da, quǽsumus, Dómine, pópulo tuo diabólica vitáre contágia: et te solum Deum pura mente sectári.
$Per Dominum

[Lectio7]
Léctio sancti Evangelii secúndum Matthǽum
!Matt 22:34-46
In illo témpore: Accessérunt ad Jesum pharisæi, et interrogávit eum unus ex eis legis doctor tentans eum: Magister, quod est mandátum magnum in lege? Et réliqua.
_
Homília sancti Joánnis Chrysostomi
!Homília 72 in Matthæum
Sadducǽis confúsis, pharisǽi rursus aggrediúntur; cumque quiéscere opórteret, decertáre voluérunt: et legis perítiam profitentem præmittunt, non díscere, sed tentáre cupiéntes; ac ita intérrogant: Quodnam primum mandátum in lege sit. Nam cum primum illud sit, Díliges Dóminum Deum tuum: putántes causas sibi allatúrum ad mandátum hoc corrigéndum, aliquid addéndo, quóniam Deum se faciébat, hoc modo intérrogant. Quid ígitur Christus? Ut osténdat idcírco ad hæc eos devenísse, quia nulla in eis esset cáritas, sed invidiæ livóre tabéscerent: Dilíges, inquit, Dóminum Deum tuum: hoc primum et magnum mandátum est. Secúndum autem simile huic: Díliges próximum tuum sicut teípsum.

[Lectio8]
Quam ob rem simile est huic?  Quóniam hoc illud inducit, et ab illo rursus munitur. Quicúmque enim male agit, odio habet lucem, et non venit ad lucem.  Et rursus: Dixit insípiens in corde suo, Non est Deus. Deinde sequitur: Corrúpti sunt, et abominábiles facti sunt in stúdiis suis. Et iterum: Radix ómnium malórum avarítia est; quam quidam appeténtes, erravérunt a fide. Et, Qui díligit me, mandáta mea servábit: quorum caput et radix est: Diliges Dóminum Deum tuum, et próximum tuum sicut teípsum.

[Lectio9]
Si ergo diligere Deum, diligere próximum est: (nam si díligis me, o Petre, inquit, pasce oves meas) si étiam diléctio próximi       facit ut mandáta custódias: mérito ait in his totam legem et prophetas pendére. Et quemádmodum in superioribus, cum de resurrectióne interrogarétur, plus docuit quam tentántes petébant; sic in hoc loco de primo interrogátus mandato, secúndum étiam non valde quam primum inferius, sponte attulit; secúndum enim est primo simile. Ita occulte insinuávit, odio illos ad quæréndum incitari. Caritas enim, inquit, non æmulátur.
&teDeum

[Ant 2]
Magister, * quod est mandátum magnum in lege? Ait illi Jesus: Diliges Dóminum Deum tuum ex toto corde tuo, allelúja.

[Ant 3]
Quid vobis * vidétur de Christo? cujus fílius est? Dicunt ei omnes: David. Dicit eis Jesus: Quómodo David in spíritu vocat eum Dóminum dicens: Dixit Dóminus Dómino meo: Sede a dextris meis?
