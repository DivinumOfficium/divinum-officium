[Rank]
Feria Quarta infra Hebdomadam III in Quadragesima;;Feria major;;2

[Rule]

[Lectio1]
Lectio Sancti Evangelii secundum Matthǽum
!Matt 15:1-20
In illo tempore: Accesserunt ad Jesum ab Hierosolymis scribæ et pharisæi, dicentes: Quare discipuli tui transgrediuntur traditionem seniorum? Et reliqua.
_
Homilia sancti Hieronomi Presbyteri
!Lib. 2. Comment. in cap. 15. Matthæi
Mira pharisæorum scribarumque stultitia. Dei Filium arguunt, quare hominum traditiones et præcepta non servet: Non enim lavant manus suas, cum panem manducant. Manus, id est opera, non corporis utique, sed animæ; lavandæ sunt, ut fiat in illis verbum Dei. Ipse autem respondens ait illis: Quare et vos transgredimini mandatum Dei propter traditionem vestram? Falsam calumniam vera responsione confutat. Cum, inquit, vos propter traditionem hominum præcepta Domini negligatis; quare discipulos meos arguendos putatis, quod seniorum jussa parvipendant, ut Dei scita custodiant?

[Responsory1]
@Tempora/Quad3-0:Responsory7

[Lectio2]
Nam Deus dixit: Honora patrem et matrem: et, Qui maledixerit patri, vel matri, morte moriatur. Vos autem dicitis: Quicumque dixerit patri, vel matri: Munus quodcumque est ex me, tibi proderit: et non honorificabit patrem suum, aut matrem suam. Honor in Scripturis non tantum in salutationibus et officiis deferendis, quantum in eleemosynis, ac munerum oblatione sentitur. Honora, inquit Apostolus, viduas, quæ vere viduæ sunt. Hic honor donum intelligitur. Et in alio loco: Presbyteri duplici honore honorandi sunt, maxime qui laborant in verbo et doctrina Dei. Et per hoc mandatum jubemur bovi trituranti os non claudere: et dignus sit operarius mercede sua.

[Responsory2]
@Tempora/Quad3-0:Responsory8

[Lectio3]
Præceperat Dominus, vel imbecillitates, vel ætates, vel penurias parentum considerans, ut filii honorarent, etiam in vitæ necessariis ministrandis, parentes suos. Hanc providentissimam Dei legem volentes scribæ et pharisæi subvertere, ut impietatem sub nomine pietatis inducerent, docuerunt pessimos filios, ut si quis ea, quæ parentibus offerenda sunt, Deo vovere voluerit, qui verus est pater, oblatio Domini præponatur parentum muneribus: vel certe ipsi parentes, quæ Deo consecrata cernebant, ne sacrilegii crimen incurrerent, declinantes, egestate conficiebantur. Atque ita fiebat, ut oblatio liberorum sub occasione templi et Dei, in sacerdotum lucra cederet.

[Responsory3]
@Tempora/Quad3-0:Responsory9

[Ant 2]
Audite et intelligite * traditiones quas Dominus dedit nobis.

[Oratio 2]
Præsta nobis, quǽsumus, Domine, ut salutaribus jejuniis eruditi; a noxiis quoque vitiis abstinentes, propitiationem tuam facilius impetremus.
$Per Dominum

[Ant 3]
Non lotis manibus * manducare, non coinquinat hominem.

[Oratio 3]
Concede, quǽsumus, omnipotens Deus: ut qui protectionis tuæ gratiam quærimus, liberati a malis omnibus, secura tibi mente serviamus.
$Per Dominum
