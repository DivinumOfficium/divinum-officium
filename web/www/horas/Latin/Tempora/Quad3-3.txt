[Rank]
Feria Quarta infra Hebdomadam III in Quadragesima;;Feria major;;2

[Rule]

[Lectio1]
Léctio sancti Evangélii secúndum Matthǽum
!Matt 15:1-20
In illo témpore: Accessérunt ad Jesum ab Jerosolymis scribæ et pharisæi, dicéntes: Quare discípuli tui transgrediúntur traditiónem seniórum? Et réliqua.
_
Homilía sancti Hieronymi Presbýteri
!Lib. 2 Comment. in cap. 15 Matthæi
Mira pharisæórum scribarumque stultítia. Dei Fílium árguunt, quare hóminum traditiónes et præcepta non servet: Non enim lavant manus suas, cum panem manducant. Manus, id est opera, non corporis útique, sed ánimæ lavandæ sunt, ut fiat in illis verbum Dei. Ipse autem respondens ait illis: Quare et vos transgredímini mandátum Dei propter traditiónem vestram? Falsam calumniam vera responsióne confútat. Cum, inquit, vos propter traditiónem hóminum præcepta Dómini negligátis: quare discipulos meos arguéndos putátis, quod seniórum jussa parvipendant, ut Dei scita custódiant?

[Responsory1]
@Tempora/Quad3-0:Responsory7

[Lectio2]
Nam Deus dixit: Honora patrem et matrem; et, Qui maledixerit patri, vel matri, morte moriátur. Vos autem dícitis: Quicúmque dixerit patri, vel matri: Munus quodcúmque est ex me, tibi próderit: et non honorificábit patrem suum, aut matrem suam. Honor in Scripturis non tantum in salutatiónibus et officiis deferendis, quantum in eleemosynis, ac munerum oblatióne sentítur. Honora, inquit Apóstolus, viduas, quæ vere víduæ sunt. Hic honor donum intellígitur. Et in alio loco: Presbyteri duplici honóre honorándi sunt, maxime qui laborant in verbo et doctrina Dei. Et per hoc mandátum jubemur bovi trituranti os non cláudere: et dignus sit operarius mercede sua.

[Responsory2]
@Tempora/Quad3-0:Responsory8

[Lectio3]
Præceperat Dóminus, vel imbecillitates, vel ætates, vel penurias paréntum consíderans, ut fílii honorarent, etiam in vitæ necessariis ministrandis, paréntes suos. Hanc providentíssimam Dei legem voléntes scribæ et pharisæi subvertere, ut impietátem sub nómine pietátis inducerent, docuérunt pessimos fílios, ut si quis ea, quæ paréntibus offerenda sunt, Deo vovére volúerit, qui verus est pater, oblátio Dómini præponátur paréntum munéribus: vel certe ipsi paréntes, quæ Deo consecráta cernébant, ne sacrilégii crimen incurrerent, declinántes, egestate conficiebántur. Atque ita fiebat, ut oblátio liberórum sub occasióne templi et Dei, in sacerdotum lucra céderet.

[Responsory3]
@Tempora/Quad3-0:Responsory9

[Ant 2]
Audíte et intellígite * traditiónes, quas Dóminus dedit nobis.

[Oratio 2]
Præsta nobis, quǽsumus, Dómine: ut salutáribus jejúniis eruditi, a noxiis quoque vitiis abstinéntes, propitiatiónem tuam facílius impetremus.
$Per Dominum

[Ant 3]
Non lotis mánibus * manducare, non coinquinat hóminem.

[Oratio 3]
Concéde, quǽsumus, omnípotens Deus: ut, qui protectiónis tuæ grátiam quærimus, liberáti a malis ómnibus, secura tibi mente serviamus.
$Per Dominum
