[Rank]
Sanctissimi Cordis Domini Nostri Jesu Christi;;Duplex majus;;5.1

[Rule]
9 lectiones
Psalmi Dominica
Antiphonas horas
Doxology=Heart

[Ant Vespera]
Discite a me, * quia mitis sum et humilis corde;;109
Sanctificavi locum * istum, ut sit nomen meum ibi in sempiternum, et permaneant oculi mei et cor meum ibi cunctis diebus.;;110
Et dixi: * Ergo sine causa justificavi cor meum, et lavi inter innocentes manus meas, et fui flagellatus tota die;;111
Secundum multitudinem * dolorum meorum in corde meo, consolationes tuæ lætificaverunt animam meam;;115
Pone me * ut signaculum super cor tuum, ut signaculum super brachium tuum;;129

[Capitulum Vespera]
!Isa 12:2
v. Ecce Deus Salvator meus, fiducialiter agam, et non timebo: quia fortitudo mea et laus mea Dominus, et factus est mihi in salutem. Haurietis aquas in gaudio de fontibus Salvatoris.
$Deo gratias

[Hymnus Vespera]
v. Auctor beate sæculi,
Christe Redemptor omnium,
Lumen Patris de lumine,
Deusque verus de Deo.
_
Amor coëgit te tuus
Mortale corpus sumere,
Ut novus Adam redderes,
Quod vetus ille abstulerat.
_
Ille amor almus artifex
Terræ marisque, et siderum,
Errata patrum miserans,
Et nostra rumpens vincula.
_
Non corde discedat tuo
Vis illa amoris inclyti:
Hoc fonte gentes hauriant
Remissionis gratiam.
_
Percussum ad hoc est lancea,
Passumque ad hoc est vulnera:
Ut nos lavaret sordibus,
Unda fluente, et sanguine.
_
Decus Parenti, et Filio,
Sanctoque sit Spiritui,
Quibus potestas, gloria
Regnumque in omne est sæculum.
Amen.

[Versum 1]
V. Ignem veni mittere in terram.
R. Et quid volo, nisi ut accendatur?

[Ant 1]
Improperium exspectavit cor meum * et miseriam: et sustinui qui simul contristaretur, et non fuit; et qui consolaretur, et non inveni.

[Oratio 1]
Concede quǽsumus omnipotens Deus: ut, qui in sanctissimo dilecti Filii tui Corde gloriantes, præcipua in nos caritatis ejus beneficia recolimus; eorum pariter et actu delectemur et fructu.
$Per Dominum

[Invit]
Christum pro nobis passum, * Venite adoremus.

[Hymnus Matutinum]
v. En ut superba criminum
Et sæva nostrorum cohors
Cor sauciavit innocens
Merentis haud tale Dei!
_
Vibrantis hastam militis
Peccata nostra dirigunt:
Ferrumque diræ cuspidis
Mortale crimen acuit.
_
Ex corde scisso Ecclesia
Christo jugata nascitur:
Hoc ostium arcæ in latere est
Genti ad salutem positum.
_
Ex hoc perennis gratia,
Ceu septiformis fluvius,
Stolas ut illic sordidas
Lavemus Agni in sanguine.
_
Turpe est redire ad crimina,
Quæ cor beatum lacerent
Sed æmulemur cordibus
Flammas amoris indices.
_
Hoc Christe nobis, hoc Pater,
Hoc sancte dona Spiritus,
Quibus potestas, gloria
Regnumque in omne est sæculum.
Amen.

[Ant Matutinum]
Quid est homo quia magnificas eum, aut quid apponis erga eum cor tuum?;;8
Meditatio cordis mei in conspectu tuo semper;;18
Elevamini portæ æternales, et introibit Rex gloriæ. incurvabit habitantes in excelso;;23
V. Domine dabis pacem nobis.
R. Omnia enim opera nostra operatus es nobis.
Afferentur in lætitia et exsultatione: adducentur in templum Regis;;44;
Sanctificavit tabernaculum suum Altissimus;;45
Sicut lætantium omnium habitatio est in te;;86
V. Conversus est furor tuus.
R. Et consolatus es me.
Annuntiate de die in diem salutare ejus;;96
Adorate eum omnes Angeli ejus: audivit, et lætata est Sion;;97
Viderunt omnes termini terræ salutare Dei nostri;;107
V. Ex Sion species decoris ejus.
R. Deus noster manifeste veniet.

[Lectio1]
De Isaia Propheta.
!Isa 12:1-6
1 Et dices in die illa: Confitebor tibi, Domine, quoniam iratus es mihi; conversus est furor tuus, et consolatus es me.
2 Ecce Deus salvator meus; fiducialiter agam, et non timebo: quia fortitudo mea et laus mea Dominus, et factus est mihi in salutem.
3 Haurietis aquas in gaudio de fontibus salvatoris.
4 Et dicetis in die illa: Confitemini Domino et invocate nomen ejus; notas facite in populis adinventiones ejus; mementote quoniam excelsum est nomen ejus.
5 Cantate Domino, quoniam magnifice fecit; annuntiate hoc in universa terra.
6 Exsulta et lauda, habitatio Sion, quia magnus in medio tui Sanctus Israël.

[Responsory1]
R. Ego sum panis vitæ: patres vestri manducaverunt manna in deserto, et mortui sunt:
* Hic est panis de cælo descendens, ut si quis ex ipso manducet, non moriatur.
V. Ego sum panis vivus, qui de cælo descendi: si quis manducaverit ex hoc pane, vivet in æternum.
R. Hic est panis de cælo descendens, ut si quis ex ipso manducet, non moriatur.

[Lectio2]
!Isa 26:1-6
1 In die illa cantabitur canticum istud in terra Juda: Urbs fortitudinis nostræ Sion; salvator ponetur in ea murus et antemurale.
2 Aperite portas, et ingrediatur gens justa, custodiens veritatem.
3 Vetus error abiit: servabis pacem; pacem, quia in te speravimus.
4 Sperastis in Domino in sæculis æternis; in Domino Deo forti in perpetuum.
5 Quia incurvabit habitantes in excelso; civitatem sublimem humiliabit: humiliabit eam usque ad terram, detrahet eam usque ad pulverem.
6 Conculcabit eam pes, pedes pauperis, gressus egenorum.

[Responsory2]
R. Ecce vidimus eum non habentem speciem, neque decorem: aspectus ejus in eo non est: hic peccata nostra portavit, et pro nobis dolet: ipse autem vulneratus est propter iniquitates nostras,
* Cujus livore sanati sumus.
V. Vere languores nostros ipse tulit, et dolores nostros ipse portavit.
R. Cujus livore sanati sumus.

[Lectio3]
!Isa 26:7-9
7 Semita justi recta est, rectus callis justi ad ambulandum.
8 Et in semita judiciorum tuorum, Domine, sustinuimus te: nomen tuum et memoriale tuum in desiderio animæ.
9 Anima mea desideravit te in nocte, sed et spiritu meo in præcordiis meis de mane vigilabo ad te. Cum feceris judicia tua in terra, justitiam discent habitatores orbis.

[Responsory3]
R. Benedictus Dominus Deus Israël, qui facit mirabilia magna solus:
* Et benedictum nomen majestatis ejus in æternum.
V. Replebitur majestate ejus omnis terra, fiat, fiat.
R. Et benedictum nomen majestatis ejus in æternum.
&Gloria
R. Et benedictum nomen majestatis ejus in æternum.

[Lectio4]
De Sermone sancti Bernardi Abbatis.
!Sermo 3. de Passione.
Quia semel venimus ad Cor dulcissimum Jesu, et bonum est nos hic esse, ne sinamus nos facile avelli ab eo, de quo scriptum est:Recedentes a te, in terra scribentur. Quid autem accedentes? Tu ipse doces nos. Tu dixisti accedentibus ad te: Gaudete, quia nomina vestra scripta sunt in cælo. Accedamus ergo ad te, et exsultabimus, et lætabimur in te,memores Cordis tui. O quam bonum et quam jucundum habitare in Corde hoc! Quin potius dabo omnia, omnes cogitationes et affectus mentis commutabo, jactans omne cogitatum meum in Cor Domini Jesu, et sine fallacia illud me enutriet.

[Responsory4]
R. Qui manducat meam carnem, et bibit meum sanguinem,
* In me manet, et ego in eo.
V. Non est alia natio tam grandis, quæ habeat deos appropinquantes sibi, sicut Deus noster adest nobis.
R. In me manet, et ego in eo.

[Lectio5]
Ad hoc templum, ad hæc Sancta sanctorum, ad hanc arcam testamenti adorabo, et laudabo nomen Domini, dicens cum David: Inveni cor meum, ut orem Deum meum. Et ego inveni Cor regis, fratris, et amici benigni Jesu. Et numquid non adorabo? Hoc igitur Corde tuo, et meo, dulcissime Jesu, invento, orabo te Deum meum: admitte tantum in sacrarium exauditionis tuæ preces meas, imo me totum trahe in Cor tuum. O omni pulchritudine speciosissime Jesu: amplius lava me ab iniquitate mea, et a peccato meo munda me: ut purificatus per te, ad te purissimum possim accedere, et in Corde tuo omnibus diebus vitæ meæ merear habitare, et ut videre simul, et facere tuam valeam voluntatem!

[Responsory5]
R. Sicut ovis ad occisionem ductus est, et dum male tractaretur, non aperuit os suum: traditus est ad mortem,
* Ut vivificaret populum suum.
V. Tradidit in mortem animam suam, et inter sceleratos reputatus est.
R. Ut vivificaret populum suum.

[Lectio6]
Ad hoc enim perforatum est latus tuum, ut nobis patescat introitus. Ad hoc vulneratum est Cor tuum, ut in illo, et in te ab exterioribus perturbationibus absoluti habitare possimus. Nihilominus et propterea vulneratum est, ut per vulnus visibile vulnus amoris invisibile videamus. Quomodo hic ardor melius ostendi potest, nisi quod non solum corpus, verum étiam ipsum Cor lancea vulnerari permisit? Carnale ergo vulnus, vulnus spirituale ostendit. Quis illud Cor tam vulneratum non diligat? Quis tam amans non redamet? Quis tam castum non amplectatur? Nos igitur adhuc in corpore manentes, quantum possumus, amemus, redamemus, amplectamur vulneratum nostrum, cujus impii agricolæ foderunt manus et pedes, latus et Cor: stemusque, ut cor nostrum, durum adhuc et impœnitens, amoris sui vinculo constringere, et jaculo vulnerare dignetur. Quam caritatem Christi patientis, et pro generis humani redemptione morientis, atque in suæ mortis commemorationem instituentis sacramentum corporis et sanguinis sui, ut fideles sub sanctissimi Cordis symbolo devotius ac ferventius recolant, eiusdemque fructus uberius percipiant, Clemens decimus tertius Pontifex Maximus eiusdem sanctissimi Cordis festum quibusdam petentibus Ecclesiis celebrare permisit, ac denique Summus Pontifex Pius nonus illud ad universam extendit Ecclesiam.

[Responsory6]
R. Magnus Dominus, et laudabilis nimis:
* Et sapientiæ ejus non est numerus.
V. Magnus Dominus, et magna virtus ejus, et sapientiæ ejus non est finis.
R. Et sapientiæ ejus non est numerus.
&Gloria
R. Et sapientiæ ejus non est numerus.

[Lectio7]
Léctio sancti Evangélii secúndum Joánnem.
!Joannes 19:31-37
In illo témpore: Judæi, quoniam parascéve erat, ut non remanerent in cruce corpora sabbato (erat enim magnus dies ille sabbati), rogaverunt Pilatum, ut frangerentur eorum crura, et tollerentur. Et réliqua.
_
Homilía sancti Augustíni Epíscopi.
!Tractatus 120. in Joánnem.
Unus militum lancea latus ejus aperuit, et continuo exivit sanguis et aqua. Vigilanti verbo Evangelista usus est, ut non diceret: Latus ejus percussit, aut vulneravit, aut quid aliud, sed aperuit; ut illic quodammodo vitæ ostium panderetur, unde sacramenta Ecclesiæ manaverunt, sine quibus ad vitam, quæ vera vita est, non intratur. Ille sanguis qui fusus est, in remissionem fusus est peccatorum. Aqua illa salutare temperat peculum: hæc et lavacrum præstat, et potum. Hoc prænuntiabat quod Noë in latere arcæ ostium facere jussus est, quo intrarent animalia, quæ non erant diluvio peritura, quibus præfigurabatur Ecclesia.

[Responsory7]
R. Misit me vivens Pater, et ego vivo propter Patrem:
* Et qui manducat me, vivet propter me.
V. Cibavit illum Dominus pane vitæ et intellectus.
R. Et qui manducat me, vivet propter me.

[Lectio8]
De Homilía sancti Joannis Chrysostomi.
!Hom. 84.
Vides quanti sit veritas? Per ea quæ Judæi faciunt prophetia impletur: alia enim ex hoc manifestata est. Venerunt ergo milites, et aliorum fregerunt crura, non Christi; sed ad Judæorum gratiam conciliandam, latus ejus lancea aperuerunt, et mortuo adhuc insultant. O pessimam voluntatem ac scelestissimam! Noli tamen perturbari, o dilectissime! quæ enim malo illi animo patrarunt, veritati consentiebant. Prophetia hinc impleta est, inquiens: Videbunt in quem transfixerunt. Neque hoc tantum, sed non credituris fuit fidei argumentum, ut Thomæ, et qui cum eo erant. Ad hæc et arcanum mysterium confirmatum est: exivit enim sanguis et aqua. Non casu et simpliciter hi fontes scaturierunt, sed quoniam ex ambobus Ecclesia constituta est.

[Responsory8]
R. Recessit Pastor noster, fons aquæ vivæ, ad cujus transitum sol obscuratus est:
* Portas mortis, et seras pariter Salvator noster disrupit.
V. Destruxit quidem claustra inferni, et subvertit potentias diaboli.
R. Portas mortis, et seras pariter Salvator noster disrupit.
&Gloria
R. Portas mortis, et seras pariter Salvator noster disrupit.

[Lectio9]
!De Homilía sancti Bonaventuræ Epíscopi.
!Liber de ligno Vitæ.
Porro ut de latere Christi dormientis formaretur Ecclesia, divina est ordinatione indultum, ut unus militum lancea latus sacrum illud aperiendo perfoderet, quatenus sanguine cum aqua manente pretium effunderetur nostræ salutis, quod a fonte scilicet Cordis arcano profusum, vim daret sacramentis Ecclesiæ ad vitam gratiæ conferendam, essetque jam in Christo viventibus poculum fontis vivi, salientis in vitam ætérnam. Surge igitur anima amica Christi, vigilare non cesses, ibi os appone, ut haurias aquas de fontibus Salvatoris.
&teDeum

[Ant Laudes]
Discite a me, * quia mitis sum et humilis corde.
Sanctificavi locum * istum, ut sit nomen meum ibi in sempiternum, et permaneant oculi mei et cor meum ibi cunctis diebus.
Et dixi: * Ergo sine causa justificavi cor meum, et lavi inter innocentes manus meas, et fui flagellatus tota die.
Secundum multitudinem * dolorum meorum in corde meo, consolationes tuæ lætificaverunt animam meam.
Pone me * ut signaculum super cor tuum, ut signaculum super brachium tuum.

[Capitulum Laudes]
@:Capitulum Vespera

[Hymnus Laudes]
v. Cor, arca legem continens
Non servitutis veteris,
Sed gratiæ, sed veniæ,
Sed et misericordiæ.
_
Cor, sanctuarium novi
Intemeratum fœderis,
Templum vetusto sanctius,
Velumque scisso utilius.
_
Te vulneratum caritas
Ictu patenti voluit,
Amoris invisibilis
Ut veneremur vulnera.
_
Hoc sub amoris symbolo
Passus cruenta, et mystica,
Utrumque sacrificium
Christus sacérdos obtulit.
_
Quis non amantem redamet?
Quis non redemptus diligat,
Et corde in isto seligat
Aeterna tabernacula?
_
Decus Parenti, et Filio,
Sanctoque sit Spiritui,
Quibus potestas, gloria
Regnumque in omne est sæculum.
Amen.

[Versum 2]
V. Vere languores nostros ipse tulit.
R. Et dolores nostros ipse portavit.

[Ant 2]
Vulneratus est propter iniquitates nostras * attritus est propter scelera nostra: disciplina pacis nostræ super eum, et livore ejus sanati sumus.

[Oratio 2]
Concede quǽsumus omnipotens Deus: ut, qui in sanctissimo dilecti Filii tui Corde gloriantes, præcipua in nos caritatis ejus beneficia recolimus: eorum pariter et actu delectemur et fructu.
$Per eumdem

[Lectio Prima]
!Isa 12:5
v. Cantate Domino quoniam magnifice fecit, annuntiate hoc in universa terra. Exsulta et lauda habitatio Sion, quia magnus in medio tui sanctus Israël.

[Capitulum Tertia]
@:Capitulum Vespera

[Responsory Tertia]
R.br. Vere * Languores nostros ipse tulit.
R. Vere * Languores nostros ipse tulit.
V. Et dolores nostros ipse portavit.
R. Languores nostros ipse tulit.
&Gloria
R. Vere * Languores nostros ipse tulit.
_
V. Posuit fines tuos pacem.
R. Et adipe frumenti satiat te.

[Capitulum Sexta]
!Isa 12:4
v. Dicetis in die illa: Confitemini Domino, et invocate nomen ejus: et mementate quoniam excelsum est nomen ejus.
$Deo gratias

[Responsory Sexta]
R.br. Posuit * Fines tuos pacem.
R.Posuit * Fines tuos pacem.
V. Et adipe frumenti satiat te.
R. Fines tuos paces
&Gloria
R. Posuit * Fines tuos pacem.
_
V. Dirupisti Domine vincula mea.
R. Tibi sacrificabo hostiam laudis.

[Capitulum Nona]
!Isa 12:5
v. Cantate Domino quoniam magnifice fecit, annuntiate hoc in universa terra. Exsulta et lauda habitatio Sion, quia magnus in medio tui sanctus Israël.
$Deo gratias

[Responsory Nona]
R.br. Dirupisti Domine, * Vincula mea.
R. Dirupisti Domine, * Vincula mea.
V. Tibi sacrificabo hostiam laudis.
R. Vincula mea
&Gloria
R. Dirupisti Domine, * Vincula mea.
_
V. Erit Dominus nominatus in signum æternum.
R. Quod non auferetur.

[Versum 3]
V. Haurietis aquas in gaudio.
R. De fontibus Salvatoris.

[Ant 3]
Ad Jesum autem cum venissent * ut viderunt eum jam mortuum, non fregerunt ejus crura: sed unus militum lancea latus ejus aperuit, et continuo exivit sanguis et aqua.
