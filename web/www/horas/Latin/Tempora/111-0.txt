[Ant 1]
Vidi Dóminum * sedéntem super solium excélsum, et plena erat omnis terra majestáte ejus: et ea, quæ sub ipso erant, replébant templum.

[Lectio1]
@Commune/C1a:Lectio1

[Responsory1]
@Tempora/Pent01-0:Responsory1

[Lectio2]
@Commune/C1a:Lectio2

[Responsory2]
R. Aspice, Dómine, de sede sancta tua, et cógita de nobis: inclína, Deus meus, aurem tuam et audi: 
* Aperi óculos tuos et vide tribulatiónem nostram.
V. Qui regis Israël, inténde, qui dedúcis velut ovem Joseph.
R. Aperi óculos tuos et vide tribulatiónem nostram.

[Lectio3]
@Commune/C1a:Lectio3

[Responsory3]
R. Aspice, Dómine, quia facta est desoláta cívitas plena divítiis, sedet in tristítia domina Géntium: 
* Non est qui consolétur eam, nisi tu, Deus noster.
V. Plorans plorávit in nocte, et lácrimæ ejus in maxíllis ejus.
R. Non est qui consolétur eam, nisi tu, Deus noster.
&Gloria
R. Non est qui consolétur eam, nisi tu, Deus noster.

[Lectio4]
De Expositióne sancti Gregórii Papæ in Ezechiélem Prophétam
!Liber 1, Homilía 2.
Usus prophéticæ locutiónis est, ut prius personam, tempus, locúmque describat, et póstmodum dicere mysteria prophetíæ incipiat; quátenus ad veritátem solidius ostendéndam, ante, históriæ radícem figat, et post, fructus spíritus per signa et allegorías próferat. Ezéchiel itaque ætátis suæ tempus índicat, dicens: Et factum est in trigesimo anno, in quarto mense, in quinta mensis. Locum quoque denuntians, adjungit: Cum essem in médio captivórum juxta flumen Chobar, aperti sunt cæli, et vidi visiónes Dei. Tempus étiam insinuat, subdens, In quinta mensis, ipse est annus quintus transmigratiónis regis Jóachin. Qui ut bene personam índicet, étiam genus narrat, cum subditur: Et factum est verbum Dómini ad Ezechiélem, fílium Buzi, sacerdotem.

[Responsory4]
R. Super muros tuos, Jerúsalem, constítui custódes; 
* Tota die et nocte non tacébunt laudáre nomen Dómini.
V. Prædicábunt pópulis fortitúdinem meam, et annuntiábunt Géntibus glóriam meam.
R. Tota die et nocte non tacébunt laudáre nomen Dómini.

[Lectio5]
Sed prima quæstio nobis óritur, cur is qui nihil adhuc dixerat, ita exorsus est dicens: Et factum est in trigesimo anno. Et, namque sermo conjunctiónis est: et scimus quia non conjungitur sermo súbsequens, nisi sermoni præcédenti. Qui ígitur nihil dixerat, cur dicit, Et factum est: cum non sit sermo, cui hoc quod íncipit, subjungat? Qua in re intuéndum est, quia sicut nos corporalia, sic prophetæ sensu spiritalia aspíciunt; eisque et illa sunt præséntia, quæ nostræ ignorantiæ abséntia vidéntur. Unde fit, ut in mente prophetárum ita conjuncta sint exterióribus interiora, quátenus simul útraque vídeant, simulque in eis fiat et intus verbum quod audiunt, et foris quod dicunt.

[Responsory5]
R. Muro tuo inexpugnábili circumcínge nos, Dómine, et armis tuæ poténtiæ prótege nos semper: 
* Líbera, Dómine, Deus Israël, clamántes ad te.
V. Erue nos in mirabílibus tuis, et da glóriam nómini tuo.
R. Líbera, Dómine, Deus Israël, clamántes ad te.

[Lectio6]
Patet ígitur causa, cur qui nihil dixerat, inchoávit dicens: Et factum est in trigesimo anno: quia hoc verbum quod foris prótulit, illi verbo quod intus audíerat, conjunxit. Continuávit ergo verba quæ prótulit visióni íntimæ, et idcirco íncipit dicens, Et factum est. Subjunxit enim hoc quod exterius loqui ínchoat; ac si et illud foris sit, quod intus vidit. Hoc autem quod dícitur, quia in trigesimo anno spíritum prophetíæ accéperit, índicat aliquid nobis considerándum; videlicet quia juxta ratiónis usum, doctrinæ sermo non súppetit, nisi in ætate perfécta. Unde et ipse Dóminus anno duodecimo ætátis suæ in médio doctórum in templo sedens, non docens sed interrogans vóluit inveníri.

[Responsory6]
R. Sustinúimus pacem, et non venit: quæsívimus bona, et ecce turbátio: cognóvimus, Dómine, peccáta nostra; 
* Non in perpétuum obliviscáris nos.
V. Peccávimus, ímpie géssimus, iniquitátem fécimus, Dómine, in omnem justítiam tuam.
R. Non in perpétuum obliviscáris nos.
&Gloria
R. Non in perpétuum obliviscáris nos.

[Responsory7]
R. Laudábilis pópulus, 
* Quem Dóminus exercítuum benedíxit dicens: Opus mánuum meárum tu es, heréditas mea Israël.
V. Beáta gens, cujus est Dóminus Deus, pópulus eléctus in hereditátem.
R. Quem Dóminus exercituum benedíxit dicens: Opus mánuum meárum tu es, heréditas mea Israël.

[Responsory8]
@Tempora/Pent01-0:Responsory8
