[Rank]
In Ascensione Domini;;Duplex I classis cum Octava Privilegiata III;;7

[Rank1960]
In Ascensione Domini;;Duplex I classis;;7

[Rule]
Psalmi Dominica
Antiphonas horas
Duplex
9 Lectiones
Doxology=Asc
Psalm5 vespera=116
No Commemoratio
			
[Ant Vespera]
Viri Galilæi, * quid aspicitis in cælum? Hic Jesus qui assumptus est a vobis in cælum, sic véniet, allelúja.
Cumque intueréntur * in cælum euntem illum, dixérunt, allelúja.
Elevátis mánibus, * benedíxit eis, et ferebátur in cælum, allelúja.
Exaltáte Regem regum, * et hymnum dícite Deo, allelúja.
Vidéntibus illis, * elevátus est, et nubes suscépit eum in cælo, allelúja.

[Capitulum Vespera]
!Act. 1:1-2
v. Primum quidem sermónem feci de ómnibus, o Theophile, quæ cœpit Jesus fácere et docére usque in diem, qua præcípiens Apóstolis per Spíritum Sanctum, quos elégit assumptus est.
$Deo gratias

[Hymnus Vespera]
{:H-Salutishumanaesator:}v. Salutis humanæ Sator,
Jesu, voluptas cordium
Orbis redempti Conditor,
Et casta lux amántium:
_
Qua victus es cleméntia,
Ut nostra ferres crimina?
Mortem subires ínnocens,
A morte nos ut tolleres?
_
Perrumpis inférnum chaos:
Vinctis catenas detrahis;
Victor triumpho nobili
Ad déxteram Patris sedes.
_
Te cogat indulgéntia,
Ut damna nostra sarcias,
Tuique vultus compotes
Dites beato lúmine.
_
Tu, dux ad astra, et sémita,
Sis meta nostris córdibus,
Sis lacrimárum gáudium,
Sis dulce vitæ præmium.
Amen.

[Versum 1]
V. Ascéndit Deus in jubilatióne, allelúja.
R. Et Dóminus in voce tubæ, allelúja.

[Ant 1]
Pater, * manifestávi nomen tuum homínibus quos dedísti mihi: nunc autem pro eis rogo, non pro mundo, quia ad te vénio, allelúja.

[Oratio]
Concéde, quaesumus, omnípotens Deus: ut, qui hodiérna die Unigénitum tuum,~
Redemptórem nostrum, ad cælos ascendísse crédimus; ipsi quoque mente in~
cæléstibus habitémus.
$Per eumdem

[Invit]
Allelúja, Christum Dóminum ascendéntem in cælum, * Veníte adorémus, allelúja.

[Hymnus Matutinum]
{:H-Aeternarex:}v. Æterne Rex altíssime,
Redémptor et fidelium,
Cui mors perempta detulit
Summæ triumphum glóriæ:
_
Ascéndis orbes siderum,
Quo te vocábat cælitus
Collata, non humanitus,
Rerum potéstas ómnium:
_
Ut trina rerum machina,
Cælestium, terrestrium,
Et inferórum condita,
Flectat genu jam subdita.
_
Tremunt vidéntes Angeli
Versam vicem mortalium:
Peccat caro, mundat caro,
Regnat Deus Dei caro.
_
Sis ipse nostrum gáudium,
Manens olympo præmium,
Mundi regis qui fabricam,
Mundana vincens gaudia.
_
Hinc te precántes quæsumus,
Ignosce culpis ómnibus,
Et corda sursum subleva
Ad te superna grátia.
_
Ut, cum repénte cœperis
Clarere nube júdicis,
Pœnas repéllas debitas,
Reddas corónas perditas.
_
* Jesu, tibi sit gloria,
Qui victor in cælum redis,
Cum Patre, et almo Spiritu,
In sempiterna sæcula.
Amen.

[Ant Matutinum]
Eleváta est * magnificéntia tua super cælos, Deus, allelúja.;;8
Dóminus in templo * sancto suo, Dóminus in cælo, allelúja.;;10
A summo cælo * egréssio ejus, et occúrsus ejus usque ad summum ejus, allelúja.;;18
V. Ascéndit Deus in jubilatióne, allelúja.
R. Et Dóminus in voce tubæ, allelúja.
Exaltáre, Dómine, * in virtúte tua: cantábimus et psallemus, allelúja.;;20
Exaltábo te, * Dómine, quóniam suscepísti me, allelúja.;;29
Ascéndit Deus * in jubilatióne, et Dóminus in voce tubæ, allelúja.;;46
V. Ascéndens Christus in altum, allelúja.
R. Captivam duxit captivitátem, allelúja.
Nimis exaltátus est, * allelúja: super omnes deos, allelúja.;;96
Dóminus in Sion, * allelúja: magnus et excélsus, allelúja.;;98
Dóminus in cælo, * allelúja: parávit sedem suam, allelúja.;;102
V. Ascéndo ad Patrem meum, et Patrem vestrum, allelúja.
R. Deum meum, et Deum vestrum, allelúja.

[Lectio1]
Incipit liber Actuum Apostolórum.
!Act. 1:1-5
1 Primum quidem sermónem feci de ómnibus, o Theóphile, quæ cœpit Jesus fácere, et docére,
2 usque in diem, qua præcípiens Apóstolis per Spíritum Sanctum, quos elégit, assumptus est:
3 quibus et præbuit seípsum vivum post passiónem suam in multis arguméntis, per dies quadragínta apparens eis, et loquens de regno Dei.
4 Et convéscens, præcepit eis ab Jerosolymis ne discéderent, sed exspectárent promissiónem Patris, quam audístis (inquit) per os meum:
5 quia Joánnes quidem baptizávit aqua, vos autem baptizabímini Spíritu Sancto non post multos hos dies.

[Responsory1]
R. Post passiónem suam per dies quadragínta apparens eis, et loquens de regno Dei, allelúja: 
* Et, vidéntibus illis, elevátus est, allelúja: et nubes suscépit eum ab óculis eórum, allelúja.
V. Et convéscens præcepit eis, ab Jerosolymis ne discederent, sed exspectárent promissiónem Patris.
R. Et, vidéntibus illis, elevátus est, allelúja: et nubes suscépit eum ab óculis eórum, allelúja.

[Lectio2]
!Act. 1:6-9
6 Igitur qui convénerant, interrogábant eum, dicéntes: Dómine, si in témpore hoc restítues regnum Israël?
7 Dixit autem eis: Non est vestrum nosse témpora vel momenta, quæ Pater pósuit in sua potestate:
8 sed accipiétis virtútem superveniéntis Spíritus Sancti in vos, et eritis mihi testes in Jerusalem, et in omni Judæa et Samaría, et usque ad ultimum terræ.
9 Et cum hæc dixísset, vidéntibus illis, elevátus est: et nubes suscépit eum ab óculis eórum.

[Responsory2]
R. Omnis pulchritúdo Dómini exaltáta est super sidera: 
* Spécies ejus in núbibus cæli, et nomen ejus in ætérnum pérmanet, allelúja.
V. A summo cælo egréssio ejus, et occúrsus ejus usque ad summum ejus.
R. Spécies ejus in núbibus cæli, et nomen ejus in ætérnum pérmanet, allelúja.

[Lectio3]
!Act. 1:10-14
10 Cumque intueréntur in cælum euntem illum, ecce duo viri astitérunt juxta illos in vestibus albis,
11 qui et dixérunt: Viri Galilæi, quid statis aspiciéntes in cælum? Hic Jesus qui assumptus est a vobis in cælum, sic véniet, quemádmodum vidístis eum euntem in cælum.
12 Tunc reversi sunt Jerosolymam a monte, qui vocátur Oliveti, qui est juxta Jerusalem, sábbati habens iter.
13 Et cum introíssent in cœnáculum, ascendérunt ubi manébant Petrus et Joánnes, Jacobus et Andreas, Philíppus et Thomas, Bartholomæus et Matthæus, Jacobus Alphæi et Simon Zelótes, et Judas Jacobi.
14 Hi omnes erant perseverántes unanímiter in oratióne cum muliéribus, et Maria Matre Jesu, et frátribus ejus.

[Responsory3]
R. Exaltáre, Dómine, allelúja, 
* In virtúte tua, allelúja.
V. Eleváta est, magnificéntia tua super cælos, Deus.
R. In virtúte tua, allelúja.
&Gloria
R. In virtúte tua, allelúja.

[Lectio4]
Sermo sancti Leónis Papæ
!Sermone 1. de Ascensione Domini.
Post beátam et gloriósam resurrectiónem Dómini nostri Jesu Christi, qua verum Dei templum Judaica impietáte resolutum, divina in triduo poténtia suscitávit, quadragenarius hódie, dilectíssimi, sanctórum diérum expletus est númerus, sacratíssima ordinatióne dispositus, et ad utilitátem nostræ eruditiónis impénsus: ut, dum a Dómino in hoc spátio mora præséntiæ corporalis exténditur, fides resurrectiónis documéntis necessariis munirétur. Mors enim Christi multum discipulórum corda turbaverat: et de supplicio crucis, de emissióne spíritus, de exanimáti corporis sepultúra gravátis mœstitúdine méntibus, quidam diffidéntiæ torpor obrépserat.

[Responsory4]
R. Tempus est, ut revértar ad eum, qui me misit, dicit Dóminus: nolíte contristari, nec turbétur cor vestrum: * Rogo pro vobis Patrem, ut ipse vos custódiat, allelúja, allelúja.
V. Nisi ego abíero, Paráclitus non véniet: cum assumptus fúero, mittam vobis eum.
R. Rogo pro vobis Patrem, ut ipse vos custódiat, allelúja, allelúja.

[Lectio5]
Unde beatíssimi Apóstoli, omnesque discípuli, qui et de éxitu crucis fuerant trépidi, et de fide resurrectiónis ambigui, ita sunt veritáte perspicua roborati, ut, Dómino in cælórum eunte sublimia, non solum nulla afficeréntur tristítia, sed etiam magno gáudio repleréntur. Et revera magna et ineffábilis erat causa gaudéndi, cum in conspéctu sanctæ multitúdinis super ómnium creaturárum cæléstium dignitátem humani generis natúra conscenderet, supergressura Angelicos ordines, et ultra Archangelórum altitúdines elevanda: nec ullis sublimitátibus modum suæ provectiónis habitúra, nisi æterni Patris recepta consessu, illíus glóriæ sociarétur in throno, cujus natúræ copulabátur in Fílio.

[Responsory5]
R. Non turbétur cor vestrum: ego vado ad Patrem; et cum assumptus fúero a vobis, mittam vobis, alleluia, 
* Spíritum veritátis, et gaudébit cor vestrum, allelúja.
V. Ego rogábo Patrem, et alium Paráclitum dabit vobis.
R. Spíritum veritátis, et gaudébit cor vestrum, allelúja.

[Lectio6]
Quia ígitur Christi ascensio, nostra provéctio est; et quo præcessit glória cápitis, eo spes vocátur et corporis: dignis, dilectíssimi, exsultémus gaudiis, et pia gratiárum actióne lætemur. Hodie enim non solum paradisi possessores firmáti sumus, sed etiam cælórum in Christo superna penetrávimus: amplióra adepti per ineffábilem Christi grátiam, quam per diaboli amiserámus invidiam. Nam quos virulentus inimícus primi habitáculi felicitate dejécit, eos sibi concorporatos Dei Fílius ad déxteram Patris collocávit: cum quo vivit et regnat in unitate Spíritus Sancti Deus, per ómnia sæcula sæculórum.  Amen.

[Responsory6]
R. Ascéndens Christus in altum, captivam duxit captivitátem,
* Dedit dona homínibus, allelúja, allelúja, allelúja.
V. Ascéndit Deus in jubilatióne, et Dóminus in voce tubæ.
R. Dedit dona homínibus, allelúja, allelúja, allelúja.
&Gloria
R. Dedit dona homínibus, allelúja, allelúja, allelúja.

[Lectio7]
Léctio sancti Evangélii secúndum Marcum
!Marc 16:14-20
In illo témpore: Recumbéntibus undecim discípulis, appáruit illis Jesus: et exprobrávit incredulitátem eórum et durítiam cordis, quia iis, qui viderant eum resurrexísse, non credidérunt. Et réliqua.
_
Homilía sancti Gregórii Papæ.
!Homilia 29. in Evangelia.
Quod resurrectiónem Dominicam discípuli tarde credidérunt, non tam illórum infirmitas, quam nostra, ut ita dicam, futura firmitas fuit. Ipsa namque resurréctio illis dubitántibus per multa arguménta monstráta est: quæ dum nos legéntes agnoscimus, quid aliud quam de illórum dubitatióne solidamur? Minus enim mihi Maria Magdalene præstitit, quæ citius credidit, quam Thomas, qui diu dubitávit. Ille étenim dubitando, vúlnerum cicatríces tetigit, et de nostro péctore dubitatiónis vulnus amputávit.~
(rubrica 1570)
@:AdInsinuandum

[Responsory7]
R. Ego rogábo Patrem, et alium Paraclitum dabit vobis,
* Ut maneat vobíscum in ætérnum, Spíritum veritátis, allelúja.
V. Si enim non abíero, Paraclitus non véniet ad vos: si autem abíero, mittam eum ad vos.
R. Ut maneat vobíscum in ætérnum, Spíritum veritátis, allelúja.

[AdInsinuandum]
Ad insinuandam quoque veritátem Dominicæ resurrectiónis, notándum nobis est quid Lucas referat, dicens: Convéscens, præcepit eis ab Jerosolymis ne discederent. Et post pauca: Vidéntibus illis, elevátus est, et nubes suscépit eum ab óculis eórum.~

[Lectio8]
@:AdInsinuandum
(rubrica 1570 omittitur)
Notate verba, signate mysteria. Convéscens elevátus est. Comedit, et ascéndit: ut videlicet per effectum comestiónis, véritas patésceret carnis. Marcus vero, priúsquam cælum Dóminus ascendat, eum de cordis atque infidelitátis durítia increpasse discipulos memorat. Qua in re quid considerándum est, nisi quod idcirco Dóminus tunc discipulos increpávit, cum eos corporáliter relíquit, ut verba, quæ recédens diceret, in corde audiéntium arctius impressa remanérent? ~
(rubrica 1570)
@:Increpata

[Increpata]
Increpáta ígitur eórum duritia, quid admonéndo dicat, audiámus: Euntes in mundum univérsum, prædicate Evangélium omni creaturæ. Numquid, fratres mei, sanctum Evangélium vel insensatis rebus, vel brutis animálibus fuerat prædicándum, ut de eo discípulis dicátur: Prædicate omni creaturæ? Sed omnis creaturæ nómine signátur homo.

[Responsory8]
R. Ponis nubem ascensum tuum, Domine:
* Qui ambulas super pennas ventorum, alleluia.
V. Confessionem et decorem induisti, amictus lumen sicut vestimentum.
R. Qui ambulas super pennas ventorum, alleluia.
&Gloria
R. Qui ambulas super pennas ventorum, alleluia.

[Lectio9]
@:Increpata
(rubrica 1570 omittitur)
Omnis autem creaturæ aliquid habet homo. Habet namque commune esse cum lapidibus, vívere cum arbóribus, sentire cum animálibus, intellígere cum Angelis. Si ergo commune habet aliquid cum omni creatura homo, juxta aliquid omnis creatura est homo. Omni ergo creaturæ prædicátur Evangélium, cum soli hómini prædicátur.
(sed rubrica 1570 dicitur)
praedicatur: quia ille uidelicet docetur propter quem in terra cuncta creata sunt, et a quo omnia per quandam similitudinem aliena non sunt. Potest etiam omnis creaturæ nomine omnis natio Gentium designari. Ante etenim dictum fuerat: In viam Gentium ne abieritis: nunc autem dicitur, Prædicate omni creaturæ. Ut scilicet prius a Iudæa apostolorum repulsa prædicatio, tunc nobis in adiutorium fieret, cum hanc illa ad damnationis suæ testimonium superba repulisset. Sed cum discipulos ad prædicandum ueritas mittit, quid aliud in mundo facit, nisi granum seminis spargit? et pauca grana mittit in semine, ut multarum messium fruges recipiat ex nostra fide? neque etenim in universo mundo tanta fidelium messis exurgeret, si de manu domini superationalem terram illa electa grana prædicantium non uenissent.
&teDeum

[Ant Laudes]
@:Ant Vespera

[Capitulum Laudes]
@:Capitulum Vespera

[Hymnus Laudes]
@:Hymnus Vespera

[Versum 2]
V. Dóminus in cælo, allelúja.
R. Parávit sedem suam, allelúja.

[Ant 2]
Ascéndo ad Patrem meum, * et Patrem vestrum: Deum meum, et Deum vestrum, allelúja.

[Octava 2]
Ant. Ascéndo ad Patrem meum, * et Patrem vestrum: Deum meum, et Deum vestrum, allelúja.
_
V. Dóminus in cælo, allelúja.
R. Parávit sedem suam, allelúja.
_
$Oremus
Concéde, quaesumus, omnípotens Deus: ut, qui hodiérna die Unigénitum tuum,~
Redemptórem nostrum, ad cælos ascendísse crédimus; ipsi quoque mente in~
cæléstibus habitémus.
$Per eumdem

[Lectio Prima]
!Act. 1:11
v. Viri Galilæi, quid statis aspiciéntes in cælum? Hic Jesus qui assumptus est a vobis in cælum, sic véniet, quemádmodum vidístis eum euntem in cælum.

[Capitulum Tertia]
@:Capitulum Vespera

[Responsory Tertia]
R.br. Ascéndit Deus in jubilatióne, * Allelúja, allelúja.
R. Ascéndit Deus in jubilatióne, * Allelúja, allelúja.
V. Et Dóminus in voce tubæ.
R. Allelúja, allelúja.
&Gloria
R. Ascéndit Deus in jubilatióne, * Allelúja, allelúja.
_
V. Ascéndens Christus in altum, allelúja.
R. Captivam duxit captivitátem, allelúja.

[Capitulum Sexta]
!Act. 1:4-5
v. Et convéscens, præcepit eis, ab Jerosolymis ne discederent, sed exspectárent promissiónem Patris, quam audístis (inquit) per os meum: quia Joánnes quidem baptizávit aqua, vos autem baptizabímini Spíritu Sancto non post multos hos dies.
$Deo gratias

[Responsory Sexta]
R.br. Ascéndens Christus in altum, * Allelúja, allelúja.
R. Ascéndens Christus in altum, * Allelúja, allelúja.
V. Captivam duxit captivitátem.  
R. Allelúja, allelúja.
&Gloria
R. Ascéndens Christus in altum, * Allelúja, allelúja.
_
V. Ascéndo ad Patrem meum, et Patrem vestrum, allelúja.
R. Deum meum, et Deum vestrum, allelúja.

[Capitulum Nona]
@:Lectio Prima
$Deo gratias

[Responsory Nona]
R.br. Ascéndo ad Patrem meum, et Patrem vestrum, * Allelúja, allelúja.
R. Ascéndo ad Patrem meum, et Patrem vestrum, * Allelúja, allelúja.
V. Deum meum, et Deum vestrum.
R. Allelúja, allelúja.
&Gloria
R. Ascéndo ad Patrem meum, et Patrem vestrum, * Allelúja, allelúja.
_
V. Dóminus in cælo, allelúja.
R. Parávit sedem suam, allelúja.

[Versum 3]
@:Versum 1
(sed rubrica Tridentina)
@:Versum 2

[Ant 3]
O Rex glóriæ, * Dómine virtútum, qui triumphator hódie super omnes cælos ascendísti, ne derelínquas nos órphanos; sed mitte promissum Patris in nos, Spíritum veritátis, allelúja.

[Octava 3]
Ant. O Rex glóriæ, * Dómine virtútum, qui triumphator hódie super omnes cælos ascendísti, ne derelínquas nos órphanos; sed mitte promissum Patris in nos, Spíritum veritátis, allelúja.
_
V. Ascéndit Deus in jubilatióne, allelúja.
R. Et Dóminus in voce tubæ, allelúja.
(sed rubrica Tridentina loco haec versus dicitur)
V. Dóminus in cælo, allelúja.
R. Parávit sedem suam, allelúja.
_
$Oremus
Concéde, quaesumus, omnípotens Deus: ut, qui hodiérna die Unigénitum tuum,~
Redemptórem nostrum, ad cælos ascendísse crédimus; ipsi quoque mente in~
cæléstibus habitémus.
$Per eumdem
