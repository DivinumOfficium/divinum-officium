[Ant 1]
Ne reminiscaris * Domine delicta mea, vel parentum meorum: neque vindictam sumas de peccatis meis.

[Versum 1]
V. Vespertina oratio ascendat ad te Domine.
R. Et descendat super nos misericordia tua.

[Lectio1]
Incipit liber Tobiae
!Tob 1:1-4
1 Tobias ex tribu et civitate Nephthali (quae est in superioribus Galilaeae supra Naasson, post viam quae ducit ad Occidentem, in sinistro habens civitatem Sephet)
2 cum captus esset in diebus Salmanasar regis Assyriorum, in captivitate tamen positus, viam veritatis non deseruit,
3 ita ut omnia quae habere poterat, quotidie concaptivis fratribus, qui erant ex ejus genere, impertiret.
4 Cumque esset junior omnibus in tribu Nephthali, nihil tamen puerile gessit in opere.

[Responsory1]
R. Peto Domine, ut de vinculo improperii hujus absolvas me, aut certe desuper terram eripias me:
* Ne reminiscaris delicta mea, vel parentum meorum, neque vindictam sumas de peccatis meis: quia eruis sustinentes te Domine.
V. Omnia enim judicia tua justa sunt, et omnes viae tuae misericordia et veritas: et nunc Domine memento mei.
R. Ne reminiscaris delicta mea, vel parentum meorum, neque vindictam sumas de peccatis meis: quia eruis sustinentes te Domine.

[Lectio2]
!Tob 1:5-10
5 Denique, cum irent omnes ad vitulos aureos quos Jeroboam fecerat rex Israël, hic solus fugiebat consortia omnium;
6 sed pergebat in Jerusalem ad templum Domini, et ibi adorabat Dominum Deum Israël, omnia primitiva sua et decimas suas fideliter offerens,
7 ita ut in tertio anno proselytis et advenis ministraret omnem decimationem.
8 Haec et his similia secundum legem Dei puerulus observabat.
9 Cum vero factus esset vir, accepit uxorem Annam de tribu sua, genuitque ex ea filium, nomen suum imponens ei:
10 Quem ab infantia timere Deum docuit, et abstinere ab omni peccato.

[Responsory2]
R. Omni tempore benedic Deum, et pete ab eo ut vias tuas dirigat:
* Et in omni tempore consilia tua in ipso permaneant.
V. Inquire ut facias quae placita sunt illi in veritate, et in tota virtute tua.
R. Et in omni tempore consilia tua in ipso permaneant.

[Lectio3]
!Tob 1:11-15
11 Igitur, cum per captivitatem devenisset cum uxore sua et filio in civitatem Niniven cum omni tribu sua
12 cum omnes ederent ex cibis Gentilium, iste custodivit animam suam, et numquam contaminatus est in escis eorum.
13 Et quoniam memor fuit Domini in toto corde suo, dedit illi Deus gratiam in conspectu Salmanasar regis,
14 et dedit illi potestatem quocumque vellet ire, habens libertatem quaecumque facere voluisset.
15 Pergebat ergo ad omnes qui erant in captivitate, et monita salutis dabat eis.

[Responsory3]
R. Memor esto fili, quoniam pauperem vitam gerimus:
* Habebis multa bona, si timueris Deum.
V. In mente habeto eum, et cave nequando praetermittas praecepta ejus.
R. Habebis multa bona, si timueris Deum.
&Gloria
R. Habebis multa bona, si timueris Deum.

[Lectio4]
Sermo sancti Leonis Papae.
!Serm. 9. de jejunio 7. mensis.
Scio quidem, dilectissimi, plurimos vestrum ita in iis, quae ad observantiam christianae fidei pertinent, esse devotos, ut nostris cohortationibus non indigeant admoneri. Quod enim dudum et traditio decrevit, et consuetudo firmavit; nec eruditio ignorat, nec pietas praetermittit. Sed quia sacerdotalis officii est, erga omnes Ecclesiae filios curam habere communem, in id quod et rudibus prosit et doctis, quos simul diligimus, pariter incitamus: ut jejunium, quod nobis septimi mensis recursus indicit, fide alacri per castigationem animi et corporis celebremus.

[Responsory4]
R. Sufficiebat nobis paupertas nostra, ut divitiae computarentur: numquam fuisset pecunia ipsa, pro qua misisti filium nostrum,
* Baculum senectutis nostrae.
V. Heu me fili mi, ut quid te misimus peregrinari, lumen oculorum nostrorum?
R. Baculum senectutis nostrae.

[Lectio5]
Ideo enim ipsa continentiae observantia quatuor est assignata temporibus, ut in idipsum totius anni redeunte decursu, cognosceremus nos indesinenter purificationibus indigere: semperque esse nitendum, dum hujus vitae varietate jactamur, ut peccatum, quod fragilitate carnis et cupiditatum pollutione contrahitur, jejuniis atque eleemosynis deleatur. Esuriamus paululum, dilectissimi, et aliquantulum, quod juvandis possit prodesse pauperibus, nostrae consuetudini subtrahamus.

[Responsory5]
R. Benedicite Deum caeli, et coram omnibus viventibus confitemini ei:
* Quia fecit vobiscum misericordiam suam.
V. Ipsum benedicite, et cantate illi: et enarrate omnia mirabilia ejus.
R. Quia fecit vobiscum misericordiam suam.

[Lectio6]
Delectetur conscientia benignorum fructibus largitatis: et gaudia tribuens, quo es laetificandus, accipies. Dilectio proximi, dilectio Dei est, qui plenitudinem legis et prophetarum in hac geminae caritatis unitate constituit: ut nemo ambigeret, Deo se offerre, quod homini contulisset, dicente Domino Salvatore, cum de alendis juvandisque pauperibus loqueretur: Quod uni eorum fecistis, mihi fecistis. Quarta igitur et sexta feria jejunemus; sabbato vero apud beatum Petrum Apostolum vigilias celebremus: cujus nos meritis et orationibus credimus adjuvandos, ut misericordi Deo jejunio nostro et devotione placeamus.

[Responsory6]
R. Tempus est ut revertar ad eum, qui misit me:
* Vos autem benedicite Deum, et enarrate omnia mirabilia ejus.
V. Confitemini ei coram omnibus viventibus, quia fecit vobiscum misericordiam suam.
R. Vos autem benedicite Deum, et enarrate omnia mirabilia ejus.
&Gloria
R. Vos autem benedicite Deum, et enarrate omnia mirabilia ejus.

[Responsory7]
R. Tribulationes civitatum audivimus, quas passae sunt, et defecimus: timor et hebetudo mentis cecidit super nos, et super liberos nostros: ipsi montes nolunt recipere fugam nostram:
* Domine, miserere.
V. Peccavimus cum patribus nostris, injuste egimus, iniquitatem fecimus.
R. Domine, miserere.

[Responsory8]
@Tempora/Pent01-0:Responsory8
