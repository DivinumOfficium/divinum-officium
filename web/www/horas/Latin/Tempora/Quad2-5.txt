[Rank]
Feria Sexta infra Hebdomadam II in Quadragesima;;Feria major;;2

[Rule]

[Lectio1]
Lectio sancti Evangelii secundum Matthǽum
!Matt 21:33-46
In illo tempore: Dixit Jesus turbis Judæorum, et principibus sacerdotum parabolam hanc: Homo erat paterfamilias, qui plantavit vineam, et sepem circumdedit ei. Et reliqua.
_
Homilia sancti Ambrosii Episcopi
!Lib. 9. in cap. 20. Lucæ.
Plerique varias significationes de vineæ appellatione derivant: sed evidenter Isaias vineam Domini Sabaoth, domum Israël esse memoravit. Hanc vineam quis alius, nisi Deus, condidit? Hic est ergo qui eam locavit colonis, et ipse peregre fuit: non quia ex loco ad locum profectus est Dominus, qui ubique semper præsens est: sed quia est præsentior diligentibus, negligentibus abest. Multis temporibus abfuit, ne præpropera videretur exactio. Nam quo indulgentior liberalitas, eo inexcusabilior pervicacia.

[Responsory1]
@Tempora/Quad2-0:Responsory4

[Lectio2]
Unde bene secundum Matthǽum habes, quia et sepem circumdedit: hoc est, divinæ custodiæ munitione vallavit, ne facile spiritalium pateret incursibus bestiarum. Et fodit in ea torcular. Quomodo intelligimus quid sit torcular, nisi forte quia Psalmi pro torcularibus inscribuntur; eo quod in his mysteria Dominicæ passionis, modo musti sancto ferventis Spiritu, redundantius æstuaverint? Unde ebrii putabantur, quibus Spiritus Sanctus inundabat. Ergo et hic fodit torcular, in quod uvæ rationabilis fructus interior spiritali infusione deflueret.

[Responsory2]
@Tempora/Quad2-0:Responsory5

[Lectio3]
Aedificavit turrim, verticem scilicet legis attollens: atque ita hanc vineam munitam, instructam, ornatam, locavit Judæis. Et tempore fructuum servulos misit. Bene tempus fructuum posuit, non proventuum. Nullus enim fructus exstitit Judæorum, nullus vineæ hujus proventus, de qua Dominus ait: Exspectavi ut faceret uvas, fecit autem spinas. Itaque non lætitiæ vino, non spiritali musto sed cruento prophetarum sanguine torcularia redundarunt.

[Responsory3]
@Tempora/Quad2-0:Responsory6

[Ant 2]
Malos male perdet, * et vineam suam locabit aliis agricolis, qui reddant ei fructum temporibus suis.

[Oratio 2]
Da, quǽsumus, omnipotens Deus: ut, sacro nos purificante jejunio, sinceris mentibus ad sancta ventura facias pervenire.
$Per Dominum

[Ant 3]
Quærentes eum tenere, * timuerunt turbam, quia sicut prophetam eum habebant.

[Oratio 3]
Da, quǽsumus, Domine, populo tuo salutem mentis et corporis: ut bonis operibus inhærendo, tuæ semper virtutis mereatur protectione defendi.
$Per Dominum
