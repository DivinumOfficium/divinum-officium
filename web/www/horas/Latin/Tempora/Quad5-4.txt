[Rank]
Feria Quinta infra Hebdomadam Passionis;;Feria major;;2

[Rule]

[Lectio1]
Léctio sancti Evangélii secúndum Lucam.
!Luc 7:36-50
In illo témpore: Rogabat Jesum quidam de pharisæis ut manducaret cum illo. Et ingressus domum pharisæi discubuit. Et réliqua.
_
Homilía sancti Gregorii Papæ.
!Homilía 33. in Evangelia.
Cogitanti mihi de Mariæ Magdalenæ pœnitentia, flere magis libet, quam aliquid dicere. Cujus enim vel saxeum pectus illæ hujus peccatricis lacrimæ ad exemplum pœnitendi non emolliant? Consideravit namque quid fecit, et noluit moderari quid faceret. Super convivantes ingressa est, non jussa venit, inter epulas lacrimas obtulit. Discite quo dolore ardet, quæ flere et inter epulas non erubescit.

[Responsory1]
@Tempora/Quad5-1:Responsory1

[Lectio2]
Hanc vero, quam Lucas peccatricem mulierem, Joannes Mariam nominat, illam esse Mariam credimus, de qua Marcus septem dæmonia ejecta fuisse testatur. Et quid per septem dæmonia, nisi universa vitia designantur? Quia enim septem diebus omne tempus comprehenditur, recte septenario numero universitas figuratur. Septem ergo dæmonia Maria habuit, quæ universis vitiis plena fuit.

[Responsory2]
@Tempora/Quad5-0:Responsory2

[Lectio3]
Sed ecce quia turpitudinis suæ maculas aspexit, lavanda ad fontem misericordiæ cucurrit, convivantes non erubuit. Nam quia semetipsam graviter erubescebat intus, nihil esse credidit, quod verecundaretur foris. Quid ergo miramur fratres? Mariam venientem, an Dominum suscipientem? Suscipientem dicam, an trahentem? Sed melius trahentem dicam, et suscipientem: quia nimirum ipse eam per misericordiam traxit intus, qui per mansuetudinem suscepit foris.

[Responsory3]
@Tempora/Quad5-0:Responsory3

[Ant 2]
Magister dicit: * Tempus meum prope est, apud te facio Pascha cum discipulis meis.

[Oratio 2]
Præsta, quǽsumus, omnipotens Deus: ut dignitas conditionis humanæ per immoderantiam sauciata, medicinalis parsimoniæ studio reformetur.
$Per Dominum

[Ant 3]
Desiderio desideravi * hoc Pascha manducare vobiscum, antequam patiar.

[Oratio 3]
Esto, quǽsumus, Domine, propitius plebi tuæ: ut, quæ tibi non placent, respuentes, tuorum potius repleantur delectationibus mandatorum.
$Per Dominum
