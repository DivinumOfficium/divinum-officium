[Rank]
Feria Quarta in Rogationibus in Vigilia Ascensionis;;Feria;;2

[Rank1960]
In Vigilia Ascensionis;;Semiduplex;;5

[Rule]
Oratio Dominica
Una Antiphona
Feria Te Deum
Laudes Litania
Doxology=Pasc

[Lectio1]
Léctio sancti Evangélii secúndum Joánnem.
!Joannes 17:1-11
In illo témpore: Sublevátis Jesus óculis in cælum, dixit: Pater, venit hora, clarifica Fílium tuum. Et réliqua.
_
Homilía sancti Augustini Episcopi
!Tractatus 104 in Joánnem, sub med.
Póterat Dóminus noster, unigénitus et coæternus Patri, in forma servi, et ex forma servi, si hoc opus esset, orare silentio: sed ita se Patri exhibere vóluit precatórem, ut meminísset nostrum se esse doctórem. Proinde eam, quam fecit oratiónem pro nobis, notam fecit et nobis: quóniam tanti magistri non solum ad ipsos sermocinátio, sed etiam pro ipsis ad Patrem orátio, discipulórum est ædificátio: et si illórum, qui hæc dicta áderant auditúri, profecto et nostra, qui fuerámus conscripta lecturi.

[Responsory1]
@Tempora/Pasc4-0:Responsory7

[Lectio2]
Quapropter hoc quod ait: Pater, venit hora, clarifica Fílium tuum: osténdit, omne tempus, et quid, quando fáceret vel fíeri síneret, ab illo esse dispósitum, qui tempori súbditus non est: quóniam quæ futura erant per singula témpora, in Dei sapiéntia causas efficiéntes habent, in qua nulla sunt témpora. Non ergo credátur hæc hora fato urgénte venisse, sed Deo potius ordinánte. Nec siderea necessitas Christi connexuit passiónem: absit enim ut sídera mori cógerent síderum Conditórem.

[Responsory2]
@Tempora/Pasc4-0:Responsory8

[Lectio3]
Clarificátum a Patre Fílium nonnulli accipiunt in hoc, quod ei non pepércit, sed pro nobis ómnibus trádidit eum. Sed si passióne clarificátus dícitur, quanto magis resurrectióne? Nam in passióne magis ejus humilitas quam claritas commendátur, Apóstolo teste, qui dicit: Humiliávit semetípsum, factus obediens usque ad mortem, mortem autem crucis. Deinde sequitur, et de ejus clarificatióne jam dicit: Propter quod et Deus illum exaltávit, et donávit ei nomen, quod est super omne nomen: ut in nómine Jesu omne genu flectátur, cæléstium, terrestrium, et infernórum. Et omnis lingua confiteátur, quia Dóminus Jesus Christus in glória est Dei Patris. Hæc est clarificátio Dómini nostri Jesu Christi, quæ ab ejus resurrectióne sumpsit exordium.

[Responsory3]
@Tempora/Pasc4-1:Responsory1
&Gloria
R. A Dómino, allelúja, allelúja.

[Ant 2]
Pater, venit hora, * clarifica Fílium tuum claritate quam hábui, priúsquam mundus esset, apud te, allelúja.

[Oratio 2]
@Tempora/Pasc5-0:Oratio
