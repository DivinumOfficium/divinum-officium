[Rank]
Die III infra octavam Paschæ;;Duplex I classis;;7;;ex Pasc0-0

[Rule]
ex Pasc0-0;
1 nocturn;
Omit Hymnus Preces Suffragium;
no commemoratio;
Minores sine Antiphona;
Capitulum Versum 2;
Psalmi Dominica;

[Ant Matutinum]
@Tempora/Pasc0-0::s/^V\..*//sm
V. Surréxit Dóminus vere, allelúja.
R. Et appáruit Simóni, allelúja.

[Lectio1]
Léctio sancti Evangélii secúndum Lucam
!Luc 24:36-47
In illo témpore: Stetit Jesus in médio discipulórum, et dicit eis: Pax vobis: ego sum, nolíte timére. Et réliqua.
_
Homilía sancti Ambrósii Epíscopi
!Liber 10. Comment. in Lucam, cap. 24. ante finem
Mirum, quo modo se natúra corporea per impenetrábile corpus infúderit invisíbili áditu, visibili conspéctu: tangi facilis, difficilis æstimári. Denique conturbáti discípuli æstimábant se spíritum vidére. Et ideo Dóminus, ut spéciem nobis resurrectiónis osténderet: Palpate, inquit, et vidéte, quia spíritus carnem et ossa non habet, sicut me videtis habére. Non ergo per incorpóream natúram, sed per resurrectiónis qualitátem, impervia usu clausa penetrávit. Nam quod tangitur, corpus est: quod palpátur, corpus est.

[Responsory1]
R. Virtúte magna reddébant Apóstoli,
* Testimónium resurrectiónis Jesu Christi Dómini nostri, allelúja, allelúja.
V. Repléti quidem Spíritu Sancto loquebántur cum fidúcia verbum Dei.
R. Testimónium resurrectiónis Jesu Christi Dómini nostri, allelúja, allelúja.

[Lectio2]
In corpore autem resurgemus. Seminátur enim corpus animale, surgit corpus spiritale: sed illud subtílius, hoc crassius, útpote adhuc terrenæ lábis qualitate concretum. Nam quómodo non corpus, in quo manébant insígnia vúlnerum, vestígia cicatrícum, quæ Dóminus palpanda obtulit? In quo non solum fidem firmat, sed etiam devotiónem ácuit, quod vulnera suscepta pro nobis cælo inferre maluit, abolére nóluit: ut Deo Patri nostræ pretia libertátis osténderet. Talem sibi Pater ad déxteram locat, trophæum nostræ salútis amplectens: tales illic Mártyres nobis cicatrícis suæ coróna monstrávit.

[Responsory2]
R. De ore prudéntis procédit mel, allelúja: dulcédo mellis est sub língua ejus, allelúja:
* Favus distíllans lábia ejus, allelúja, allelúja.
V. Sapiéntia requiéscit in corde ejus, et prudéntia in sermóne oris illíus.
R. Favus distíllans lábia ejus, allelúja, allelúja.
&Gloria
R. Favus distíllans lábia ejus, allelúja, allelúja.

[Lectio3]
Et quóniam sermo huc noster evasit, considerémus qua grátia secúndum Joánnem credíderint Apóstoli, qui gavisi sunt; secúndum Lucam quasi incréduli redarguántur: ibi Spíritum Sanctum accéperint, hic sedére in civitáte jubeántur, quoadúsque induántur virtúte ex alto. Et vidétur mihi ille quasi Apóstolus majora et altióra tetigisse, hic sequéntia et humanis próxima: hic historico usus circúitu, ille compendio: quia et de illo dubitari non potest, qui testimónium pérhibet de iis, quibus ipse intérfuit, et verum est testimónium ejus: et ab hoc quoque, qui Evangelista esse meruit, vel negligéntiæ, vel mendacii suspiciónem æquum est propulsari. Et ideo verum putámus utrumque, non sententiárum varietáte, nec personárum diversitáte distínctum. Nam etsi primo Lucas eos non credidísse dicat, póstea tamen credidísse demonstrat: et si prima consideremus, contrária sunt: si sequéntia, certum est conveníre.
&teDeum

[Ant 2]
Stetit Jesus * in médio discipulórum suórum, et dixit eis: Pax vobis, allelúja, allelúja.

[Oratio]
Deus, qui Ecclésiam tuam novo semper fœtu multíplicas: concéde fámulis tuis; ut sacraméntum vivéndo téneant, quod fide percepérunt.
$Per Dominum

[Ant 3]
Vidéte manus meas * et pedes meos, quia ego ipse sum, allelúja, allelúja.

