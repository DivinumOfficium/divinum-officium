[Rank]
Dominica XII Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Omnípotens et miséricors Deus, de cuius múnere venit, ut tibi a fidélibus tuis digne et laudabíliter serviátur: tríbue, quǽsumus, nobis; ut ad promissiónes tuas sine offensióne currámus.
$Per Dominum

[Lectio7]
Léctio sancti Evangélii secúndum Lucam
!Luc 10:23-37
In illo témpore: Dixit Jesus discípulis suis: Beáti óculi qui vident quæ vos vidétis; dico enim vobis quod multi prophétæ et reges voluérunt vidére quæ vos vidétis, et non vidérunt. Et réliqua.
_
Homilía sancti Bedæ Venerábilis Presbýteri
!Liber 3, cap. 43 in Lucæ 10
Non óculi scribárum et pharisæórum, qui corpus tantum Dómini vidére; sed illi beáti óculi, qui ejus possunt cognóscere sacramenta, de quibus dícitur: Et revelásti ea párvulis. Beáti óculi parvulórum, quibus et se et Patrem Fílius revelare dignátur. Abraham exsultávit ut vidéret diem Christi; et vidit, et gavisus est. Isaías quoque, et Michǽas, et multi alii prophetæ vidérunt glóriam Dómini, qui et proptérea Vidéntes sunt appelláti; sed hi omnes, a longe aspiciéntes et salutántes, per spéculum et in ænígmate vidérunt.

[Lectio8]
Apóstoli autem, in præsentiárum habéntes Dóminum, convescentésque ei, et quæcúmque voluíssent interrogando discéntes, nequaquam per Angelos aut varias visiónum spécies opus habébant doceri. Quos vero Lucas multos prophétas et reges dicit, Matthæus apertius prophétas et justos appellat. Ipse sunt enim reges magni; quia tentatiónum suárum mótibus non consentiéndo succumbere, sed regéndo præesse novérunt.

[Responsory8]
@Tempora/Pent01-0:Responsory8

[Lectio9]
Et ecce quidam legisperítus surréxit, tentans eum et dicens: Magister, quid faciéndo vitam ætérnam possidébo? Legisperítus, qui de vita æterna Dóminum tentans intérrogat, occasiónem, ut reor, tentándi de ipsis Dómini sermónibus sumpsit, ubi ait: Gaudete autem quod nómina vestra scripta sunt in cælis. Sed ipsa sua tentatióne declarat quam vera sit illa Dómini conféssio, qua Patri lóquitur: Quod abscondísti hæc a sapiéntibus, et prudéntibus, et revelásti ea párvulis.
&teDeum

[Ant 2]
Magister, * quid faciéndo vitam ætérnam possidébo? At ille dixit ad eum: In lege quid scriptum est? quómodo legis? Diliges Dóminum Deum tuum ex toto corde tuo, allelúja.

[Ant 3]
Homo quidam * descendebat ab Jerúsalem in Jericho et incidit in latrones, qui étiam despoliavérunt eum et, plagis impositis, abiérunt semivivo relícto.
