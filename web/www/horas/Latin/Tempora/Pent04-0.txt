[Rank]
Dominica IV Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Ant 1]
Præváluit David * in Philisthǽum in funda et lápide in nómine Dómini.

[Oratio]
Da nobis, quǽsumus, Dómine: ut et mundi cursus pacífice nobis tuo órdine dirigátur; et Ecclésia tua tranquílla devotióne lætétur.
$Per Dominum

[Lectio1]
De libro primo Regum
!1 Reg 17:1-7
1 Congregántes autem Philísthiim ágmina sua in prǽlium convenérunt in Socho Judæ, et castrametáti sunt inter Soco et Azéca in fínibus Dommim.
2 Porro Saul et fílii Israël congregáti venérunt in Vallem terebínthi, et direxérunt áciem ad pugnándum contra Philísthiim.
3 Et Philísthiim stábant super montem ex parte hac, et Israël stabat supra montem ex áltera parte, vallísque erat inter eos.
4 Et egréssus est vir spúrius de castris Philisthinórum nómine Góliath de Geth altitúdinis sex cubitórum et palmi.
5 Et cassis ǽrea super caput ejus, et loríca squamáta induebátur; porro pondus lorícæ ejus quinque míllia siclórum ǽris erat.
6 Et ócreas ǽreas habébat in crúribus, et clípeus ǽreus tegébat húmeros ejus.
7 Hastíle autem hastæ ejus erat quasi liciatórium texéntium; ipsum autem ferrum hastæ ejus sexcéntos siclos habébat ferri; et ármiger ejus antecedébat eum.

[Responsory1]
@Tempora/Pent01-1

[Lectio2]
!1 Reg 17:8-11
8 Stansque clamábat advérsum phalángas Israël et dicébat eis: Quare venístis paráti ad prǽlium? Numquid ego non sum Philisthǽus, et vos servi Saul? Elígite ex vobis virum, et descéndat ad singuláre certámen:
9 si quíverit pugnáre mecum et percússerit me, érimus vobis servi; si autem ego prævalúero et percússero eum, vos servi éritis et serviétis nobis.
10 Et ajébat Philisthǽus: Ego exprobrávi agmínibus Israël hódie: Date mihi virum, et íneat mecum singuláre certámen.
11 Audiens autem Saul et omnes Israëlítæ sermónes Philisthǽi hujuscémodi, stupébant et metuébant nimis.

[Responsory2]
@Tempora/Pent01-1

[Lectio3]
!1 Reg 17:12-16
12 David autem erat fílius viri Ephrathǽi, de quo supra dictum est, de Béthlehem Juda, cui nomen erat Isai, qui habébat octo fílios, et erat vir in diébus Saul senex et grandǽvus inter viros.
13 Abiérunt autem tres fílii ejus majóres post Saul in prǽlium; et nómina trium filiórum ejus, qui perrexérunt ad bellum, Eliab primogénitus et secúndus Abínadab tertiúsque Samma;
14 David autem erat mínimus. Tribus ergo majóribus secútis Saulem,
15 ábiit David et revérsus est a Saul, ut pásceret gregem patris sui in Béthlehem.
16 Procedébat vero Philisthǽus mane et véspere, et stabat quadragínta diébus.

[Responsory3]
@Tempora/Pent01-1

[Lectio4]
Sermo sancti Augustíni Epíscopi
!Sermo 197 de Temp. circa med.
Stábant fílii Israël contra adversarios quadragínta diébus. Quadragínta dies, propter quatuor témpora et quatuor partes orbis terræ, vitam præséntem significant, in qua contra Góliath vel exercitum ejus, id est, contra diabolum et ángelos ejus, Christianórum pópulus pugnare non désinit. Nec tamen vincere posset, nisi verus David Christus cum báculo, id est, cum crucis mysterio descendísset. Ante advéntum enim Christi, fratres caríssimi, solutus erat diabolus; veniens Christus fecit de eo, quod in Evangelio dictum est: Nemo potest intrare in domum fortis et vasa ejus dirípere, nisi prius alligáverit fortem. Venit ergo Christus et alligávit diabolum.

[Responsory4]
@Tempora/Pent01-2:Responsory1

[Lectio5]
Sed dicit áliquis: Si alligátus est, quare adhuc tantum prævalet? Verum est, fratres caríssimi, quia multum prævalet: sed tépidis, et negligéntibus, et Deum in veritáte non timéntibus dominátur. Alligátus est enim tamquam innexus canis caténis et neminem potest mordére, nisi eum qui se illi mortifera securitate conjúnxerit. Jam vidéte, fratres, quam stultus est homo ille, quem canis in caténa positus mordet. Tu te illi per voluntátes et cupiditates sæculi noli conjúngere, et ille ad te non præsumit accédere. Latrare potest, sollicitare potest; mordére omnino non potest, nisi voléntem. Non enim cogendo, sed suadéndo nocet; nec extorquet a nobis consénsum, sed petit.

[Responsory5]
@Tempora/Pent01-2:Responsory2

[Lectio6]
Venit ergo David et invénit Judæórum pópulum contra diabolum præliántem; et cum nullus esset qui præsumeret ad singulare certámen accédere, ille qui figuram Christi gerebat, processit ad prælium, tulit báculum in manu sua et éxiit contra Góliath. Et in illo quidem tunc figurátum est, quod in Dómino Jesu Christo completum est. Venit enim verus David Christus, qui contra spiritalem Góliath, id est, contra diabolum pugnatúrus crucem suam ipse portávit. Vidéte, fratres, ubi David Góliath percusserit: in fronte útique, ubi crucis signaculum non habebat. Sicut enim báculus crucis typum hábuit, ita étiam et lapis ille, de quo percússus est, Christum Dóminum figurabat.

[Responsory6]
@Tempora/Pent01-2:Responsory3

[Lectio7]
Léctio sancti Evangélii secúndum Lucam
!Luc 5:1-11
In illo témpore: Cum turbæ irrúerent in Jesum, ut audírent verbum Dei, et ipse stabat secus stagnum Genésareth. Et réliqua.
_
Homilía sancti Ambrósii Epíscopi
!Liber 4 in Lucæ cap. 5 prope finem libri
Ubi Dóminus multis impartívit varia génera sanitátum, nec témpore, nec loco pótuit ab stúdio sanándi turba cohibéri. Vesper incúbuit sequebántur: stagnum occúrrit, urgébant: et ídeo ascéndit in Petri navim. Hæc est illa navis, quæ adhuc secúndum Matthǽum flúctuat, secúndum Lucam replétur píscibus: ut et princípia Ecclésiæ fluctuántis, et posterióra exuberántis agnóscas. Pisces enim sunt, qui hanc enávigant vitam. Ibi adhuc discípulis Christus dormit, hic prǽcipit; dormit enim tépidis, perféctis vígilat.

[Responsory7]
@Tempora/Pent01-3:Responsory1

[Lectio8]
Non turbátur hæc navis, in qua prudéntia navigat, abest perfidia, fides aspirat. Quemádmodum enim turbari poterat, cui præerat is, in quo Ecclésiæ firmaméntum est? Illic ergo turbátio, ubi módica fides; hic securitas, ubi perfécta diléctio. Et si aliis imperátur ut laxent rétia sua, soli tamen Petro dícitur: Duc in altum; hoc est, in profúndum disputatiónum. Quid enim tam altum, quam altitúdinem divitiárum vidére, scire Dei Fílium, et professiónem divinæ generatiónis assúmere? Quam licet mens non queat humana plene ratiónis investigatióne comprehéndere, fidei tamen plenitúdo compléctitur.

[Responsory8]
@Tempora/Pent01-0:Responsory8

[Lectio9]
Nam, etsi non licet mihi scire quemádmodum natus sit, non licete tamen nescire quod natus sit. Seriem generatiónis ignoro; sed auctórem generatiónis agnosco. Non interfúimus cum ex Patre Dei Fílius nascerétur; sed interfúimus cum a Patre Dei Fílius dicerétur. Si Deo non crédimus, cui credémus? Omnia enim quæ crédimus, vel visu crédimus, vel audítu: visus sæpe fállitur, audítus in fide est.
&teDeum

[Ant 2]
Ascéndens Jesus * in navim, et sedens docébat turbas, allelúja.

[Ant 3]
Præcéptor, * per totam noctem laborántes nihil cépimus; in verbo autem tuo laxábo rete.
