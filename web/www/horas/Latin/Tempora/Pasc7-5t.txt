[Rank]
Feria Sexta Quattuor Temporum Pentecostes;;Semiduplex I classis;;6;;ex Pasc7-0

[Rank]
Feria Sexta Quattuor Temporum Pentecostes;;Semiduplex I classis;;6;;ex Pasc7-0

[RankNewcal]
Feria VI post Pentecostes;;Feria;;1;;

[Rule]
ex Pasc7-0;
1 nocturn;
Psalmi Dominica;
Antiphonas horas
Hymnus Tertia
Feria Te Deum
no93

[Ant Matutinum]
Factus est * repente de cælo sonus advenientis spiritus vehementis, allelúja, allelúja;;47
Confirma hoc Deus, * quod operatus es in nobis: a templo sancto tuo, quod est in Jerúsalem, allelúja, allelúja;;67
Emitte Spiritum tuum, * et creabuntur: et renovabis faciem terræ, allelúja, allelúja;;103
V. Spiritus Paraclitus, allelúja.
R. Docebit vos omnia, allelúja.

[Lectio1]
Léctio sancti Evangélii secúndum Lucam.
!Luc 5:17-26
In illo témpore: Factum est in una dierum, et Jesus sedebat docens. Et erant pharisæi sedentes, et legis doctores, qui venerant ex omni castello Galilææ, et Judææ, et Jerúsalem: et virtus Domini erat ad sanandum eos. Et réliqua.
_
Homilía sancti Ambrósii Epíscopi.
!Lib 5 in cap 5 Lucæ post initium
Non otiosa hujus paralytici, nec angusta medicina est, quando Dominus et orasse præmittitur: non utique propter suffragium, sed propter exemplum. Imitandi enim specimen dedit, non precandi ambitum requisivit. Et convenientibus ex omni Galilæa, et Judæa, et Jerúsalem legis doctoribus, inter ceterorum remedia debilium, paralytici istius medicina describitur. Primum omnium, quod ante diximus, unusquisque æger petendæ precatores salutis debet adhibere, per quos nostræ vitæ compago resoluta, actuumque nostrorum clauda vestigia, verbi cælestis remedio reformentur.

[Responsory1]
R. Non vos me elegistis, sed ego elegi vos, et posui vos:
* Ut eatis, et fructum afferatis, et fructus vester maneat, allelúja, allelúja.
V. Sicut misit me Pater, et ego mitto vos.
R. Ut eatis, et fructum afferatis, et fructus vester maneat, allelúja, allelúja.

[Lectio2]
Sint igitur aliqui monitores mentis, qui animum hominis, quamvis exterioris corporis debilitate torpentem, ad superiora erigant. Quorum rursus adminiculis et attollere et humiliare se facilis ante Jesum locetur, Dominico videri dignus aspectu. Humilitatem enim respicit Dominus: quia respexit humilitatem ancillæ suæ. Quorum fidem ut vidit, dixit: Homo, remittuntur tibi peccata tua. Magnus Dominus, qui aliorum merito ignoscit aliis: et dum alios probat, aliis relaxat errata. Cur apud te, homo, collega non valeat, cum apud Deum servus et interveniendi meritum, et jus habeat impetrandi?

[Responsory2]
R. Spiritus Domini replevit orbem terrarum:
* Et hoc quod continet omnia, scientiam habet vocis, allelúja, allelúja.
V. Omnium est enim artifex, omnem habens virtutem, omnia prospiciens.
R. Et hoc quod continet omnia, scientiam habet vocis, allelúja, allelúja.
&Gloria
R. Et hoc quod continet omnia, scientiam habet vocis, allelúja, allelúja.

[Lectio3]
Disce qui judicas, ignoscere: disce qui æger es, impetrare. Si gravium peccatorum diffidis veniam, adhibe precatores, adhibe Ecclesiam, quæ pro te precetur, cujus contemplatione, quod tibi Dominus negare posset, ignoscat. Et quamvis historiæ fidem non debeamus omittere, ut vere paralytici istius corpus credamus esse sanatum: cognosce tamen interioris hominis sanitatem, cui peccata donantur. Cum Judæi asserunt peccata a solo Deo posse concedi, Deum utique eum confitentur: suoque judicio perfidiam suam produnt, qui opus astruunt, ut personam negent.
&teDeum

[Ant 2]
Dixit Jesus: * Ut sciatis autem, quia Filius hominis habet potestatem in terra dimittendi peccata, ait paralytico: Tibi dico, surge: tolle lectum tuum, et vade in domum tuam, allelúja.

[Oratio]
Da, quǽsumus, Ecclesiæ tuæ, misericors Deus: ut Sancto Spiritu congregata, hostili nullatenus incursione turbetur.
$Per Dominum eiusdem

[Ant 3]
Paraclitus autem * Spiritus Sanctus, quem mittet Pater in nomine meo, ille vos docebit omnia, et suggeret vobis omnia, quæcumque dixero vobis, allelúja.
