[Lectio1]
Incipit Amos Prophéta
!Amos 1:1-2
1 Verba Amos, qui fuit in pastóribus de Thécue: quæ vidit super Israël in diébus Ozíæ, regis Juda, et in diébus Jeróboam, fílii Joas, regis Israël, ante duos annos terræmotus. 
2 Et dixit: Dóminus de Sion rugiet, et de Jerusalem dabit vocem suam; et luxérunt speciósa pastórum, et exsiccátus est vertex Carmeli.

[Responsory1]
@Tempora/Pent01-0:Responsory1

[Lectio2]
!Amos 1:3-5
3 Hæc dicit Dóminus: Super tribus sceléribus Damásci, et super quatuor non convértam eum, eo quod trituráverint in plaustris férreis Gálaad: 
4 et mittam ignem in domum Azaël, et devorábit domos Bénadad,
5 et cónteram vectem Damásci: et disperdam habitatórem de campo idoli, et tenéntem sceptrum de domo voluptátis: et transferétur pópulus Syriæ Cyrénen, dicit Dóminus.

[Responsory2]
@Tempora/111-0:Responsory2

[Lectio3]
!Amos 1:6-8
6 Hæc dicit Dóminus: Super tribus sceléribus Gazæ, et super quatuor non convértam eum, eo quod transtúlerint captivitátem perféctam, ut conclúderent eam in Idumæa:
7 et mittam ignem in murum Gazæ, et devorábit ædes ejus, 
8 et disperdam habitatórem de Azóto, et tenéntem sceptrum de Ascalone: et convértam manum meam super Accaron, et períbunt réliqui Philisthinórum, dicit Dóminus Deus.

[Responsory3]
@Tempora/111-0:Responsory3
