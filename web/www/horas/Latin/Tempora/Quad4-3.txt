[Rank]
Feria Quarta infra Hebdomadam IV in Quadragesima;;Feria major;;2

[Rule]

[Lectio1]
Lectio sancti Evangelii secundum Joannem.
!Joannes 9:1-38
In illo tempore: Præteriens Jesus, vidit hominem cæcum a nativitate: et interrogaverunt eum discipuli ejus: Rabbi, quis peccavit, hic, aut parentes ejus, ut cæcus nasceretur? Et reliqua.
_
Homilia sancti Augustini Episcopi.
!Tract. 44. in Joannem, circa init.
Ea quæ fecit Dominus noster Jesus Christus, stupenda atque miranda, et opera, et verba sunt: opera, quia facta sunt: verba, quia signa sunt. Si ergo quid significet hoc quod factum est, cogitemus: genus humanum est iste cæcus. Hæc enim cæcitas contigit in primo homine per peccatum, de quo omnes originem duximus, non solum mortis, sed etiam iniquitatis. Si enim cæcitas est infidelitas, et illuminatio fides: quem fidelem, quando venit Christus, invenit? Quandoquidem Apostolus natus in gente prophetarum dicit: Fuimus et nos aliquando natura filii iræ, sicut et ceteri. Si filii iræ, filii vindictæ, filii pœnæ, filii gehennæ: quomodo natura, nisi quia peccante primo homine vitium pro natura inolevit? Si vitium pro natura inolevit, secundum mentem omnis homo cæcus natus est.

[Responsory1]
@Tempora/Quad4-0:Responsory7

[Lectio2]
Venit Dominus: quid fecit? Magnum mysterium commendavit. Exspuit in terram, de saliva sua lutum fecit; quia Verbum caro factum est, et inunxit oculos cæci. Inunctus erat, et nondum videbat. Misit illum ad piscinam, quæ vocatur Siloë. Pertinuit autem ad Evangelistam commendare nobis nomen hujus piscinæ, et ait: Quod interpretatur, Missus. Jam quis sit missus agnoscitis. Nisi enim ille fuisset missus, nemo nostrum esset ab iniquitate dimissus. Lavit ergo oculos in ea piscina, quæ interpretatur, Missus; baptizatus est in Christo. Si ergo quando eum in seipso quodammodo baptizavit, tunc illuminavit: quando inunxit, fortasse catechumenum fecit.

[Responsory2]
@Tempora/Quad4-0:Responsory8

[Lectio3]
Audistis grande mysterium. Interroga hominem: Christianus es? Respondet tibi: Non sum. Si paganus es, aut Judæus: Si autem dixerit, Non sum: adhuc quæris ab eo, Catechumenus an fidelis? Si responderit tibi, Catechumenus: inunctus est nondum lotus. Sed unde inunctus? Quære, et respondet. Quære ab illo, in quem credat? Eo ipso quo catechumenus est, dicit, In Christum. Ecce modo loquor et fidelibus et catechumenis. Quid dixi de sputo et luto? Quia Verbum caro factum est; hoc catechumeni audiunt: sed non eis sufficit ad quod inuncti sunt: festinent ad lavacrum, si lumen inquirunt.

[Responsory3]
@Tempora/Quad4-0:Responsory9

[Ant 2]
Rabbi, quid peccavit * homo iste, quod cæcus natus est? Respondit Jesus, et dixit: Neque hic peccavit, neque parentes ejus: sed ut manifestentur opera Dei in illo.

[Oratio 2]
Deus, qui et justis præmia meritorum, et peccatoribus per jejunium veniam præbes: miserere supplicibus tuis; ut reatus nostri confessio indulgentiam valeat percipere delictorum.
$Per Dominum.

[Ant 3]
Ille homo * qui dicitur Jesus, lutum fecit ex sputo, et linivit oculos meos, et modo video.

[Oratio 3]
Pateant aures misericordiæ tuæ, Domine, precibus supplicantium: et ut petentibus desiderata concedas, fac eos quæ tibi sunt placita, postulare.
$Per Dominum
