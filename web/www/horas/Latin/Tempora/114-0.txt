[Ant 1]
Qui caelorum * contines thronum, et abyssos intueris, Domine, Rex regum, montes ponderas, terram palmo concludis: exaudi nos, Domine, in gemitibus nostris.

[Versum 1]
V. Vespertina oratio ascendat ad te, Domine.
R. Et descendat super nos misericordia tua.

[Lectio1]
Incipit liber Osee Prophetae
!Osee 1:1-3
1 Verbum Domini, quod factum est ad Osee, filium Beeri, in diebus Oziae, Joathan, Achaz, Ezechiae, regum Juda; et in diebus Jeroboam, filii Joas, regis Israël.
2 Principium loquendi Domino in Osee. Et dixit Dominus ad Osee: Vade, sume tibi uxorem fornicationum et fac tibi filios fornicationum, quia fornicans fornicabitur terra a Domino.
3 Et abiit, et accepit Gomer, filiam Debelaim: et concepit, et peperit ei filium.

[Responsory1]
@Tempora/Pent01-0:Responsory1

[Lectio2]
!Osee 1:4-7
4 Et dixit Dominus ad eum: Voca nomen ejus Jezrahel, quoniam adhuc modicum, et visitabo sanguinem Jezrahel super domum Jehu, et quiescere faciam regnum domus Israël.
5 et in illa die conteram arcum Israël in valle Jezrahel.
6 Et concepit adhuc, et peperit filiam. Et dixit ei: Voca nomen ejus Absque misericordia, quia non addam ultra misereri domui Israël, sed oblivione obliviscar eorum.
7 et domui Juda miserebor, et salvabo eos in Domino Deo suo; et non salvabo eos in arcu et gladio, et in bello, et in equis, et in equitibus.

[Responsory2]
@Tempora/111-0:Responsory2

[Lectio3]
!Osee 1:8-11
8 Et ablactavit eam quae erat Absque misericordia et concepit, et peperit filium.
9 Et dixit: Voca nomen ejus, Non populus meus, quia vos non populus meus, et ego non ero vester.
10 Et erit numerus filiorum Israël quasi arena maris, quae sine mensura est, et non numerabitur. Et erit in loco ubi dicetur eis: Non populus meus vos: dicetur eis: Filii Dei viventis.
11 Et congregabuntur filii Juda et filii Israël pariter; et ponent sibimet caput unum, et ascendent de terra, quia magnus dies Jezrahel.

[Responsory3]
@Tempora/111-0:Responsory3

[Lectio4]
Ex libro sancti Augustini Episcopi de Civitate Dei.
!Lib. 18. c. 28.
Osee propheta, quanto profundius quidem loquitur, tanto operosius penetratur. Sed aliquid inde sumendum est, et hic ex nostra promissione ponendum. Et erit, inquit, in loco quo dictum est eis, Non populus meus vos: vocabuntur et ipsi filii Dei vivi. Hoc testimonium propheticum de vocatione populi Gentium, qui prius non pertinebat ad Deum, etiam Apostoli intellexerunt.

[Responsory4]
@Tempora/111-0:Responsory4

[Lectio5]
Et quia ipse quoque populus Gentium spiritaliter est in filiis Abrahae, ac per hoc recte dicitur Israël: propterea sequitur, et dicit: Et congregabuntur filii Juda, et filii Israël in idipsum: et ponent sibimet principatum unum, et ascendent a terra. Hoc si adhuc velimus exponere, eloquii prophetici obtundetur sapor. Recolatur tamen lapis ille angularis, et duo illi parietes, unus ex Judaeis, alter ex Gentibus: ille nomine filiorum Juda, iste nomine filiorum Israël: eidem uni principatui suo in idipsum innitentes, et ascendentes agnoscantur in terra.

[Responsory5]
@Tempora/111-0:Responsory5

[Lectio6]
Istos autem carnales Israëlitas, qui nunc nolunt credere in Christum, postea credituros, id est, filios eorum, (nam utique isti in suum locum moriendo transibunt) idem propheta testatur, dicens: Quoniam diebus multis sedebunt filii Israël sine rege, sine principe, sine sacrificio, sine altari, sine sacerdotio, sine manifestationibus. Quis non videat, nunc sic esse Judaeos?

[Responsory6]
@Tempora/111-0:Responsory6

[Responsory7]
@Tempora/111-0:Responsory7

[Responsory8]
@Tempora/Pent01-0:Responsory8
