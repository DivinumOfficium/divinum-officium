[Rank]
Dominica Pentecostes;;Duplex I Classis cum Octava privilegiata I ordinis;;7

[Rule]
1 Nocturn
Psalmi Dominica;
Antiphonas horas
Hymnus Tertia

[Ant Vespera]
Cum complerentur * dies Pentecostes, erant omnes pariter in eodem loco, alleluia.;;109
Spiritus Domini * replevit orbem terrarum, alleluia.;;110
Repleti sunt omnes * Spiritu Sancto, et coeperunt loqui, alleluia, alleluia.;;111
Fontes, et omnia * quae moventur in aquis, hymnum dicite Deo, alleluia.;;112
Loquebantur * variis linguis Apostoli magnalia Dei, alleluia, alleluia, alleluia.;;116

[Capitulum Vespera]
!Acts 2:1-2
v. Cum complerentur dies Pentecostes, erant omnes discipuli pariter in eodem loco: et factus est repente de caelo sonus, tamquam advenientis spiritus vehementis, et replevit totam domum, ubi erant sedentes.
$Deo gratias

[Hymnus Vespera]
{:H-Venicreator:}v. Veni Creator Spiritus,
Mentes tuorum visita,
Imple superna gratia,
Quae tu creasti pectora.
_
Qui diceris Paraclitus,
Altissimi donum Dei,
Fons vivus, ignis, caritas,
Et spiritalis unctio.
_
Tu septiformis munere,
Digitus paternae dexterae,
Tu rite promissum Patris,
Sermone ditans guttura.
_
Accende lumen sensibus:
Infunde amorem cordibus:
Infirma nostri corporis
Virtute firmans perpeti.
_
Hostem repellas longius,
Pacemque dones protinus:
Ductore sic te praevio
Vitemus omne noxium.
_
Per te sciamus da Patrem,
Noscamus atque Filium,
Teque utriusque Spiritum
Credamus omni tempore.
_
Deo Patri sit gloria,
Et Filio, qui a mortuis
Surrexit, ac Paraclito,
In saeculorum saecula.
Amen.

[Versum 1]
V. Repleti sunt omnes Spiritu Sancto, alleluia.
R. Et coeperunt loqui, alleluia.

[Ant 1]
Non vos relinquam * orphanos, alleluia: vado et venio ad vos, alleluia: et gaudebit cor vestrum, alleluia.

[Oratio]
Deus, qui hodierna die corda fidelium Sancti Spiritus illustratione docuisti: da nobis in eodem Spiritu recta sapere, et de ejus semper consolatione gaudere.
$Per Dominum eiusdem

[Invit]
Alleluia, Spiritus Domini replevit orbem terrarum: * Venite adoremus, alleluia.

[Hymnus Matutinum]
{:H-JamChristus astra:}v. Jam Christus astra ascenderat,
Reversus unde venerat,
Patris fruendum munere
Sanctum daturus Spiritum.
_
Solemnis urgebat dies,
Quo mystico septemplici
Orbis volutus septies,
Signat beata tempora.
_
Cum lucis hora tertia
Repente mundus intonat,
Apostolis orantibus
Deum venire nuntiat.
_
De Patris ergo lumine
Decorus ignis almus est,
Qui fida Christi pectora
Calore Verbi compleat.
_
Impleta gaudent viscera,
Afflata Sancto Spiritu,
Vocesque diversas sonant,
Fantur Dei magnalia.
_
Notique cunctis Gentibus,
Graecis, Latinis, Barbaris,
Simulque demirantibus,
Linguis loquuntur omnium.
_
Judaea tunc incredula,
Vesana torvo spiritu,
Madere musto sobrios
Christi fideles increpat.
_
Sed editis miraculis
Occurrit, et docet Petrus,
Falsum profari perfidos,
Joele teste comprobans.
_
Deo Patri sit gloria,
Et Filio, qui a mortuis
Surrexit, ac Paraclito,
In saeculorum saecula.
Amen.

[Ant Matutinum]
Factus est * repente de caelo sonus advenientis spiritus vehementis, alleluia, alleluia;;47
Confirma hoc Deus, * quod operatus es in nobis: a templo sancto tuo, quod est in Jerusalem, alleluia, alleluia;;67
Emitte Spiritum tuum, * et creabuntur: et renovabis faciem terrae, alleluia, alleluia;;103
V. Spiritus Domini replevit orbem terrarum, alleluia.
R. Et hoc quod continet omnia, scientiam habet vocis, alleluia.

[Lectio1]
Lectio sancti Evangelii secundum Joannem.
!John 14:23-31
In illo tempore: Dixit Jesus discipulis suis: Si quis diligit me, sermonem meum servabit, et Pater meus diliget eum, et ad eum veniemus, et mansionem apud eum faciemus. Et reliqua.
_
Homilia sancti Gregorii Papae.
!Homilia 30. in Evangelia.
Libet, fratres carissimi, evangelicae verba lectionis sub brevitate transcurrere, ut post diutius liceat in contemplatione tantae solemnitatis immorari. Hodie namque Spiritus Sanctus repentino sonitu super discipulos venit, mentesque carnalium in sui amorem permutavit, et foris apparentibus linguis igneis, intus facta sunt corda flammantia: quia dum Deum in ignis visione susceperunt, per amorem suaviter arserunt. Ipse namque Spiritus Sanctus amor est: unde et Joannes dicit: Deus caritas est. Qui ergo mente integra Deum desiderat, profecto jam habet, quem amat. Neque enim quisquam posset Deum diligere, si eum quem diligit, non haberet.

[Responsory1]
R. Cum complerentur dies Pentecostes, erant omnes pariter in eodem loco, alleluia: et subito factus est sonus de caelo, alleluia,
* Tamquam spiritus vehementis, et replevit totam domum, alleluia, alleluia.
V. Dum ergo essent in unum discipuli congregati propter metum Judaeorum, sonus repente de caelo venit super eos.
R. Tamquam spiritus vehementis, et replevit totam domum, alleluia, alleluia.

[Lectio2]
Sed ecce, si unusquisque vestrum requiratur, an diligat Deum: tota fiducia, et secura mente respondet, Diligo. In ipso autem lectionis exordio audistis quid Veritas dicit: Si quis diligit me, sermonem meum servabit. Probatio ergo dilectionis, exhibitio est operis. Hinc in epistola sua idem Joannes dicit: Qui dicit, Diligo Deum, et mandata ejus non custodit, mendax est. Vere etenim Deum diligimus et mandata ejus custodimus, si nos a nostris voluptatibus coarctamus. Nam qui adhuc per illicita desideria diffluit, profecto Deum non amat: quia ei in sua voluntate contradicit.

[Responsory2]
R. Repleti sunt omnes Spiritu Sancto: et coeperunt loqui, prout Spiritus Sanctus dabat eloqui illis:
* Et convenit multitudo dicentium, alleluia.
V. Loquebantur variis linguis Apostoli magnalia Dei.
R. Et convenit multitudo dicentium, alleluia.
&Gloria
R. Et convenit multitudo dicentium, alleluia.

[Lectio3]
Et Pater meus diliget eum, et ad eum veniemus, et mansionem apud eum faciemus. Pensate, fratres carissimi, quanta sit ista dignitas, habere in cordis hospitio adventum Dei. Certe si domum nostram quisquam dives, aut praepotens amicus intraret, omni festinantia domus tota mundaretur, ne quid fortasse esset quod oculos amici intrantis offenderet. Tergat ergo sordes pravi operis, qui Deo praeparat domum mentis. Sed videte quid Veritas dicat: Veniemus, et mansionem apud eum faciemus. In quorumdam etenim corda venit, et mansionem non facit: quia per compunctionem quidem Dei respectum percipiunt, sed tentationis tempore hoc ipsum quo compuncti fuerant, obliviscuntur: sicque ad perpetranda peccata redeunt, ac si haec minime planxissent.
&teDeum

[Ant Laudes]
Cum complerentur * dies Pentecostes, erant omnes pariter in eodem loco, alleluia.
Spiritus Domini * replevit orbem terrarum, alleluia.
Repleti sunt omnes * Spiritu Sancto, et coeperunt loqui, alleluia, alleluia.
Fontes, et omnia * quae moventur in aquis, hymnum dicite Deo, alleluia.
Loquebantur * variis linguis Apostoli magnalia Dei, alleluia, alleluia, alleluia.

[Capitulum Laudes]
!Acts 2:1-2
v. Cum complerentur dies Pentecostes, erant omnes discipuli pariter in eodem loco: et factus est repente de caelo sonus, tamquam advenientis spiritus vehementis, et replevit totam domum, ubi erant sedentes.
$Deo gratias

[Hymnus Laudes]
{:H-Beatanobisgaudia:}v. Beata nobis gaudia
Anni reduxit orbita,
Cum Spiritus Paraclitus
Illapsus est Apostolis.
_
Ignis vibrante lumine
Linguae figuram detulit,
Verbis ut essent proflui,
Et caritate fervidi.
_
Linguis loquuntur omnium,
Turbae pavent Gentilium:
Musto madere deputant,
Quos Spiritus repleverat.
_
Patrata sunt haec mystice,
Paschae peracto tempore,
Sacro dierum circulo,
Quo lege fit remissio.
_
Te nunc, Deus, piissime
Vultu precamur cernuo,
Illapsa nobis caelitus
Largire dona Spiritus.
_
Dudum sacrata pectora
Tua replesti gratia:
Dimitte nostra crimina,
Et da quieta tempora.
_
Deo Patri sit gloria,
Et Filio, qui a mortuis
Surrexit, ac Paraclito,
In saeculorum saecula.
Amen.

[Versum 2]
V. Repleti sunt omnes Spiritu Sancto, alleluia.
R. Et coeperunt loqui, alleluia.

[Ant 2]
Accipite * Spiritum Sanctum: quorum remiseritis peccata, remittuntur eis, alleluia.

[Lectio Prima]
!Acts 2:11
Judaei quoque, et Proselyti, Cretes, et Arabes: audivimus eos loquentes nostris linguis magnalia Dei.

[Hymnus Tertia]
{:H-Venicreator:}v. Veni Creator Spiritus,
Mentes tuorum visita,
Imple superna gratia,
Quae tu creasti pectora.
_
Qui diceris Paraclitus,
Altissimi donum Dei,
Fons vivus, ignis, caritas,
Et spiritalis unctio.
_
Tu septiformis munere,
Digitus paternae dexterae,
Tu rite promissum Patris,
Sermone ditans guttura.
_
Accende lumen sensibus:
Infunde amorem cordibus:
Infirma nostri corporis
Virtute firmans perpeti.
_
Hostem repellas longius,
Pacemque dones protinus:
Ductore sic te praevio
Vitemus omne noxium.
_
Per te sciamus da Patrem,
Noscamus atque Filium,
Teque utriusque Spiritum
Credamus omni tempore.
_
Deo Patri sit gloria,
Et Filio, qui a mortuis
Surrexit, ac Paraclito,
In saeculorum saecula.
Amen.

[Capitulum Tertia]
!Acts 2:1-2
v. Cum complerentur dies Pentecostes, erant omnes discipuli pariter in eodem loco: et factus est repente de caelo sonus, tamquam advenientis spiritus vehementis, et replevit totam domum, ubi erant sedentes.
$Deo gratias

[Responsory Tertia]
R.br. Spiritus Domini replevit orbem terrarum, * Alleluia, alleluia.
R. Spiritus Domini replevit orbem terrarum, * Alleluia, alleluia.
V. Et hoc quod continet omnia, scientiam habet vocis.
R. Alleluia, alleluia.
&Gloria
R. Spiritus Domini replevit orbem terrarum, * Alleluia, alleluia.
_
V. Spiritus Paraclitus, alleluia.
R. Docebit vos omnia, alleluia.

[Capitulum Sexta]
!Acts 2:6
v. Facta autem hac voce, convenit multitudo, et mente confusa est, quoniam audiebat unusquisque lingua sua illos loquentes.
$Deo gratias

[Responsory Sexta]
R.br. Spiritus Paraclitus, * Alleluia, alleluia.
R. Spiritus Paraclitus, * Alleluia, alleluia.
V. Docebit vos omnia.
R. Alleluia, alleluia.
&Gloria
R. Spiritus Paraclitus, * Alleluia, alleluia.
_
V. Repleti sunt omnes Spiritu Sancto, alleluia.
R. Et coeperunt loqui, alleluia.

[Capitulum Nona]
!Acts 2:11
v. Judaei quoque, et Proselyti, Cretes, et Arabes: audivimus eos loquentes nostris linguis magnalia Dei.
$Deo gratias

[Responsory Nona]
R.br. Repleti sunt omnes Spiritu Sancto, * Alleluia, alleluia.
R. Repleti sunt omnes Spiritu Sancto, * Alleluia, alleluia.
V. Et coeperunt loqui.
R. Alleluia, alleluia.
&Gloria
R. Repleti sunt omnes Spiritu Sancto, * Alleluia, alleluia.
_
V. Loquebantur variis linguis Apostoli, alleluia.
R. Magnalia Dei, alleluia.

[Versum 3]
V. Loquebantur variis linguis Apostoli, alleluia.
R. Magnalia Dei, alleluia.

[Ant 3]
Hodie * completi sunt dies Pentecostes, alleluia: hodie Spiritus Sanctus in igne discipulis apparuit, et tribuit eis charismatum dona: misit eos in universum mundum praedicare, et testificari: Qui crediderit, et baptizatus fuerit, salvus erit, alleluia.

[Ant Vespera 3]
Cum complerentur * dies Pentecostes, erant omnes pariter in eodem loco, alleluia.;;109
Spiritus Domini * replevit orbem terrarum, alleluia.;;110
Repleti sunt omnes * Spiritu Sancto, et coeperunt loqui, alleluia, alleluia.;;111
Fontes, et omnia * quae moventur in aquis, hymnum dicite Deo, alleluia.;;112
Loquebantur * variis linguis Apostoli magnalia Dei, alleluia, alleluia, alleluia.;;113
