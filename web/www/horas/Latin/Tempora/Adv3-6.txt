[Rank]
Sabbato Quattuor Temporum in Adventu;;Feria major;;2

[Rank1960]
Sabbato Quattuor Temporum Adventus;;Feria major;;4

[Rule]

[Lectio1]
Léctio sancti Evangélii secúndum Lucam
!Luc 3:1-6
Anno quintodécimo impérii Tibérii Cǽsaris, procuránte Póntio Piláto Judǽam. Et réliqua.
_
Homilía sancti Gregórii Papæ
!Homilia 20 in Evangelia
Redemptóris nostri Præcúrsor, quo témpore prædicatiónis offícium accéperit, memoráto Románæ reipúblicæ príncipe, et Judǽæ régibus, designátur. Quia enim illum prædicáre veniébat, qui et ex Judǽa quosdam, et multos ex géntibus redemptúrus erat: per regem géntium et príncipes Judæórum prædicatiónis ejus témpora designántur.  Quia autem gentílitas colligénda erat, et Judǽa pro culpa perfídiæ dispergénda, ipsa quoque descríptio terréni principátus osténdit: quóniam et in Romána república unus præfuísse descríbitur, et in Judǽæ regno per quartam partem plúrimi principabántur.

[Responsory1]
R. Egrediétur virga de radíce Jesse, et flos de radíce ejus ascéndet: 
* Et erit justítia cíngulum lumbórum ejus, et fides cinctórium renum ejus.
V. Et requiéscet super eum spíritus Dómini: spíritus sapiéntiæ, et intelléctus: spíritus consílii, et fortitúdinis.
R. Et erit justítia cíngulum lumbórum ejus, et fides cinctórium renum ejus.

[Lectio2]
Voce étenim nostri Redemptóris dícitur: Omne regnum in seípsum divisum desolábitur. Liquet ergo, quod ad finem regni Judǽa pervénerat, quæ tot régibus divisa subjacébat. Apte quoque non solum quibus régibus, sed étiam quibus sacerdótibus actum sit, demonstrátur: et quia illum Joánnes Baptísta prædicáret, qui simul Rex et Sacérdos exsísteret, Lucas Evangelísta prædicatiónis ejus témpora per regnum et sacerdótium designávit.

[Responsory2]
R. Radix Jesse, qui exsúrget judicáre gentes, in eum gentes sperábunt: 
* Et erit nomen ejus benedíctum in sǽcula.
V. Super ipsum continébunt reges os suum, ipsum gentes deprecabúntur.
R. Et erit nomen ejus benedíctum in sǽcula.

[Lectio3]
Et venit in omnem regiónem Jordánis, prǽdicans baptísmum pœniténtiæ in remissiónem peccatórum. Cunctis legéntibus liquet, quia Joánnes non solum baptísmum pœniténtiæ prædicávit, verum étiam quibúsdam dedit: sed tamen baptísmum suum in remissiónem peccatórum dare non pótuit. Remíssio étenim peccatórum in solo nobis baptísmo Christi tribúitur. Notándum itaque, quod dícitur: Prǽdicans baptísmum pœniténtiæ in remissiónem peccatórum: quóniam baptísmum, quod peccáta sólveret, quia dare non póterat, prædicábat: ut sicut incarnátum Verbum Patris præcurrébat verbo prædicatiónis, ita baptísmum pœniténtiæ, quo peccáta solvúntur, præcúrreret suo baptísmate, quo peccáta solvi non possunt.

[Responsory3]
R. Veni, Dómine, et noli tardáre: reláxa facínora plebi tuæ, 
* Et révoca dispérsos in terram suam.
V. Excíta, Dómine, poténtiam tuam, et veni, ut salvos fácias nos.
R. Et révoca dispérsos in terram suam.
&Gloria
R. Et révoca dispérsos in terram suam.

[Ant 2]
Quómodo fiet istud, * Angele Dei, quóniam virum non cognósco? Audi, María Virgo: Spíritus Sanctus supervéniet in te, et virtus Altíssimi obumbrábit tibi.

[Oratio]
Deus, qui cónspicis, quia ex nostra pravitáte afflígimur: concéde propítius; ut ex tua visitatióne consolémur:
$Qui vivis
