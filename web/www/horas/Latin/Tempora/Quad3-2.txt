[Rank]
Feria Tertia infra Hebdomadam III in Quadragesima;;Feria major;;2

[Rule]

[Lectio1]
Léctio sancti Evangélii secúndum Matthǽum
!Matt 18:15-22
In illo témpore: Dixit Jesus discípulis suis: Si peccaverit in te frater tuus, vade, et córripe eum inter te et ipsum solum. Et réliqua.
_
Homilía sancti Augustini Epíscopi
!Sermo 16 de Verbis Dómini, tomus 10, post initium
Quare illum córripis? Quia tu doles, quod peccaverit in te? Absit. Si amore tui id facis, nihil facis: si amore illíus facis, optime facis. Dénique in ipsis verbis attende, cujus amore id fácere debeas, utrum tui, an illíus. Si te audíerit, inquit, lucrátus es fratrem tuum. Ergo propter illum fac, ut lucréris illum. Sic faciéndo lucraris: nisi fecisses, períerat. Quid est ergo, quod plerique hómines ista peccáta contemnunt, et dicunt: Quid magnum feci? In hóminem peccávi. Noli comtemnere: in hóminem peccasti.

[Responsory1]
R. Nuntiavérunt Jacob dicéntes: Joseph fílius tuus vivit, et ipse dominátur in tota terra Ægypti: quo audito revixit spíritus ejus, et dixit: 
* Sufficit mihi, vadam et vidébo eum antequam moriar.
V. Cumque audísset Jacob quod fílius ejus viveret, quasi de gravi somno evigilans, ait.
R. Sufficit mihi, vadam et vidébo eum antequam moriar.

[Lectio2]
Vis nosse, quia in hóminem peccando perísti? Si te ille, in quem peccásti, corripúerit inter te et ipsum solum, et audíeris illum, lucrátus est te. Quid est, Lucrátus est te; nisi quia períeras, si non lucrarétur te? Nam si non períeras, quómodo te lucrátus est? Nemo ergo contemnat, quando peccat in fratrem. Ait enim quodam loco Apóstolus: Sic autem peccántes in fratres, et percutiéntes consciéntiam eórum infirmam, in Christum peccátis: ideo quia membra Christi omnes facti sumus. Quómodo non peccas in Christum, qui peccas in membrum Christi?

[Responsory2]
@Tempora/Quad3-0:Responsory5

[Lectio3]
Nemo ergo dicat, quia non peccávi in Deum, sed peccávi in fratrem: in hóminem peccávi, leve, vel nullum peccátum est. Forte inde dicis: Leve est, quia cito curátur. Peccásti in fratrem: fac satis, et sanatus es. Cito fecísti mortiferam rem, sed remédium cito invenísti. Quis nostrum speret regnum cælórum, fratres mei, quando dicit Evangélium: Qui díxerit fratri suo, Fátue: reus erit gehennæ ignis? Magnus terror: sed vide ibi remédium. Si obtúleris munus tuum ad altáre, et ibi recordátus fúeris, quia frater tuus habet aliquid advérsum te, relínque ibi munus tuum ante altáre. Non iráscitur Deus, quia differs impónere munus tuum: te quærit Deus magis, quam munus tuum.

[Responsory3]
@Tempora/Quad3-0:Responsory6

[Ant 2]
Si duo ex vobis * consenserint super terram: de omni re quamcúmque petíerint, fiet illis a Patre meo, dicit Dóminus.

[Oratio 2]
Exáudi nos, omnípotens et miséricors Deus: et continéntiæ salutáris propítius nobis dona concéde.
$Per Dominum

[Ant 3]
Ubi duo vel tres * congregáti fúerint in nómine meo, in médio eórum sum, dicit Dóminus.

[Oratio 3]
Tua nos, Dómine, protectióne defénde: et ab omni semper iniquitáte custódi.
$Per Dominum
