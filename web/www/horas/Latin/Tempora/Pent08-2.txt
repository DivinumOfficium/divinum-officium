[Rank]
Feria tertia infra Hebdomadam VIII post Octavam Pentecostes;;Feria;;1

[Rule]
Oratio Dominica

[Lectio1]
De libro tértio Regum
!3 Reg 11:1-4
1 Rex autem Sálomon adamávit mulíeres alienígenas multas, filiam quoque pharaónis, et Moabítidas, et Ammonítidas, Idumæas, et Sidónias, et Hethæas:
2 de géntibus super quibus dixit Dóminus fíliis Israël: Non ingrediémini ad eas, neque de illis ingrediéntur ad vestras; certíssime enim avertent corda vestra ut sequámini deos eárum.  His ítaque copulátus est Sálomon ardentíssimo amóre:
3 fuerúntque ei uxores quasi regínæ septingentæ, et concubinæ trecentæ; et avertérunt mulíeres cor ejus.
4 Cumque jam esset senex, depravátum est cor ejus per mulíeres, ut sequerétur deos alienos; nec erat cor ejus perféctum cum Dómino Deo suo, sicut cor David patris ejus.

[Responsory1]
@Tempora/Pent03-2Feria:Responsory1

[Lectio2]
!3 Reg 11:5-8
5 Sed colébat Sálomon Astárthen deam Sidoniórum, et Moloch idolum Ammonitárum. 
6 Fecitque Sálomon quod non placuerat coram Dómino, et non adimplévit ut sequerétur Dóminum sicut David pater ejus. 
7 Tunc ædificávit Sálomon fanum Chamos idolo Moab in monte, qui est contra Jerúsalem, et Moloch idolo filiórum Ammon. 
8 Atque in hunc modum fecit univérsis uxóribus suis alienígenis, quæ adolébant thura, et immolábant diis suis.

[Responsory2]
@Tempora/Pent03-2Feria:Responsory2

[Lectio3]
!3 Reg 11:9-12
9 Igitur irátus est Dóminus Salomoni, quod aversus esset mens ejus a Dómino Deo Israël, qui apparúerat ei secundo,
10 et præcéperat de verbo hoc ne sequerétur deos alienos: et non custodívit quæ mandávit ei Dóminus. 
11 Dixit ítaque Dóminus Salomoni: Quia habuísti hoc apud te, et non custodísti pactum meum, et præcépta mea quæ mandávit tibi, disrumpens scindam regnum tuum, et dabo illud servo tuo. 
12 Verúmtamen in diébus tuis non fáciam, propter David patrem tuum.

[Responsory3]
@Tempora/Pent01-2:Responsory3
