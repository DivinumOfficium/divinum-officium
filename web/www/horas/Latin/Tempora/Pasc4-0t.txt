[Rank]
Dominica IV Post Pascha;;Semiduplex;;5;;

[Rule]
9 Lectiones
Una Antiphona
StJamesRule=Jas

[Capitulum Vespera]
!Jas 1:17
v. Carissimi: Omne datum optimum, et omne donum perfectum desursum est, descendens a Patre luminum, apud quem non est transmutatio, nec vicissitudinis obumbratio.
$Deo gratias

[Ant 1]
Vado ad eum * qui misit me: et nemo ex vobis interrogat me: Quo vadis? allelúja, allelúja.

[Oratio]
Deus, qui fidelium mentes unius efficis voluntatis: da populis tuis id amare quod præcipis, id desiderare quod promittis; ut inter mundanas varietates ibi nostra fixa sint corda, ubi vera sunt gaudia.
$Per Dominum

[Lectio1]
Incipit Epistola catholica beati Jacobi Apostoli.
!Jas 1:1-6
1 Jacobus, Dei et Domini nostri Jesu Christi servus, duodecim tribubus, quæ sunt in dispersione, salutem.
2 Omne gaudium existimate fratres mei, cum in tentationes varias incideritis:
3 scientes quod probatio fidei vestræ patientiam operatur.
4 Patientia autem opus perfectum habet: ut sitis perfecti et integri in nullo deficientes.
5 Si quis autem vestrum indiget sapientia, postulet a Deo, qui dat omnibus affluenter, et non improperat: et dabitur ei.
6 Postulet autem in fide nihil hæsitans: 

[Responsory1]
R. Si oblitus fuero tui, allelúja, obliviscatur mei dextera mea:
* Adhæreat lingua mea faucibus meis, si non meminero tui, allelúja, allelúja.
V. Super flumina Babylonis illic sedimus et flevimus, dum recordaremur tui Sion.
R. Adhæreat lingua mea faucibus meis, si non meminero tui, allelúja, allelúja.

[Lectio2]
!Jas 1:6-11
6 Qui enim hæsitat, similis est fluctui maris, qui a vento movetur et circumfertur:
7 non ergo æstimet homo ille quod accipiat aliquid a Domino.
8 Vir duplex animo inconstans est in omnibus viis suis.
9 Glorietur autem frater humilis in exaltatione sua:
10 dives autem in humilitate sua, quoniam sicut flos fœni transibit;
11 exortus est enim sol cum ardore, et arefecit fœnum, et flos ejus decidit, et decor vultus ejus deperiit: ita et dives in itineribus suis marcescet.

[Responsory2]
R. Viderunt te aquæ, Deus, viderunt te aquæ, et timuerunt:
* Multitudo sonitus aquarum vocem dederunt nubes, allelúja, allelúja, allelúja.
V. Illuxerunt coruscationes tuæ orbi terræ: vidit et commota est terra.
R. Multitudo sonitus aquarum vocem dederunt nubes, allelúja, allelúja, allelúja.

[Lectio3]
!Jas 1:12-16
12 Beatus vir qui suffert tentationem: quoniam cum probatus fuerit, accipiet coronam vitæ, quam repromisit Deus diligentibus se.
13 Nemo cum tentatur, dicat quoniam a Deo tentatur: Deus enim intentator malorum est: ipse autem neminem tentat.
14 Unusquisque vero tentatur a concupiscentia sua abstractus, et illectus.
15 Deinde concupiscentia cum conceperit, parit peccatum: peccatum vero cum consummatum fuerit, generat mortem.
16 Nolite itaque errare, fratres mei dilectissimi.

[Responsory3]
R. Narrabo nomen tuum fratribus meis, allelúja:
* In medio Ecclesiæ laudabo te, allelúja, allelúja.
V. Confitebor tibi in populis Domine, et psalmum dicam tibi in Gentibus.
R. In medio Ecclesiæ laudabo te, allelúja, allelúja.
&Gloria
R. In medio Ecclesiæ laudabo te, allelúja, allelúja.

[Lectio4]
Ex Tractatu S. Cypriani Epíscopi et Martyris de bono patientiæ.
!Sermone 3. initio.
De patientia locuturus, fratres dilectissimi, et utilitates ejus et commoda prædicaturus, unde potius incipiam, quam quod nunc quoque ad audientiam, vestram patientiam video esse necessariam: ut nec hoc ipsum, quod auditis et discitis, sine patientia facere possitis? Tunc enim demum sermo et ratio salutaris efficaciter discitur, si patienter, quod dicitur, audiatur. Nec invenio, fratres dilectissimi, inter ceteras cælestis disciplinæ vias, quibus ad consequenda divinitus præmia spei ac fidei nostræ secta dirigitur, quid magis sit vel utilius ad vitam, vel majus ad gloriam, quam ut qui præceptis Dominicis obsequio timoris ac devotionis innitimur, patientiam maxime tota observatione tueamur. Hanc se sectari philosophi quoque profitentur: sed tam illic patientia falsa est, quam et falsa sapientia est. Unde enim vel sapiens esse, vel patiens possit, qui nec sapientiam, nec patientiam Dei novit?

[Responsory4]
R. In ecclesiis benedicite Deo, allelúja,
* Domino de fontibus Israël, allelúja, allelúja.
V. Psalmum dicite nomini ejus, date gloriam laudi ejus.
R. Domino de fontibus Israël, allelúja, allelúja.

[Lectio5]
Nos autem, fratres dilectissimi, qui philosophi non verbis, sed factis sumus; nec vestitu sapientiam, sed veritate præferimus: qui virtutum conscientiam magis quam jactantiam novimus: qui non loquimur magna, sed vivimus quasi servi et cultores Dei: patientiam, quam magisterus cælestibus discimus, obsequiis spiritalibus præbeamus. Est enim nobis cum Deo virtus ista communis: inde patientia incipit, inde claritas ejus et dignitas caput sumit. Origo et magnitudo patientiæ Deo auctore procedit. Diligenda res homini, quæ Deo cara est. Bonum quod amat, majestas divina commendat. Si Dominus nobis et Pater Deus est, sectemur patientiam domini pariter et patris: quia et servos oportet esse obsequentes, et filios non decet esse degeneres.

[Responsory5]
R. In toto corde meo, allelúja, exquisivi te, allelúja:
* Ne repellas me a mandatis tuis, allelúja, allelúja.
V. Benedictus es tu Domine, doce me justificationes tuas.
R. Ne repellas me a mandatis tuis, allelúja, allelúja.

[Lectio6]
Patientia est, quæ nos Deo et commendat et servat: ipsa est, quæ iram temperat, quæ linguam frænat, quæ mentem gubernat, pacem custodit, disciplinam regit, libidinis impetum frangit, tumoris violentiam comprimit, incendium simultatis exstinguit, coërcet potentiam divitum, inopiam pauperum refovet, tuetur in virginibus beatam integritatem, in viduis laboriosam castitatem, in conjunctis et maritatis individuam caritatem: facit humiles in prosperis, in adversis fortes, contra injurias et contumelias mites: docet delinquentibus cito ignoscere; si ipse delinquas, diu et multum rogare: tentationes expugnat, persecutiones tolerat, passiones et martyria consummat Ipsa est, quæ fidei nostræ fundamenta firmiter munit.

[Responsory6]
R. Hymnum cantate nobis, allelúja:
* Quomodo cantabimus canticum Domini in terra aliena? allelúja, allelúja.
V. Illic interrogaverunt nos, qui captivos duxerunt nos, verba cantionum.
R. Quomodo cantabimus canticum Domini in terra aliena? allelúja, allelúja.
&Gloria
R. Quomodo cantabimus canticum Domini in terra aliena? allelúja, allelúja.

[Lectio7]
Léctio sancti Evangélii secúndum Joánnem.
!Joannes 16:5-14
In illo témpore: Dixit Jesus discipulis suis: Vado ad eum qui misit me; et nemo ex vobis interrogat me, Quo vadis? Et réliqua.
_
Homilía sancti Augustíni Epíscopi.
!Tractatus 94. in Joánnem, initio.
Cum Dominus Jesus prædixisset discipulis suis persecutiones, quas passuri erant post ejus abscessum, subjunxit atque ait: Hæc autem vobis ab initio non dixi, quia vobiscum eram: nunc autem vado ad eum, qui me misit. Ubi primum videndum est, utrum eis futuras non prædixerit ante passiones, Sed alii tres Evangelistæ satis eum prædixisse ista demonstrant, antequam ventum esset ad cenam: qua peracta, secundum Joánnem ista locutus est, ubi ait: Hæc autem vobis ab initio non dixi, quia vobiscum eram.

[Responsory7]
R. Deus canticum novum cantabo tibi, allelúja:
* In psalterio decem chordarum psallam tibi, allelúja, allelúja.
V. Deus meus es tu, et confitebor tibi: Deus meus es tu, et exaltabo te.
R. In psalterio decem chordarum psallam tibi, allelúja, allelúja.

[Lectio8]
An forte hinc ista solvitur quæstio, quia et illi eum narrant passioni proximum fuisse cum hæc diceret? Non ergo ab initio, quando cum illis erat: quia jam discessurus, jamque ad Patrem perrecturus hæc dixit. Et ideo étiam secundum illos Evangelistas verum est, quod hic dictum est: Hæc autem vobis ab initio non dixi. Sed quid agimus de fide Evangelii secundum Matthǽum, qui hæc eis a Domino non solum cum jam Pascha esset cum discipulis cenaturus, imminente passione, verum et ab initio denuntiata esse commemorat; ubi primum nominatim duodecim exprimentur Apostoli, et ad opera divina mittuntur?

[Responsory8]
R. Bonum est confiteri Domino, allelúja:
* Et psallere, allelúja.
V. In decachordo psalterio, cum cantico et cithara.
R. Et psallere, allelúja.
&Gloria
R. Et psallere, allelúja.

[Lectio9]
Quid sibi ergo vult, quod hic ait: Hæc autem vobis ab initio non dixi, quia vobiscum eram: nisi quia ea, quæ hic dicit de Spiritu sancto, quod sit venturus ad eos, et testimonium perhibiturus, quando mala illa passuri sunt, hæc ab initio eis non dixit, quia cum ipsis erat? Consolator ergo ille, vel advocatus, (utrumque enim interpretatur, quod est Græce Paraclitus) Christo abscedente fuerat necessarius: et ideo de illo non dixerat ab initio, quando cum illis erat, quia ejus præsentia consolabantur.
&teDeum

[Capitulum Laudes]
@:Capitulum Vespera

[Ant 2]
@:Ant 1

[Capitulum Tertia]
@:Capitulum Vespera

[Capitulum Sexta]
!Jas 1:19-20
v. Scitis fratres mei dilecti sit autem omnis homo velox ad audiendum tardus autem ad loquendum et tardus ad iram Ira enim viri justitiam Dei non operatur
$Deo gratias

[Capitulum Nona]
!Jas 1:21
v. Propter quod abicientes omnem immunditiam et abundantiam malitiæ in mansuetudine suscipite insitum verbum quod potest salvare animas vestras
$Deo gratias

[Ant 3]
Vado ad eum * qui misit me: et nemo ex vobis interrogat me: Quo vadis? allelúja, allelúja.
