[Lectio1]
De libro Esther
!Esth 7:1-4
1 Intrávit itaque rex et Aman, ut bíberent cum regína. 
2 Dixítque ei rex étiam secunda die, postquam vino incalúerat: Quæ est petítio tua, Esther, ut detur tibi, et quid vis fíeri? Etiam si dimidiam partem regni mei petíeris, impetrábis. 
3 Ad quem illa respóndit: Si invéni grátiam in óculis tuis, o rex, et si tibi placet, dona mihi ánimam meam, pro qua rogo, et pópulum meum, pro quo óbsecro. 
4 Traditi enim sumus ego et pópulus meus, ut conteramur, jugulemur et pereamus. Atque, utinam in servos et famulas venderemur: esset tolerábile malum et gemens tacérem; nunc autem hostis noster est cujus crudelitas redundat in regem.

[Responsory1]
@Tempora/094-0:Responsory4

[Lectio2]
!Esth 7:5-7
5 Respondensque rex Assuérus, ait: Quis est iste et cujus poténtiæ, ut hæc audeat fácere? 
6 Dixítque Esther: Hostis et inimícus noster pessimus iste est Aman. Quod ille áudiens illico obstupuit vultum regis ac reginæ ferre non sustinens. 
7 Rex autem irátus surréxit et de loco convivii intrávit in hortum arbóribus cónsitum. Aman quoque surréxit ut rogaret Esther regínam pro ánima sua; intelléxit enim a rege sibi parátum malum.

[Responsory2]
@Tempora/094-0:Responsory7

[Lectio3]
!Esth 7:8-10
8 Qui cum reversus esset de horto nemóribus cónsito et intrasset convivii locum, réperit Aman super lectulum corruisse in quo jacebat Esther et ait: Etiam regínam vult opprimere me præsente, in domo mea. Necdum verbum de ore regis exíerat, et statim operuérunt fáciem ejus. 
9 Dixítque Harbona unus de eunuchis qui stábant in ministerio regis: En lignum, quod paraverat Mardochæo qui locútus est pro rege, stat in domo Aman habens altitúdinis quinquagínta cúbitos. Cui dixit rex: Appéndite eum in eo. 
10 Suspénsus est itaque Aman in patibulo, quod paraverat Mardochæo, et regis ira quiévit.

[Responsory3]
@Tempora/095-0:Responsory3
