[Lectio1]
De libro secúndo Machabæórum
!2 Mac 3:23-25
23 Heliodórus autem, quod decreverat, perficiebat eodem loco ipse cum satellítibus circa ærárium præsens. 
24 Sed spíritus omnipoténtis Dei magnam fecit suæ ostensiónis evidéntiam, ita ut omnes qui ausi fuerant parére ei, ruéntes Dei virtúte, in dissolutiónem et formídinem converteréntur. 
25 Appáruit enim illis quidam equus terríbilem habens sessórem, optimis operimentis adornatus. Isque cum ímpetu Heliodóro priores calces elisit; qui autem ei sedébat videbátur arma habere aurea.

[Responsory1]
@Tempora/101-0:Responsory7

[Lectio2]
!2 Mac 3:26-29
26 Alii étiam apparuérunt duo júvenes virtúte decóri, optimi glória, speciosíque amictu: qui circumstetérunt eum, et ex utraque parte flagellábant, sine intermissióne multis plagis verberantes. 
27 Súbito autem Heliodórus cóncidit in terram, eumque multa calígine circumfusum rapuérunt, atque in sella gestatoria pósitum ejecérunt. 
28 Et is, qui cum multis cursóribus et satellítibus prædictum ingréssus est ærárium, portabátur nullo sibi auxílium ferente, manifesta Dei cógnita virtúte. 
29 Et ille quidem per divinam virtútem jacebat mutus, atque omni spe et salúte privatus.

[Responsory2]
@Tempora/101-1:Responsory2

[Lectio3]
!2 Mac 3:32-34
32 Considerans autem summus sacérdos ne forte rex suspicarétur malítiam aliquam ex Judæis circa Heliodórum consummatam, obtulit pro salúte viri hóstiam salutárem. 
33 Cumque summus sacérdos exoraret, iídem júvenes eisdem vestibus amicti astántes Heliodóro, dixérunt: Oníæ sacerdoti grátias age; nam propter eum Dóminus tibi vitam donávit. 
34 Tu autem a Deo flagéllatus, núntia ómnibus magnália Dei, et potestátem. Et, his dictis, non comparuérunt.

[Responsory3]
@Tempora/101-1:Responsory3
