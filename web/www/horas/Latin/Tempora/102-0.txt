[Ant 1]
Refúlsit sol * in clípeos aureos, et resplenduérunt montes ab eis: et fortitúdo géntium dissipáta est.

[Lectio1]
De libro primo Machabæórum
!1 Mac 4:36-40
36 Dixit autem Judas et fratres ejus: Ecce contríti sunt inimíci nostri; ascendámus nunc mundáre sancta, et renováre.
37 Et congregátus est omnis exércitus, et ascendérunt in montem Sion,
38 et vidérunt sanctificatiónem desértam et altáre profanátum et portas exústas et in átriis virgúlta nata, sicut in saltu vel in móntibus, et pastophória díruta.
39 Et scidérunt vestiménta sua et planxérunt planctu magno et imposuérunt cínerem super caput suum,
40 et cecidérunt in fáciem super terram, et exclamavérunt tubis signórum, et clamavérunt in cælum.

[Responsory1]
@Tempora/101-0:Responsory1

[Lectio2]
!1 Mac 4:41-46
41 Tunc ordinávit Judas viros ut pugnárent advérsus eos, qui erant in arce, donec emundárent sancta.
42 Et elégit sacerdótes sine mácula voluntátem habéntes in lege Dei,
43 et mundavérunt sancta et tulérunt lápides contaminatiónis in locum immúndum.
44 Et cogitávit de altári holocaustórum, quod profanátum erat, quid de eo fáceret.
45 Et íncidit illis consílium bonum ut destrúerent illud: ne forte illis esset in oppróbrium, quia contaminavérunt illud gentes, et demolíti sunt illud,
46 et reposuérunt lápides in monte domus in loco apto, quoadúsque veníret prophéta et respondéret de eis.

[Responsory2]
@Tempora/101-0:Responsory2

[Lectio3]
!1 Mac 4:47-51
47 Et accepérunt lápides integros secúndum legem et ædificavérunt altáre novum secúndum illud quod fuit prius:
48 et ædificavérunt sancta, et quæ intra domum erant intrínsecus: et ædem, et átria sanctificavérunt,
49 et fecérunt vasa sancta nova, et intulérunt candelábrum, et altáre incensórum, et mensam in templum,
50 et incénsum posuérunt super altáre, et accendérunt lucérnas, quæ super candelábrum erant, et lucébant in templo. 
51 Et posuérunt super mensam panes, et appendérunt vela, et consummavérunt ómnia ópera quæ fécerant.

[Responsory3]
@Tempora/101-0:Responsory3

[Lectio4]
Ex libro sancti Augustíni Epíscopi de Civitáte Dei
!Liber 18, cap. 45
Posteaquam gens Judæa cœpit non habere prophétas, proculdubio deterior facta est, eo scilicet témpore, quo se sperábat instauráto templo post captivitátem, quæ fuit in Babylónia, futuram esse meliórem. Sic quippe intelligebat pópulus ille carnalis, quod prænuntiátum est per Aggæum prophétam dicéntem: Magna erit glória domus istius novíssimæ, plus quam primæ. Quod de novo testaménto dictum esse, paulo superius demonstrávit, ubi ait aperte Christum promittens: Et movébo omnes gentes, et véniet Desiderátus cunctis Géntibus.

[Responsory4]
@Tempora/101-0:Responsory4

[Lectio5]
Tálibus enim eléctis Géntium, domus Dei ædificátur per Testaméntum novum lapidibus vivis, longe gloriosior, quam templum illud fuit, quod a rege Salomone constructum est, et post captivitátem instaurátum. Propter hoc ergo nec prophétas ex illo témpore hábuit illa gens; sed multis cladibus afflicta est ab alienígenis régibus, ipsisque Romanis, ne hanc Aggæi prophetíam in illa instauratióne templi opinarétur implétam. Non multo enim post, adveniénte Alexandro, subjugáta est; quando, etsi nulla facta est vastátio, quóniam non sunt ausi ei resistere, et ideo placátum facillime súbditi recepérunt; non erat tamen glória tanta domus illíus, quanta fuit in suórum regum líbera potestate.

[Responsory5]
@Tempora/101-0:Responsory5

[Lectio6]
Deinde Ptolemæus Lagi fílius, post Alexandri mortem captivos inde in Ægyptum tránstulit, quos ejus successor Ptolemæus Philadelphus benevolentíssime inde dimísit: per quem factum est, ut Septuagínta intérpretum Scripturas haberemus. Deinde contriti sunt bellis, quæ in Machabæórum libris explicántur. Post hæc capti a rege Alexandríæ Ptolemæo qui est appellátus Epíphanes, inde ab Antíocho rege Syriæ multis et gravíssimis malis ad idola colenda compulsi: templumque ipsum replétum sacrílegis superstitiónibus Géntium, quod tamen dux eórum strenuíssimus Judas, qui étiam Machabæus dictus est, Antíochi ducibus pulsis, ab omni illa idololatríæ contaminatióne mundávit.

[Responsory6]
@Tempora/101-0:Responsory6

[Responsory7]
@Tempora/101-0:Responsory7

[Responsory8]
@Tempora/Pent01-0:Responsory8
