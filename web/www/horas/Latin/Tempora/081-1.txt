[Lectio1]
De Parábolis Salomónis
!Prov 3:1-6
1 Fili mi, ne obliviscáris legis meæ, et præcepta mea cor tuum custódiat;
2 longitúdinem enim diérum et annos vitæ et pacem apponent tibi.
3 Misericórdia et véritas te non déserant: circúmda eas gútturi tuo et describe in tábulis cordis tui,
4 et invénies grátiam et disciplínam bonam coram Deo et homínibus.
5 Habe fiduciam in Dómino ex toto corde tuo et ne innitaris prudéntiæ tuæ;
6 in ómnibus viis tuis cógita illum, et ipse diriget gressus tuos.

[Responsory1]
R. Ne derelínquas me, Dómine, pater et dominator vitæ meæ, ut non corruam in conspéctu adversariórum meórum:
* Ne gaudeat de me inimícus meus.
V. Apprehénde arma et scutum et exsúrge in adjutórium mihi.
R. Ne gaudeat de me inimícus meus.

[Lectio2]
!Prov 3:7-10
7 Ne sis sapiens apud temetípsum, time Deum et recede a malo;
8 sánitas quippe erit umbilíco tuo et irrigátio ossium tuórum.
9 Honóra Dóminus de tua substántia et de primitiis ómnium frugum tuárum da ei;
10 et implebúntur horrea tua saturitate, et vino torcularia tua redundábunt.

[Responsory2]
R. Magna enim sunt judícia tua, Dómine, et inenarrabília verba tua:
* Magnificásti pópulum tuum et honorásti.
V. Transtulísti illos per Mare Rubrum et transvexísti eos per aquam nimiam.
R. Magnificásti pópulum tuum et honorasti.

[Lectio3]
!Prov 3:11-15
11 Disciplínam Dómini, fili mi, ne abjícias, nec deficias cum ab eo corríperis;
12 quem enim díligit Dóminus córripit, et quasi pater in fílio cómplacet sibi.
13 Beátus homo qui invénit sapiéntiam et qui áffluit prudéntia.
14 Melior est acquisítio ejus negotiatióne argenti, et auri primi et puríssimi fructus ejus;
15 pretiósior est cunctis ópibus, et ómnia quæ desiderántur, huic non valent comparari.

[Responsory3]
R. Quæ sunt in corde hóminum, óculi tui vident, Dómine, et in libro tuo ómnia scribéntur:
* Homo videt in facie, Deus autem in corde.
V. Omnia enim corda scrutátur, et univérsas méntium cogitatiónes intélligit.
R. Homo videt in facie, Deus autem in corde.
&Gloria
R. Homo videt in facie, Deus autem in corde.
