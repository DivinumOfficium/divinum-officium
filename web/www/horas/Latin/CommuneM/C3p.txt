[Name]
Commune Plurimorum Martyrum Tempore Paschali

[Rule]
Psalmi Dominica
Antiphonas horas
Psalm5 Vespera=115

[Ant Vespera]
Omnes sancti, * quanta passi sunt tormenta, ut securi pervenirent ad palmam martyrii;;109
Cum palma * ad regna pervenerunt sancti, coronas decoris meruerunt de manu Dei;;110
Corpora sanctorum * in pace sepulta sunt: et vivent nomina eorum in aeternum;;111
Martyrum chorus * laudate Dominum de caelis, alleluia;;112

[Capitulum Vespera]
!Sap 5:1
v. Stabunt justi in magna constantia adversus eos qui se angustiaverunt et qui~
abstulerunt labores illorum
$Deo gratias
_
R.br. Lux perpetua lucebit sanctis tuis Domine, * alleluia, alleluia.
R. Lux perpetua lucebit sanctis tuis Domine, * alleluia, alleluia.
V. Et aeternitas temporum. 
R. Alleluia, alleluia.
&Gloria
R. Lux perpetua lucebit sanctis tuis Domine, * alleluia, alleluia.

[Hymnus Vespera]
@Commune/C3:Hymnus Laudes

[Versum 1]
V. Sancti et justi in Domino gaudete, alleluia.
R. Vos elegit Deus in hereditatem sibi, alleluia.

[Ant 1]
Lux perpetua * lucebit sanctis tuis Domine, et aeternitas temporum, alleluia.

[Oratio]
Deus, qui nos concedis sanctorum Martyrum tuorum N. et N. natalitia colere da~
nobis in aeterna beatitudine de eorum societate gaudere.
$Per Dominum

[Invit]
Exsultent in Domino sancti, * alleluia.

[Hymnus Matutinum]
@Commune/C3:Hymnus Matutinum

[Ant Matutinum]
Stabunt justi * in magna constantia adversus eos, qui se angustiaverunt, alleluia;;1
;;2
;;10
;;14
;;15
;;23
V. Sancti et justi in Domino gaudete, alleluia.
R. Vos elegit Deus in hereditatem sibi, alleluia.
Fulgebunt justi * sicut sol in conspectu Dei, alleluia;;32
;;33
;;45
;;60
;;63
;;78
V. Lux perpetua lucebit sanctis tuis Domine, alleluia.
R. Et aeternitas temporum, alleluia.
Lux perpetua * lucebit sanctis tuis Domine, et aeternitas temporum, alleluia;;259;254;255
R. Laetitia sempiterna super capita eorum, * alleluia.
V. Gaudium et exsultationem obtinebunt, alleluia.

[Lectio1]
Acts 8:12-19
12 ergo fratres debitores sumus non carni ut secundum carnem vivamus
13 si enim secundum carnem vixeritis moriemini si autem Spiritu facta carnis~
mortificatis vivetis
14 quicumque enim Spiritu Dei aguntur hii filii sunt Dei
15 non enim accepistis spiritum servitutis iterum in timore sed accepistis~
Spiritum adoptionis filiorum in quo clamamus Abba Pater
16 ipse Spiritus testimonium reddit spiritui nostro quod sumus filii Dei
17 si autem filii et heredes heredes quidem Dei coheredes autem Christi si tamen~
conpatimur ut et conglorificemur
18 existimo enim quod non sunt condignae passiones huius temporis ad futuram~
gloriam quae revelabitur in nobis
19 nam expectatio creaturae revelationem filiorum Dei expectat

[Responsory1]
R.br. Beatus vir qui metuit Dominum, alleluia:
*In mandatis ejus cupit nimis, alleluia, alleluia, alleluia.
V. Gloria et divitiae in domo ejus, et justitia ejus manet in saeculum saeculi.
R. In mandatis ejus cupit nimis, alleluia, alleluia, alleluia.

[Lectio2]
!Rom 8:28-34
28 Scimus autem quoniam diligentibus Deum omnia cooperantur in bonum, iis qui secundum propositum vocati sunt sancti.
29 Nam quos praescivit, et praedestinavit conformes fieri imaginis Filii sui, ut sit ipse primogenitus in multis fratribus.
30 Quos autem praedestinavit, hos et vocavit: et quos vocavit, hos et justificavit: quos autem justificavit, illos et glorificavit.
31 Quid ergo dicemus ad haec? si Deus pro nobis, qui contra nos?
32 Qui etiam proprio Filio suo non pepercit, sed pro nobis omnibus tradidit illum: quomodo non etiam cum illo omnia nobis donavit?
33 Quis accusabit adversus electos Dei? Deus qui justificat,
34 quis est qui condemnet? Christus Jesus, qui mortuus est, immo qui et resurrexit, qui est ad dexteram Dei, qui etiam interpellat pro nobis.


[Responsory2]
R.br. Tristitia vestra, alleluia,
* Convertetur in gaudium, alleluia, alleluia.
V. Mundus autem gaudebit, vos vero contristabimini, sed tristitia vestra.
R. Convertetur in gaudium, alleluia, alleluia.

[Lectio3]
!Rom 8:35-39
35 Quis ergo nos separabit a caritate Christi? tribulatio? an angustia? an fames? an nuditas? an periculum? an persecutio? an gladius?
36 (Sicut scriptum est: Quia propter te mortificamur tota die: aestimati sumus sicut oves occisionis.)
37 Sed in his omnibus superamus propter eum qui dilexit nos.
38 Certus sum enim quia neque mors, neque vita, neque angeli, neque principatus, neque virtutes, neque instantia, neque futura, neque fortitudo,
39 neque altitudo, neque profundum, neque creatura alia poterit nos separare a caritate Dei, quae est in Christo Jesu Domino nostro.


[Responsory3]
R.br. Pretiosa in conspectu Domini, alleluia:
* Mors sanctorum ejus, alleluia.
V. Custodit Dominus omnia ossa eorum, unum ex his non conteretur.
R. Mors sanctorum ejus, alleluia.
&Gloria
R. Mors sanctorum ejus, alleluia.

[MM Capitulum]
!Sap 5:5
Ecce quomodo computati sunt inter filios Dei, et inter sanctos sors illorum est. 
$Deo gratias
_
V. Pretiosa in Conspectu Domini, alleluia
R. Mors sanctorum eius, alleluia

[Lectio4]
Sermo sancti Ambrosii Episcopi.
!Serm. 22.
Dignum et congruum est, fratres, ut post laetitiam Paschae, quam in Ecclesia~
celebravimus, gaudia nostra cum sanctis Martyribus conferamus: et iis~
annuntiemus Dominicae resurrectionis gloriam, qui consortes sunt Dominicae~
passionis. Qui enim socii sunt contumeliae, debent et participes esse laetitiae.~
Ita enim dicit beatus Apostolus: Sicut socii passionum estis, et resurrectionis~
eritis: si tolerabimus, inquit, et conregnabimus. Qui ergo toleraverunt mala~
propter Christimi, debent et gloriam habere cum Christo.

[Responsory4]
R. Lux perpetua lucebit sanctis tuis Domine,
* Et aeternitas temporum, alleluia, alleluia.
V. Laetitia sempiterna erit super capita eorum: gaudium et exsultationem obtinebunt.
R. Et aeternitas temporum, alleluia, alleluia.

[Lectio5]
Annuntiomus inquam sanctis Martyribus Dominicae Paschae gratiam: ut dum~
sepulturae illius praedicamus reserata claustra, et horum sepulcra reserentur:~
dum corpus illius mortuum dicimus tepentibus venis subito viguisse, horum quoque~
membra jam frigida immortalitatis calore foveantur. Eadem enim ratio Martyres~
suscitat, quae et Dominum suscitavit. Nam sicut viam passionis ejus experti sunt,~
ita experientur et vitae. Scriptum est enim in Psalmo: Notas mihi fecisti vias
vitae. Hoc utique in resurrectione ex persona dicitur Salvatoris: ut qui, dum~
post mortem ab inferis redit ad superos, incipiat notam habere viam vitae, quae~
ante habebitur ignota.

[Responsory5]
R. In servis suis, alleluia,
* Consolabitur Deus, alleluia.
V. Judicabit Dominus populum suum, et in servis suis.
R. Consolabitur Deus, alleluia.

[Lectio6]
Ignota enim erat ante Christi adventum via vitae, quae nullius adhuc resurgentis~
fuerat temerata vestigio. At ubi Dominus resurrexit, nota facta, solo attrita~
est plurimorum. De quibus sanctus Evangelista ait: Multorum corpora sanctorum~
surrexerunt cum eo, et introierunt in sanctam civitatem. Unde cum Dominus in~
resurrectione sua dixerit, Notas mihi fecisti vias vitae: possumus et nos jam~
dicere Domino: Notas fecisti nobis vias vitae. Ipse enim nobis notas fecit vias
vitae, qui nobis semitam manifestavit ad vitam. Notas enim mihi fecit vias vitae,~
cum me docuit fidem, misericordiam, justitiam, castitatem. His enim pervenitur~
itineribus ad salutem.

[Responsory6]
R. Filiae Jerusalem, venite et videte Martyres cum coronis, quibus coronavit eos Dominus
* In die solemnitatis et laetitiae, alleluia.
V. Quoniam confortavit seras portarum tuarum, benedixit filios tuos in te.
R. In die solemnitatis et laetitiae, alleluia.
&Gloria
R. In die solemnitatis et laetitiae, alleluia.

[Lectio7]
Lectio sancti Evangelii secundum Joannem.
!Joannes 15:1-7
In illo tempore: Dixit Jesus discipulis suis: Ego sum vitis vera: et Pater meus~
agricola est. Et reliqua.
_
Homilia sancti Augustini Episcopi.
!Tract. 80. in Joannem.
Iste locus evangelicus, fratres, ubi se dicit Dominus vitem, et discipulos suos~
palmites, secundum hoc dicit, quod est caput Ecclesiae, nosque membra ejus.~
mediator Dei, et hominum homo Christus Jesus. Unius quippe naturae sunt vitis et~
palmites. Propter quod cum esset Deus, cujus naturae non sumus, factus est homo,~
ut in illo esset vitis humana natura, cujus et nos homines palmites esse~
possemus.

[Responsory7]
R. Ego sum vitis vera, et vos palmites:
* Qui manet in me, et ego in eo, hic fert fructum multum, alleluia, alleluia.
V. Sicut dilexit me Pater, et ego dilexi vos.
R. Qui manet in me, et ego in eo, hic fert fructum multum, alleluia, alleluia.

[Responsory7c]
R. Tristitia vestra, alleluia,
* Convertetur in gaudium, alleluia, alleluia.
V. Mundus autem gaudebit, vos vero contristabimini, sed tristitia vestra.
R. Convertetur in gaudium, alleluia, alleluia.

[Lectio8]
Quid ergo est, Ego sum vitis vera? Numquid ut adderet, vera, hoc ad eam vitem~
retulit, unde ista similitudo translata est? Sic enim dicitur vitis per~
similitudinem, non per proprietatem: quemadmodum dicitur ovis, agnus, leo, petra,~
lapis angularis, et cetera hujusmodi, quae magis ipsa sunt vera, ex quibus~
ducuntur istae similitudines, non proprietates. Sed cum dicit, Ego sum vitis~
vera: ab illa se utique discernit, cui dicitur: Quomodo conversa es in~
amaritudinem vitis aliena? Nam quo pacto est vitis vera, quae exspectata est ut faceret uvam, fecit autem spinas?

[Responsory8]
R. Candidi facti sunt Nazaraei ejus, alleluia: splendorem Deo dederunt, alleluia:
* Et sicut lac coagulati sunt, alleluia, alleluia.
V. Candidiores nive, nitidiores lacte, rubicundiores ebore antiquo, sapphiro pulchriores.
R. Et sicut lac coagulati sunt, alleluia, alleluia.
&Gloria
R. Et sicut lac coagulati sunt, alleluia, alleluia.

[Lectio9]
Ego sum, inquit, vitis vera: et Pater meus agricola est. Numquid unum sunt~
agricola et vitis? Secundum hoc ergo vitis Christus, secundum quod ait: Pater~
major me est. Secundum autem id, quod ait: Ego, et Pater unum sumus; et ipse~
agricola est: nec talis, quales sunt, qui extrinsecus operando exhibent~
ministerium: sed talis, ut det etiam intrinsecus incrementum. Nam neque qui~
plantat est aliquid, neque qui rigat: sed, qui incrementum dat, Deus. Sed~
utique Deus est Christus, quia Deus erat Verbum: unde ipse, et Pater unum sunt:~
et, si Verbum caro factum est, quod non erat, manet quod erat.

R. Justorum animae in manu Dei sunt, et non tanget illos tormentum mortis. Visi~
sunt oculis insipientium mori: illi autem sunt in pace.
* Illi autem sunt in pace
V. Deus tentavit eos, et invenit illos dignos se. 
R. Illi autem sunt in pace
&Gloria
R. Illi autem sunt in pace

[Ant Laudes]
Sancti tui Domine * florebunt sicut lilium, alleluia: et sicut odor balsami erunt ante te, alleluia.
In caelestibus regnis * sanctorum habitatio est, alleluia: et in aeternum requies eorum, alleluia.
In velamento * clamabant sancti tui Domine, alleluia, alleluia, alleluia.
Spiritus et animas * justorum hymnum dicite Deo nostro, alleluia, alleluia.
Fulgebunt justi * sicut sol in conspectu Dei, alleluia.

[Capitulum Laudes]
!Sap 5:1
v. Stabunt justi in magna constantia adversus eos, qui se angustiaverunt, et qui~
abstulerunt labores eorum.
$Deo gratias
_
R.br. Sancti et justi in Domino gaudete, * alleluia, alleluia.
R. Sancti et justi in Domino gaudete, * alleluia, alleluia.
V. Vos elegit Deus in hereditatem sibi. 
R. Alleluia, alleluia.
&Gloria
R. Sancti et justi in Domino gaudete, * alleluia, alleluia.

[Hymnus Laudes]
@Commune/C3:Hymnus Laudes

[Versum 2]
V. Pretiosa in conspectu Domini, alleluia
R. Mors sanctorum ejus, alleluia

[Ant 2]
Filiae Jerusalem, * venite et videte Martyres cum coronis, quibus coronavit eos Dominus, in die solemnitatis et lætitiæ, alleluia, alleluia

[Lectio Prima]
!Rom 8:28
v. Scimus quoniam diligentibus Deum omnia cooperantur in bonum, iis, qui~
secundum propositum vocati sunt sancti.

[Capitulum Tertia]
!Sap 5:1
v. Stabunt justi in magna constantia adversus eos, qui se angustiaverunt, et qui~
abstulerunt labores eorum.
$Deo gratias

[Responsory Tertia]
V. Sancti et justi * in Deo gaudete, alleluia: 
R. Vos elegit Deus in hereditdtem sibi,~
alleluia.

[Capitulum Sexta]
!Sap. 5:5
v. Ecce quomodo conputati sunt inter filios Dei et inter sanctos sors illorum~
est
$Deo gratias

[Responsory Sexta]
V. Lux perpetua lucebit sanctis tuis Domine, alleluia.
R. Et aeternitas temporum, alleluia.

[Capitulum Nona]
!Rom 8:28
v. Scimus quoniam diligentibus Deum omnia cooperantur in bonum, iis qui secundum~
propositum vocati sunt sancti.
$Deo gratias

[Responsory Nona]
V. Laetitia sempiterna super capita eorum, alleluia.
R. Gaudium et exsultationem obtinebunt, alleluia

[Ant Vespera 3]
Isti sunt sancti, * qui pro testamento Dei sua corpora tradiderunt, et in sanguine Agni laverunt stolas suas;;109
Sancti per fidem * vicerunt regna, operati sunt justitiam, adepti sunt repromissiones;;111
Sanctorum velut aquilae * juventus renovabitur: florebunt sicut lilium in civitate Domini;;112
Absterget Deus * omnem lacrimam ab oculis sanctorum: et jam non erit amplius neque luctus, neque clamor, sed nec ullus dolor: quoniam priora transierunt;;115

[Versum 3]
V. Laetamini in Domino, et exsultate justi, alleluia.
R. Et gloriamini omnes recti corde, alleluia.

[Ant 3]
Sancti et justi * in Domino gaudete, alleluia: vos elegit Deus in hereditatem~
sibi, alleluia.

[LectioE]
v. Sequentia Sancti Evangelii secundum Joannem
!Joannes 15:1-7
15:1 Ego sum vitis vera, et Pater meus agricola est.
15:2 Omnem palmitem in me non ferentem fructum, tollet eum, et omnem qui fert fructum, purgabit eum, ut fructum plus afferat.
15:3 Jam vos mundi estis propter sermonem quem locutus sum vobis.
15:4 Manete in me, et ego in vobis. Sicut palmes non potest fere fructum a semetipso, nisi manserit in vite, sic nec vos, nisi in me manseritis.
15:5 Ego sum vitis, vos palmites: qui manet in me, et ego in eo, hic fert fructum multum, quia sine me nihil potestis facere.
15:6 Si quis in me non manserit, mittetur foras sicut palmes, et arescet, et colligent eum, et in ignem mittent, et ardet.
15:7 Si manseritis in me, et verba mea in vobis manserint, quodcumque volueritis petetis, et fiet vobis.
$Te decet
