[Name]
Commune Confessoris non pontificis

[Rule]
Psalmi Dominica
Antiphonas horas

[Ant Vespera]
Domine quinque talenta * tradidisti mihi, ecce alia quinque superlucratus sum;;109
Euge serve bone * in modico fidelis, intra in gaudium Domini tui;;110
Fidelis servus * et prudens quem constituit Dominus super familiam suam;;111
Serve bone * et fidelis, intra in gaudium Domini tui;;112

[Capitulum Vespera]
!Sir 31:8-9
v. Beatus vir, qui inventus est sine macula, et qui post aurum non abiit, nec~
speravit in pecunia et thesauris. Quis est hic, et laudabimus eum? fecit enim~
mirabilia in vita sua.
$Deo gratias
_
R.br. Os justi * Meditabitur sapientiam
R. Os justi * Meditabitur sapientiam
V. Et lingua ejus loquetur judicium.
R. Meditabitur sapientiam
&Gloria
R. Os justi * Meditabitur sapientiam

[Hymnus1 Vespera]
@Commune/C4:Hymnus1 Vespera

[Hymnus Vespera]
@Commune/C4:Hymnus Vespera

[Versum 1]
V. Amavit eum Dominus, et ornavit eum.
R. Stolam gloriae induit eum.

[Ant 1]
Similabo eum * viro sapienti, qui aedificavit domum suam supra petram.

[Invit]
Regem Confessorum Dominum, * Venite adoremus.

[Hymnus Matutinum]
@Commune/C4:Hymnus Vespera

[Hymnus1 Matutinum]
@Commune/C4:Hymnus1 Vespera

[Ant Matutinum]
Beatus vir, * qui in lege Domini meditatur: voluntas ejus permanet die ac nocte, et omnia quaecumque faciet, semper prosperabuntur;;1
Beatus iste sanctus, * qui confisus est in Domino, praedicavit praeceptum Domini, constitutus est in monte sancto ejus;;2
Invocantem * exaudivit Dominus sanctum suum, Deis exaudivit eum, et constituit eum in pace;;4
Laetentur omnes, * qui sperant in te Domine: quoniam tu benedixisti justo, scuto bonae voluntatis tuae coronasti eum;;5
Domine Dominus noster, * quam admirabile est nomen tuum in universa terra! quia gloria et honore coronasti sanctum tuum, et constituisti eum super opera manuum tuarum;;8
Justus Dominus * et justitiam dilexit: aequitatem vidit vultus eius;;10
V. Amavit eum Dominus, et ornavit eum. 
R. Stolam gloriae induit eum. 
Domine, * iste sanctus habitabit in tabernaculo tuo, operatus est justitiam, requiescet in monte sancto tuo;;14 
Vitam petiit * a te, et tribuisti ei Domine: gloriam et magnum decorem imposuisti super eum: posuisti in capite ejus coronam de lapide pretioso;;20 
Hic accipiet * benedictionem a Domino, et misericordiam a Deo salutari suo: quia haec est generatio quaerentium Dominum;;23
Cognovit eum Dominus * in benedictionibus suis, et invenit gratiam coruam oculis Domini;;95
In fide * et lenitate ipsius Sanctum fecit illum Dominus, et ostendit illi gloriam suam;;96
Justus * germinabit sicut lilium: et florebit in aetyernum ante Dominum;;97
V. Elegit eum Dominus sacerdotem sibi.
R. Ad sacrificandum ei hostiam laudis 
Sint lumbi vestri * praecincti et lucernae ardentes in manibus vestris;;256;257;258
V. Tu es sacerdos in aeternum.
R. Secundum ordinem Melchisedech.

[Lectio1]
De libro Ecclesiastici
!Sir 31:8-11
8 Beatus dives qui inventus est sine macula, et qui post aurum non abiit, nec speravit in pecunia et thesauris.
9 Quis est hic? et laudabimus eum: fecit enim mirabilia in vita sua.
10 Qui probatus est in illo, et perfectus est, erit illi gloria aeterna: qui potuit transgredi, et non est transgressus; facere mala, et non fecit.
11 Ideo stabilita sunt bona illius in Domino, et eleemosynas illius enarrabit omnis ecclesia sanctorum.

[Responsory1]
R. Euge serve bone et fidelis, quia in pauca fuisti fidelis, supra multa te~
constituam:
* Intra in gaudium Domini tui.
V. Domine quinque talenta tradidisti mihi, ecce alia quinque superlucratus sum.
R. Intra in gaudium Domini tui.

[Lectio2]
!Sir 32:18-20; 32:28; 33:1-3
18 Qui timet Dominum excipiet doctrinam ejus: et qui vigilaverint ad illum invenient benedictionem.
19 Qui quaerit legem replebitur ab ea, et qui insidiose agit scandalizabitur in ea.
20 Qui timent Dominum invenient judicium justum, et justitias quasi lumen accendent.
28 Qui credit Deo attendit mandatis: et qui confidit in illo non minorabitur.
1 Timenti Dominum non occurrent mala: sed in tentatione Deus illum conservabit, et liberabit a malis. Sapiens non odit mandata et justitias,
2 et non illidetur quasi in procella navis.
3 Homo sensatus credit legi Dei, et lex illi fidelis.

[Responsory2]
R. Justus germinabit sicut lilium:
* Et florebit in aeternum ante Dominum. 
V. Plantatus in domo Domini, in atriis domus Dei nostri.
R. Et florebit in aeternum ante Dominum. 

[Lectio3]
!Sir 34:14-20
14 Spiritus timentium Deum quaeritur, et in respectu illius benedicetur.
15 Spes enim illorum in salvantem illos, et oculi Dei in diligentes se.
16 Qui timet Dominum nihil trepidabit: et non pavebit, quoniam ipse est spes ejus.
17 Timentis Dominum, beata est anima ejus.
18 Ad quem respicit, et quis est fortitudo ejus?
19 Oculi Domini super timentes eum: protector potentiae, firmamentum virtutis, tegimen ardoris, et umbraculum meridiani:
20 deprecatio offensionis, et adjutorium casus: exaltans animam, et illuminans oculos, dans sanitatem, et vitam, et benedictionem.

[Responsory3]
R. Iste cognovit justitiam, et vidit mirabilia magna, et exoravit Altissimum:
* Et inventus est in numero sanctorum.
V. Iste est qui contempsit vitam mundi, et pervenit ad caelestia regna.
R. Et inventus est in numero sanctorum.
&Gloria
R. Et inventus est in numero sanctorum.

[MM Capitulum]
!Eccli 39:6
Justus cor suum tradidit ad vigilandum diluculo ad Dominum, qui fecit illum, et in conspectu Altissimi deprecabitur. 
$Deo gratias
V. Justus germinabit sicut lilium
R. Et florebit in aeternum ante Dominum

[Lectio4]
Sermo sancti Joannis Chrysostomi.
!In Orat. de S. Philogonio
Beati N. dies, cujus festivitatem celebramus, ad ipsius recte factorum~
enarrationem linguam nostram evocavit, siquidem hodie beatus iste ad tranquillam,~
omnisque perturbationis expertem vitam transiit: eoque navigium appulit, ubi~
deinceps non poterit metuere naufragium, nec ullam animi perturbationem, aut~
dolorem. Et quid mirum est, si locus ille purus est ab omni molestia animi, cum~
Paulus hominibus adhuc in hac vita degentibus loquens dicat: Semper gaudete,~
sine intermissione orate?

[Responsory4]
R. Honestum fecit illum Dominus, et custodivit eum ab inimicis, et a~
seductoribus tutavit illum:
* Et dedit illi claritatem aeternam.
V. Justum deduxit Dominus per vias rectas, et ostendit illi regnum Dei
R. Et dedit illi claritatem aeternam.

[Lectio5]
Quod si hic, ubi morbi, ubi insectationes, ubi praematurae mortes, ubi calumniae,~
ubi invidiae, ubi perturbationes, ubi irae, ubi cupiditates, ubi innumerabiles~
insidias, ubi quotidianae sollicitudines, ubi perpetua sibique succedentia mala~
sunt, innumeros ex omni parte dolores afferentia, Paulus dixit fieri posse, ut~
semper gaudeamus, si quis paululum ex rerum mundanarum fluctibus erexerit caput,~
vitamque suam recte composuerit: multo magis, postquam hinc demigraverimus,~
facile compotes erimus ejus boni, cum haec omnia sublata fuerint, adversa~
valetudo, morbi, peccandi materia, ubi non est meum ac tuum, frigidum illud~
verbum, et quidquid est malorum in vitam nostram invehens, innumeraque gignens~
bella.

[Responsory5]
R. Amavit eum Dominus, et ornavit eum: stolam gloriae induit eum,
* Et ad portas paradisi coronavit eum.
V. Induit eum Dominus loricam fidei, et ornavit eum.
R. Et ad portas paradisi coronavit eum.

[Lectio6]
Quam ob rem maximopere gratulor hujus sancti felicitati, quod quamquam~
translatus est, atque hanc, quae apud nos est, civitatem relinquit, tamen in~
alteram adscriptus est civitatem, nempe Dei: et digressus ab hac Ecclesia, ad~
illam pervenit, quae est primogenitorum descriptorum in caelis: ac relictis~
hisce festis, transiit ad celebritatem Angelorum. Etenim quod et civitas sursum~
sit, et Ecclesia, et celebritas, audi Paulum dicentem: Accessistis ad civitatem~
Dei viventis, Jerusalem caelestem, et Ecclesiam primitivorum, qui conscripti~
sunt in caelis, et ad multorum millium Angelorum frequentiam.

[Responsory6]
R. Iste homo perfecit omnia quae locutus est ei Deus, et dixit ad eum: Ingredere~
in requiem meam:
* Quia te vidi justum coram me ex omnibus gentibus.
V. Iste est qui contempsit vitam mundi, et pervenit ad caelestia regna.
R. Quia te vidi justum coram me ex omnibus gentibus.
&Gloria
R. Quia te vidi justum coram me ex omnibus gentibus.

[Lectio7]
Lectio sancti Evangelii secundum Lucam.
!Luc 12:35-40
In illo tempore: Dixit Jesus discipulis suis: Sint lumbi vestri praecincti, et~
lucernae ardentes in manibus vestris. Et reliqua.
_
Homilia sancti Gregorii Papae.
!Homilia 13. in Evang.
Sancti Evangelii, fratres carissimi, aperta vobis est lectio recitata. Sed ne~
aliquibus ipsa ejus planities alta fortasse videatur, eam sub brevitate~
transcurrimus, quatenus ejus expositio ita nescientibus fiat cognita, ut tamen~
scientibus non sit onerosa. Dominus dicit: Sint lumbi vestri praecincti. Lumbos~
enim praecingimus, cum carnis luxuriam per continentiam coarctamus. Sed quia~
minus est, mala non agere, nisi etiam quisque studeat, et bonis operibus~
insudare, protinus additur: Et lucernae ardentes in manibus vestris. Lucernas~
quippe ardentes in manibus tenemus, cum per bona opera proximis nostris lucis~
exempla monstramus. De quibus profecto operibus Dominus dicit: Luceat lux vestra~
coram hominibus, ut videant opera vestra bona, et glorificent Patrem vestrum qui~
in caelis est.

[Responsory7]
R. Iste est qui ante Deum magnas virtutes operatus est, et de omni corde suo~
laudavit Dominum:
* Ipse intercedat pro peccatis omnium populorum.
V. Ecce homo sine querela, verus Dei cultor, abstinens se ab omni opere malo, et~
permanens in innocentia sua.
R. Ipse intercedat pro peccatis omnium populorum.

[Lectio8]
Duo autem sunt, quae jubentur, et lumbos restringere, et lucernas tenere: ut et~
munditia sit castitatis in corpore, et lumen veritatis in operatione. Redemptori~
etenim nostro unum sine altero placere nequaquam potest: si aut is qui bona agit,~
adhuc luxuriae inquinamenta non deserit: aut is qui castitate praeeminet, necdum~
se per bona opera exercet. Nec castitas ergo magna est sine bono opere, nec opus~
bonum est aliquod sine castitate. Sed et si utrumque agitur, restat, ut quisquis~
ille est, spe ad supernam patriam tendat, et nequaquam se a vitiis pro mundi~
hujus honestate contineat.

[Responsory8]
R. Sint lumbi vestri praecincti, et lucernae ardentes in manibus vestris
* Et vos similes hominibus exspectantibus dominum suum, quando revertatur a~
nuptiis.
V. Vigilate ergo, quia nescitis qua hora Dominus vester venturus sit.
R. Et vos similes hominibus exspectantibus dominum suum, quando revertatur a~
nuptiis.
&Gloria
R. Et vos similes hominibus exspectantibus dominum suum, quando revertatur a~
nuptiis.

[Lectio9]
Et vos similes hominibus exspectantibus dominum suum, quando revertatur a~
nuptiis: ut cum venerit et pulsaverit, confestim aperiant ei. Venit quippe~
Dominus, cum ad judicium properat: pulsat vero, cum jam per aegritudinis~
molestias esse mortem vicinam designat. Cui confestim aperimus, si hunc cum~
amore suscipimus. Aperire enim judici pulsanti non vult, qui exire de corpore~
trepidat: et videre eum, quem contempsisse se meminit, judicem formidat. Qui~
autem de sua spe et operatione securus est, pulsanti confestim aperit, quia~
laetus judicem sustinet. Et cum tempus propinquae mortis advenerit, de gloria~
retributionis hilarescit.
&teDeum

[Ant Laudes]
Domine quinque talenta * tradidisti mihi, ecce alia quinque superlucratus sum
Euge serve bone * in modico fidelis, intra in gaudium Domini tui
Fidelis servus * et prudens quem constituit Dominus super familiam suam
Beatus ille servus * quem cum venerit Dominus eius et pulsaverit januam invenerit vigilantem
Serve bone * et fidelis, intra in gaudium Domini tui

[Capitulum Laudes]
!Sir 31;8-9
v. Beatus vir, qui inventus est sine macula, et qui post aurum non abiit, nec~
speravit in pecunia et thesauris. Quis est hic, et laudabimus eum? fecit enim~
mirabilia in vita sua.
$Deo gratias
_
R.br. Amavit eum Dominus, * Et ornavit eum.
R. Amavit eum Dominus, * Et ornavit eum.
V. Stolam gloriae induit eum.
R. Et ornavit eum
&Gloria
R. Amavit eum Dominus, * Et ornavit eum.

[Hymnus Laudes]
{:H-Jesucoronacelsior:}v. Jesu, corona celsior,
Et veritas sublimior,
Qui confitenti servulo
Reddis perenne praemium:
_
Da supplicanti coetui,
Hujus rogatu, noxii
Remissionem criminis,
Rumpendo nexum vinculi.
_
Anni reverso tempore,
Dies refulsit lumine,
Quo Sanctus hic de corpore
Migravit inter sidera.
_
Hic vana terrae gaudia,
Et luculenta praedia,
Polluta sorde deputans,
Ovans tenet caelestia.
_
Te Christe Rex piissime,
Hic confitendo jugiter,
Calcavit artes daemonum,
Saevumque averni principem.
_
Virtute clarus, et fide,
Confessione sedulus,
Jejuna membra deferens,
Dapes supernas obtinet.
_
Proinde te piissime
Precamur omnes supplices:
Nobis ut hujus gratia
Poenas remittas debitas.
_
* Patri perennis gloria,
Natoque Patris Unico,
Sanctoque sit Paraclito,
Per omne semper saeculum,
Amen.

[Versum 2]
V. Justum deduxit Dominus per vias rectas.
R. Et ostendit illi regnum Dei.

[Ant 2]
Euge serve bone * et fidelis, quia in pauca fuisti fidelis, supra multa te~
constituam, intra in gaudium Domini tui.

[Oratio]
Deus, qui nos beati N. Confessoris tui annua solemnitate laetificas: concede~
propitius; ut cujus natalitia colimus, etiam actiones imitemur.
$Per Dominum.

[Lectio Prima]
!Sap 10:10
v. Justum deduxit Dominus per vias rectas, et ostendit illi regnum Dei, et dedit~
illi scientiam sanctorum: honestavit illum in laboribus, et complevit labores~
illius.

[Capitulum Tertia]
!Sir 31:8-9
v. Beatus vir, qui inventus est sine macula, et qui post aurum non abiit, nec~
speravit in pecunia et thesauris. Quis est hic, et laudabimus eum? fecit enim~
mirabilia in vita sua.
$Deo gratias

[Responsory Tertia]
V. Os justi meditabitur sapientiam.
R. Et lingua ejus loquetur judicium.

[Capitulum Sexta]
!Sir 39:6
v. Justus cor suum tradidit ad vigilandum diluculo ad Dominum, qui fecit illum,~
et in conspectu Altissimi deprecabitur.
$Deo gratias

[Responsory Sexta]
V. Lex Dei ejus in corde ipsius.
R. Et non supplantabuntur gressus ejus.

[Capitulum Nona]
!Sap 10:10
v. Justum deduxit Dominus per vias rectas, et ostendit illi regnum Dei, et dedit~
illi scientiam sanctorum: honestavit illum in laboribus, et complevit labores~
illius.
$Deo gratias

[Responsory Nona]
V. Justum deduxit Dominus per vias rectas.
R. Et ostendit illi regnum Dei.

[Versum 3]
V. Justum deduxit Dominus per vias rectas.
R. Et ostendit illi regnum Dei.

[Ant 3]
Hic vir despiciens * mundum et terrena, triumphans, divitias caelo condidit ore,~
manu.

[Lectio11]
De Libro Sapientiae
!Wis 4:7-14
7 Justus autem si morte praeoccupatus fuerit, in refrigerio erit;
8 senectus enim venerabilis est non diuturna, neque annorum numero computata: cani autem sunt sensus hominis,
9 et aetas senectutis vita immaculata.
10 Placens Deo factus est dilectus, et vivens inter peccatores translatus est.
11 Raptus est, ne malitia mutaret intellectum ejus, aut ne fictio deciperet animam illius.
12 Fascinatio enim nugacitatis obscurat bona, et inconstantia concupiscentiae transvertit sensum sine malitia.
13 Consummatus in brevi, explevit tempora multa;
14 placita enim erat Deo anima illius: propter hoc properavit educere illum de medio iniquitatum. Populi autem videntes, et non intelligentes, nec ponentes in praecordiis talia,


[Lectio21]
!Wis 4:14-19
14 placita enim erat Deo anima illius: propter hoc properavit educere illum de medio iniquitatum. Populi autem videntes, et non intelligentes, nec ponentes in praecordiis talia,
15 quoniam gratia Dei et misericordia est in sanctos ejus, et respectus in electos illius.
16 Condemnat autem justus mortuus vivos impios, et juventus celerius consummata longam vitam injusti.
17 Videbunt enim finem sapientis, et non intelligent quid cogitaverit de illo Deus, et quare munierit illum Dominus.
18 Videbunt, et contemnent eum; illos autem Dominus irridebit.
19 Et erunt post haec decidentes sine honore, et in contumelia inter mortuos in perpetuum: quoniam disrumpet illos inflatos sine voce, et commovebit illos a fundamentis, et usque ad supremum desolabuntur, et erunt gementes, et memoria illorum peribit.


[Lectio31]
!Wis 4:19-20; 5:1-5
19 Et erunt post haec decidentes sine honore, et in contumelia inter mortuos in perpetuum: quoniam disrumpet illos inflatos sine voce, et commovebit illos a fundamentis, et usque ad supremum desolabuntur, et erunt gementes, et memoria illorum peribit.
20 Venient in cogitatione peccatorum suorum timidi, et traducent illos ex adverso iniquitates ipsorum.
1 Tunc stabunt justi in magna constantia adversus eos qui se angustiaverunt, et qui abstulerunt labores eorum.
2 Videntes turbabuntur timore horribili, et mirabuntur in subitatione insperatae salutis;
3 dicentes intra se, pœnitentiam agentes, et prae angustia spiritus gementes: Hi sunt quos habuimus aliquando in derisum, et in similitudinem improperii.
4 Nos insensati, vitam illorum aestimabamus insaniam, et finem illorum sine honore;
5 ecce quomodo computati sunt inter filios Dei, et inter sanctos sors illorum est.

[Lectio71]
Lectio sancti Evangelii secundum Lucam.
!Luc 12:32-34
In illo tempore: Dixit Jesus discipulis suis: Nolite timere pusillus grex, quia~
complacuit Patri vestro dare vobis regnum. Et reliqua.
_
Homilia venerabilis Bedae Presbyteri.
!Lib. 4. Cap. 4. in Luc. 12.
Pusillum gregem electorum, vel ob comparationem majoris numeri reproborum, vel~
potius ob humilitatis devotionem nominat: quia videlicet Ecclesiam suam quanta~
libet numerositate jam dilatatam, tamen usque ad finem mundi humilitate vult~
crescere, et ad promissum regnum humilitate pervenire. Ideoque ejus labores~
blande consolatus, quam regnum Dei tantum quaerere praecipit, eidem regnum a~
Patre dandum complacita benignitate promittit.

[Lectio81]
Vendite quae possidetis, et date eleemosynam. Nolite, inquit, timere, ne propter~
regnum Dei militantibus, hujus vitae necessaria desint: quin etiam possessa~
propter eleemosynam vendite. Quod tunc digne fit, quando quis semel pro Domino~
suis omnibus spretis, nihilominus post haec labore manuum, unde et victum~
transigere, et eleemosynam dare queat, operatur. Unde gloriatur Apostolus,~
dicens: Argentum, aut aurum, aut vestem nullius concupivi: ipsi scitis, quoniam~
ad ea quae mihi opus erant, et his qui mecum sunt, ministraverunt manus istae.~
Omnia ostendi vobis, quoniam sic laborantes oportet suscipere infirmos.

[Lectio91]
Facite vobis sacculos qui non veterascunt: eleemosynas videlicet operando quarum~
merces in aeternum maneat. Ubi non hoc praeceptum esse putandum est, ut nil~
pecuniae reservetur a sanctis, vel suis scilicet, vel pauperum usibus~
suggerendae: cum et ipse Dominus, cui ministrabant Angeli, tamen ad informandam~
Ecclesiam suam loculos habuisse legatur, et a fidelibus oblata conservans, et~
suorum necessitatibus aliusque indigentibus tribuens; sed ne Deo propter ista~
serviatur, et ob inopiae timorem justitia deseratur.
&teDeum

[Lectio72]
Lectio sancti Evangelii secundum Lucam.
!Luc 19:12-26
In illo tempore: Dixit Jesus discipulis suis parabolam hanc: Homo quidam nobilis~
abiit in regionem longinquam, accipere sibi regnum, et reverti. Et reliqua.
_
Homilia sancti Ambrosii Episcopi.
!Lib. 8. in Lucam.
Bonus ordo, ut vocaturus Gentes, et Judaeos jussurus interfici, qui noluerunt~
regnare supra se Christum, hanc praemitteret comparationem, ne diceretur: Nihil~
dederat populo Judaeorum, unde poterat melior fieri? ut quid ab eo qui nihil~
recepit, exigitur? Non mediocris ista est mina, quam supra mulier evangelica~
quia non invenit, lucernam accendit, lumine quaerit admoto, gratulatur inventam.

[Lectio82]
Denique ex una decem minas alius fecit, alius quinque. Fortasse iste moralia~
habet, quia quinque sunt corporis sensus: ille duplicia, id est, mystica legis,~
et moralia probitatis. Unde et Matthaeus quinque talenta, et duo talenta posuit:~
in quinque talentis ut sint moralia, in duobus utrumque, mysticum atque morale.~
Ita quod numero inferius, re uberius.

[Lectio92]
Et hic possumus decem minas decem verba intelligere, id est, legis doctrinam;~
quinque autem minas, magisteria disciplinae. Sed legisperitum in omnibus volo~
esse perfectum. Non enim in sermone, sed in virtute est regnum Dei. Bene autem,~
quia de Judaeis dicit, duo soli multiplicatam pecuniam deferunt, non utique~
seris, sed dispensationis usuris. Alia est enim pecuniae foenebris, alia~
doctrinae caelestis usura.
&teDeum

[Lectio73]
Lectio sancti Evangelii secundum Matthaeum.
!Matt 16:24-27
In illo tempore: Dixit Jesus discipulis suis: Si quis vult post me venire,~
abneget semetipsum, et tollat crucem suam, et sequatur me. Et reliqua.
_
Homilia sancti Gregorii Papae.
!Homilia 32. in Evang.
Quia Dominus ac Redemptor noster novus homo venit in mundum, nova praecepta~
dedit mundo. Vitae etenim nostrae veteri in vitiis enutritae contrarietatem~
opposuit novitatis suae. Quid enim vetus, quid carnalis homo noverat, nisi sua~
retinere, aliena rapere, si posset; concupiscere, si non posset? Sed caelestis~
medicus singulis quibusque vitiis obviantia adhibet medicamenta. Nam sicut arte~
medicinae calida frigidis, frigida calidis curantur: ita Dominus noster~
contraria opposuit medicamenta peccatis, ut lubricis continentiam, tenacibus~
largitatem, iracundis mansuetudinem, elatis praeciperet humilitatem.

[Lectio83]
Certe cum se sequentibus nova mandata proponeret,dixit: Nisi quis renuntiaverit~
omnibus quae possidet, non potest meus esse discipulus. Ac si aperte dicat: Qui~
per vitam veterem aliena concupiscitis, per novae conversationis studium et~
vestra largimini. Quid vero in hac lectione dicat, audiamus: Qui vult post me~
venire, abneget semetipsum. Ibi dicitur, ut abnegemus nostra: hic dicitur, ut~
abnegemus nos. Et fortasse laboriosum non est homini relinquere sua; sed valde~
laboriosum est relinquere semetipsum. Minus quippe est abnegare quod habet;~
valde autem multum est abnegare quod est.

[Lectio93]
Ad se autem nobis venientibus Dominus praecepit, ut renuntiemus nostris: quia~
quicumque ad fidei agonem venimus, luctamen contra malignos spiritus sumimus.~
Nihil autem maligni spiritus in hoc mundo proprium possident: nudi ergo cum~
nudis luctari debemus. Nam si vestitus quisque cum nudo luctatur, citius ad~
terram dejicitur, quia habet unde teneatur. Quid enim sunt terrena omnia, nisi~
quaedam corporis indumenta? Qui ergo contra diabolum ad certamen properat,~
vestimenta abjiciat, ne succumbat.
&teDeum

[LectioE]
v. Sequentia Sancti Evangelii secundum Lucam
!Luc 12:35-40
12:35 Sint lumbi vestri praecincti, et lucernae ardentes in manibus vestris,
12:36 et vos similes hominibus exspectantibus dominum suum quando revertatur a nuptiis: ut, cum venerit et pulsaverit, confestim aperiant ei.
12:37 Beati servi illi quos, cum venerit dominus, invenerit vigilantes: amen dico vobis, quod praecinget se, et faciet illos discumbere, et transiens ministrabit illis.
12:38 Et si venerit in secunda vigilia, et si in tertia vigilia venerit, et ita invenerit, beati sunt servi illi.
12:39 Hoc autem scitote, quoniam si sciret paterfamilias, qua hora fur veniret, vigilaret utique, et non sineret perfodi domum suam.
12:40 Et vos estote parati: quia qua hora non putatis, Filius hominis veniet.
$Te decet
