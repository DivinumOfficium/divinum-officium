Nono Kaléndas Maji
_
Natális sancti Geórgii Mártyris, cujus illústre martýrium inter Mártyrum corónas Ecclésia Dei venerátur.
In vico Tenkítten, ad sinum Venédicum, in Borússia, item natális sancti Adalbérti, Epíscopi Pragénsis et Mártyris, qui Polónis et Húngaris Evangélium prædicávit.
Valéntiæ, in Gállia, pássio sanctórum Mártyrum Felícis Presbýteri, Fortunáti et Achilléi Diaconórum. Hi, cum fuíssent a beáto Irenǽo, Lugdunénsi Epíscopo, missi ad prædicándum verbum Dei, et máximam illíus civitátis partem ad Christi fidem convertíssent, a Duce Cornélio sunt in cárcerem trusi; deínde, diutíssime verberáti, cruribúsque confráctis, circa rotárum vertíginem stricti, fumum quoque in equúlei suspensióne perpéssi; ad extrémum gládio consummáti sunt.
Medioláni sancti Mároli, Epíscopi et Confessóris.
Tulli, in Gállia, sancti Gerárdi, ejúsdem civitátis Epíscopi.
