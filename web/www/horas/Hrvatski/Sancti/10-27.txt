[Rank]
In Vigilia Ss. Simonis et Judæ Apostolorum;;Vigilia;;1.5;;ex C1v

[Rule]
ex C1v;
Responsory Feria
Preces feriales
Versum Feria
no Te Deum
Laudes 2 

[Lectio1]
Léctio sancti Evangélii secúndum Joánnem
!Joannes 15:1-7
In illo témpore: Dixit Jesus discípulis suis: Ego sum vitis vera, et Pater meus agrícola est. Et réliqua.
_
Homilía sancti Augustíni Epíscopi
!Tractátus 80 in Joánnem
Iste locus evangelicus, fratres, ubi se dicit Dóminus vitem et discipulos suos pálmites, secúndum hoc dicit quod est caput Ecclésiæ nosque membra ejus, mediator Dei et hóminum, homo Christus Jesus. Unius quippe natúræ sunt vitis et pálmites. Propter quod, cum esset Deus, cujus natúræ non sumus, factus est homo, ut in illo esset vitis humana natúra, cujus et nos hómines pálmites esse possémus.

[Lectio2]
Quid ergo est, Ego sum vitis vera? Numquid ut adderet, vera, hoc ad eam vitem retulit, unde ista similitúdo transláta est? Sic enim dícitur vitis per similitúdinem, non per proprietátem, quemádmodum dícitur ovis, agnus, leo, petra, lapis angularis, et cetera hujusmodi; quæ magis ipsa sunt vera, ex quibus ducúntur istæ similitúdines, non proprietátes. Sed cum dicit, Ego sum vitis vera; ab illa se útique discérnit cui dícitur: Quómodo conversa es in amaritúdinem, vitis aliena? Nam, quo pacto est vitis vera, quæ exspectáta est ut fáceret uvam, fecit autem spinas?

[Lectio3]
Ego sum, inquit, vitis vera, et Pater meus agricola est. Numquid unum sunt agricola et vitis? Secúndum hoc ergo vitis Christus, secúndum quod ait: Pater major me est. Secúndum autem id, quod ait: Ego et Pater unum sumus, et ipse agricola est; nec talis, quales sunt qui extrinsecus operando exhibent ministérium; sed talis, ut det étiam intrinsecus increméntum. Nam, neque qui plantat est aliquid, neque qui rigat; sed qui increméntum dat, Deus. Sed útique Deus est Christus, quia Deus erat Verbum; unde ipse et Pater unum sunt. Et si Verbum caro factum est, quod non erat; manet quod erat.

[Oratio]
Concede, quǽsumus, omnípotens Deus: ut, sicut Apostolórum tuórum Simónis et Judæ gloriósa natalícia prævenimus; sic ad tua benefícia promerenda, majestátem tuam pro nobis ipsi præveniant.
$Per Dominum
