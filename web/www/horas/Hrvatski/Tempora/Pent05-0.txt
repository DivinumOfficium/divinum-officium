[Rank]
Dominica V Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Ant 1]
Montes Gelboë, * nec ros nec plúvia véniant super vos: quia in te abjéctus est clípeus fórtium, clípeus Saul, quasi non esset unctus oleo. Quómodo cecidérunt fortes in bello? Jónathas in excélsis interféctus est: Saul et Jónathas, amábiles et decóri valde in vita sua, in morte quoque non sunt divísi.

[Oratio]
Deus, qui diligéntibus te bona invisibília præparásti: infúnde córdibus nostris~
tui amóris afféctum; ut te in ómnibus et super ómnia diligéntes, promissiónes~
tuas, quæ omne desidérium súperant, consequámur.
$Per Dominum

[Lectio1]
Incipit liber secundus Regum
!2 Reg 1:1-4
1 Factum est autem, postquam mórtuus est Saul, ut David reverterétur a cæde Amalec et manéret in Síceleg duos dies.
2 In die autem tertia appáruit homo veniens de castris Saul veste conscíssa et púlvere conspérsus caput et, ut venit ad David, cécidit super fáciem suam et adorávit.
3 Dixítque ad eum David: Unde venis? Qui ait ad eum: De castris Israël fugi.
4 Et dixit ad eum David: Quod est verbum quod factum est? Indíca mihi. Qui ait: Fugit pópulus ex prǽlio, et multi corruéntes e pópulo mórtui sunt; sed et Saul et Jónathas fílius ejus interiérunt.

[Responsory1]
@Tempora/Pent01-1

[Lectio2]
!2 Reg 1:5-10
5 Dixítque David ad adolescéntem qui nuntiábat ei: Unde scis quia mórtuus est Saul et Jónathas fílius ejus?
6 Et ait adoléscens qui nuntiábat ei: Casu veni in montem Gélboë, et Saul incumbébat super hastam suam. Porro currus et equites appropinquábant ei,
7 et convérsus post tergum suum vidensque me vocávit; cui cum respondíssem: Adsum,
8 dixit mihi: Quisnam es tu? Et ajo ad eum: Amalecítes ego sum.
9 Et locútus est mihi: Sta super me et intérfice me, quóniam tenent me angústiæ, et adhuc tota ánima mea in me est.
10 Stansque super eum, occídi illum, sciébam enim quod vívere non póterat post ruínam; et tuli diadéma, quod erat in cápite ejus et armíllam de brácchio illíus et áttuli ad te dóminum meum huc.

[Responsory2]
@Tempora/Pent01-1

[Lectio3]
!2 Reg 1:11-15
11 Apprehéndens autem David, vestiménta sua scidit, omnésque viri, qui erant cum eo,
12 et planxérunt, et flevérunt, et jejunavérunt usque ad vésperam super Saul, et super Jonathan fílium ejus, et super pópulum Dómini et super domum Israël, eo quod corruíssent gládio.
13 Dixítque David ad júvenem qui nuntiáverat ei: Unde es tu? Qui respóndit: Fílius hóminis ádvenæ Amalecítæ ego sum.
14 Et ait ad eum David: Quare non timuísti míttere manum tuam, ut occíderes christum Dómini?
15 Vocánsque David unum de púeris suis ait: Accédens írrue in eum. Qui percússit illum, et mórtuus est.

[Responsory3]
@Tempora/Pent01-1

[Lectio4]
Ex libro Morálium sancti Gregórii Papæ
!Liber 4, Cap. 3 et 4
Quid est quod David, qui retribuéntibus sibi mala non réddidit, cum Saul et Jónathas bello occúmberent, Gélboë móntibus maledíxit, dicens: Montes Gélboë, nec ros nec plúvia veniant super vos: neque sint agri primitiárum: quia ibi abjéctus est clypeus fortius, clypeus Saul, quasi non esset unctus oleo? Quid est quod Jeremías, cum prædicatiónem suam cerneret audiéntium difficultáte præpedíri, maledíxit dicens: Maledictus vir, qui annuntiávit patri meo, dicens: Natus est tibi puer másculus?

[Responsory4]
@Tempora/Pent01-2:Responsory1

[Lectio5]
Quid ergo montes Gélboë, Saul moriente, deliquérunt, quátenus in eos nec ros nec plúvia cáderet et ab omni eos viriditátis germine senténtiæ sermo siccaret? Sed quia Gélboë interpretátur decúrsus, per Saul autem unctum et mortuum mors nostri mediatoris exprimitur; non immérito per Gélboë montes superba Judæórum corda signántur, quæ dum in hujus mundi desidériis défluunt, in Christi, id est, uncti se morte miscuérunt: et quia in eis unctus rex corporáliter moritur, ipsi ab omni gratiæ rore siccántur.

[Responsory5]
@Tempora/Pent01-2:Responsory2

[Lectio6]
De quibus et bene dícitur, ut agri primitiárum esse non possint. Superbæ quippe Hebræórum mentes primitivos fructus non ferunt: quia in Redemptoris adventu ex parte maxima in perfidia remanéntes, primordia fidei sequi noluérunt. Sancta namque Ecclésia in primitiis suis multitúdine Géntium fœcundata, vix in mundi fine Judæos quos invenerit, súscipit, et extrema cólligens, eos quasi relíquias frugum ponit.

[Responsory6]
@Tempora/Pent01-2:Responsory3

[Lectio7]
Léctio sancti Evangélii secúndum Matthǽum
!Matt 5:20-24
In illo témpore: Dixit Jesus discípulis suis: Nisi abundáverit justítia vestra plus quam scribárum et pharisæórum, non intrábitis in regnum cælórum. Et réliqua.
_
Homilía sancti Augustíni Epíscopi.
!Liber 1 de Sermóne Dómini in monte, cap. 9
Justítia pharisæórum est, ut non occídant: justítia eórum, qui intratúri sunt in regnum cælórum, ut non irascántur sine causa. Mínimum est ergo, non occídere; et qui illud sólverit, minimus vocábitur in regno cælórum. Qui autem illud impléverit, ut non occídat, non contínuo magnus erit, et ídoneus regno cælórum; sed tamen ascéndit áliquem gradum: perficiétur autem, si nec irascátur sine causa; quod si perfécerit, multo remótior erit ab homicídio. Quaprópter qui docet ut non irascámur, non solvit legem ne occidámus, et in corde, dum non iráscimur, innocéntiam custodiámus.

[Responsory7]
@Tempora/Pent01-3:Responsory1

[Lectio8]
Gradus itaque sunt in istis peccátis: ut primo quisque irascátur, et eum motum retineat corde conceptum. Jam si extórserit vocem indignántis ipsa commótio, non significántem aliquid, sed illum animi motum ipsa eruptióne testántem, qua feriátur ille, cui iráscitur; plus est útique, quam si surgens ira silentio premerétur. Si vero non solum vox indignántis audiátur, sed étiam verbum, quo jam certam ejus vituperatiónem, in quem profertur, desígnet et notet; quis dúbitet, ámplius hoc esse, quam si solus indignatiónis sonus ederétur?

[Responsory8]
@Tempora/Pent01-0:Responsory8

[Lectio9]
Vide nunc étiam tres reatus, judícii, concilii, et gehennæ ignis. Nam in judício adhuc defensióni datur locus. In concílio autem, quamquam et judícium esse sóleat, tamen quia interesse aliquid hoc loco fatéri cogit ipsa distinctio, vidétur ad concílium pertinére senténtiæ prolátio; quando non jam cum ipso reo agitur, utrum damnandus sit; sed inter se, qui judicánt, cónferunt quo supplicio damnari oporteat, quem constat esse damnándum. Gehenna vero ignis, nec damnatiónem habet dubiam, sicut judícium, nec damnáti pœnam, sicut concílium: in gehenna quippe ignis, certa est damnátio, et pœna damnati.
&teDeum

[Ant 2]
Audístis * quia dictum est antíquis: Non occídes; qui autem occíderit, reus erit judício.

[Ant 3]
Si offers * munus tuum ad altáre et recordátus fúeris quia frater tuus habet áliquid advérsus te, relínque ibi munus tuum ante altáre, et vade prius reconciliári fratri tuo, et tunc véniens ófferes munus tuum, allelúja.
