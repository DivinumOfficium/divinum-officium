[Lectio1]
De libro Ecclesiástæ
!Eccl 3:1-8
1 Omnia tempus habent, et suis spatiis tránseunt univérsa sub cælo. 
2 Tempus nascéndi et tempus moriéndi, tempus plantándi, et tempus evellendi quod plantátum est;
3 tempus occidendi et tempus sanándi; tempus destruendi, et tempus ædificándi;
4 tempus flendi et tempus ridéndi, tempus plangendi, et tempus saltándi;
5 tempus spargendi lápides, et tempus colligéndi, tempus amplexándi et tempus longe fíeri ab ampléxibus, 
6 tempus acquirendi, et tempus perdéndi; tempus custodiendi, et tempus abjiciéndi;
7 tempus scindendi, et tempus consuéndi; tempus tacendi, et tempus loquéndi;
8 tempus dilectiónis, et tempus odii; tempus belli, et tempus pacis.

[Responsory1]
@Tempora/081-2:Responsory1

[Lectio2]
!Eccl 3:9-13
9 Quid habet ámplius homo de labóre suo? 
10 Vidi afflictiónem, quam dedit Deus fíliis hóminum, ut distendántur in ea. 
11 Cuncta fecit bona in témpore suo et mundum trádidit disputatióni eórum, ut non invéniat homo opus quod operátus est Deus ab inítio usque ad finem. 
12 Et cognóvi quod non esset mélius nisi lætari et fácere bene in vita sua;
13 omnis enim homo qui cómedit et bibit, et videt bonum de labóre suo, hoc donum Dei est.

[Responsory2]
@Tempora/081-0:Responsory5

[Lectio3]
!Eccl 3:14-17
14 Dídici quod ómnia opera, quæ fecit Deus, persevérent in perpétuum; non possumus eis quidquam áddere nec auférre, quæ fecit Deus ut timeátur. 
15 Quod factum est ipsum pérmanet, quæ futura sunt jam fuérunt, et Deus instaurat quod ábiit. 
16 Vidi sub sole in loco judícii impietátem et in loco justítiæ iniquitátem:
17 et dixi in corde meo: Justum et ímpium judicábit Deus, et tempus omnis rei tunc erit.

[Responsory3]
@Tempora/081-0:Responsory6
