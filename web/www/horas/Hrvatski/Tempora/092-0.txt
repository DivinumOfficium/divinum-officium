[Ant 1]
In ómnibus his * non peccávit Job lábiis suis neque stultum áliquid contra Deum locútus est.

[Lectio1]
De libro Job
!Job 9:1-5
1 Et respóndens Job, ait: 
2 Vere scio quod ita sit, et quod non justificétur homo compósitus Deo. 
3 Si volúerit conténdere cum eo, non póterit ei respondére unum pro mille. 
4 Sapiens corde est et fortis róbore. Quis réstitit ei, et pacem hábuit? 
5 Qui tránstulit montes, et nesciérunt hi quos subvértit in furóre suo.

[Responsory1]
@Tempora/091-0:Responsory1

[Lectio2]
!Job 9:6-10
6 Qui cómmovet terram de loco suo, et colúmnæ ejus concutiúntur; 
7 qui præcipit soli, et non óritur, et stellas claudit quasi sub signáculo; 
8 qui exténdit cælos suos, et gráditur super fluctus maris; 
9 qui facit Arctúrum et Oríona et Hyádas et interióra Austri; 
10 qui facit magna et incomprehensibília et mirabília, quorum non est númerus.

[Responsory2]
@Tempora/091-0:Responsory2

[Lectio3]
!Job 9:11-17
11 Si vénerit ad me, non vidébo eum; si abíerit, non intéllegam; 
12 si repénte intérroget, quis respondébit ei vel quis dícere potest: Cur ita facis? 
13 Deus, cujus iræ nemo resístere potest, et sub quo curvántur qui portant orbem; 
14 quantus ergo sum ego, ut respóndeam ei, et loquar verbis meis cum eo? 
15 Qui, étiam si habúero quíppiam justum, non respondébo, sed meum júdicem deprecábor. 
16 Et, cum invocántem exaudíerit me, non credo quod audíerit vocem meam. 
17 In túrbine enim cónterit me, et multiplicábit vulnera mea, étiam sine causa.

[Responsory3]
@Tempora/091-0:Responsory3

[Lectio4]
Ex libro Moralium sancti Gregórii Papæ
!Liber 9, Cap. 2.
Vero scio quod ita sit, et quod non justificábitur homo compósitus Deo. Homo quippe Deo non compósitus justítiam pércipit, compósitus amittit; quia quisquis se auctori bonórum cómparat, bono se, quod accéperat, privat. Qui enim accepta bona sibi arrogat, suis contra Deum donis pugnat. Unde ergo despectus erígitur, dignum est ut erectus inde destruátur. Sanctus autem vir, quia omne virtútis nostræ méritum esse vitium cónspicit, si ab interno árbitro districte judicétur, recte subjungit: Si volúerit conténdere cum eo, non póterit respondére ei unum pro mille.

[Responsory4]
@Tempora/091-0:Responsory4

[Lectio5]
In Scriptúra sancta millenárius númerus pro universitáte solet intelligi. Hinc étenim Psalmista ait: Verbi, quod mandávit in mille generatiónes: cum profecto constet, quod ab ipso mundi exórdio usque ad Redemptiónis advéntum per Evangelistam non ámplius quam septuagínta et septem propágines numeréntur. Quid ergo in millenario número nisi ad proferéndam novam sóbolem perfécta univérsitas præscitæ generatiónis exprimitur? Hinc et per Joánnem dícitur: Et regnábunt cum eo mille annis: quia videlicet regnum sanctæ Ecclésiæ universitátis perfectióne solidátur.

[Responsory5]
@Tempora/091-0:Responsory5

[Lectio6]
Quia vero monas decies multiplicáta in denárium ducitur, denarius per semetípsum ductus in centenárium dilatátur, qui rursus per denárium ductus in millenárium ténditur; cum ab uno incipimus, ut ad millenárium véniamus, quid hoc loco uníus appellatióne, nisi bene vivéndi initium? quid millenarii numeri amplitúdine, nisi ejusdem bonæ vitæ perféctio designátur? Cum Deo autem conténdere, est, non ei tribúere, sed sibi glóriam suæ virtútis arrogare. Sed sanctus vir conspiciat, quia et qui summa jam dona percépit, si de acceptis extollitur, cuncta quæ acceperat, amittit.

[Responsory6]
@Tempora/091-0:Responsory6

[Responsory7]
@Tempora/091-0:Responsory7

[Responsory8]
@Tempora/Pent01-0:Responsory8
