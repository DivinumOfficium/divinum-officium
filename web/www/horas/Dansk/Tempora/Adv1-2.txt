[Rank]
Feria III infra Hebdomadam I Adventus;;Feria major;;2

[Lectio1]
Læsning fra Esajas' bog
!Es 2:1-3
1 Det ord om Juda og Jerusalem, som Esajas, Amos' søn, modtog i et syn.
2 Til sidst skal det ske, at Herrens tempelbjerg står urokkeligt, højt over bjergene, knejsende over højene. Alle folkeslag skal strømme dertil,
3 talrige folk skal drage af sted og sige: »Kom, lad os drage op til Herrens bjerg, til Jakobs Guds hus; han skal vise os sine veje, og vi vil gå på hans stier. For belæringen udgår fra Zion, og Herrens ord fra Jerusalem.«

[Responsory1]
R. Men I, Israels bjerge, skal sætte grene og bære frugt
* Herrens dag er nær, den kommer snart.
V. Lad det dryppe fra oven, himmel, lad retfærd strømme ned fra skyerne! Jorden skal åbne sig, Frelseren gro frem.
R. Herrens dag er nær, den kommer snart.

[Lectio2]
!Es 2:4-6
4 Han skal skifte ret mellem folkeslagene, fælde dom blandt talrige folk. De skal smede deres sværd om til plovjern, og deres spyd til vingårdsknive. Folk skal ikke løfte sværd mod folk, og de skal ikke mere oplæres til krig.
5 Jakobs hus, kom, lad os vandre i Herrens lys.
6 Du har forkastet dit folk, Jakobs hus, for de er fulde af Østens væsen og af trolddom som filistrene, og det vrimler med fremmede.

[Responsory2]
R. Lad bjergene bryde ud i sang, og højene frembringe retfærdighed 
* For Herren, verdens lys, kommer med kraft.
V. Belæringen udgår fra Zion, og Herrens ord fra Jerusalem.
R. For Herren, verdens lys, kommer med kraft.

[Lectio3]
!Es 2:7-9
7 Deres land er fuldt af sølv og guld, og der er ingen ende på deres skatte; deres land er fuldt af heste, og der er ingen ende på deres stridsvogne.
8 Deres land er fuldt af afguder, de tilbeder deres hænders værk, det, deres fingre har lavet.
9 Mennesket skal bøjes, og manden ydmyges: Du må ikke tilgive dem!

[Responsory3]
R. Se, jeg, Herren jeres Gud, kommer fra Syd
* For at besøge jer med fred.
V. Jeg vender mig til jer og gør jer frugtbare og talrige, og jeg opretter min pagt med jer. 
R. For at besøge jer med fred.
&Gloria
R. For at besøge jer med fred.

[Ant 2]
Før de havde været sammen, viste det sig, at Maria var blevet med barn ved Helligånden. Halleluja.

[Ant 3]
Søg Herren, * når han er at finde, kald på ham, når han er nær. Halleluja.
