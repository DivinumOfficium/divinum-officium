[Officium]
Sabbato infra Hebdomadam I Adventus

[Lectio1]
Laesning fra Esajas' bog
!Es 7:1-3
1 Dengang Akaz, Jotams søn, Uzzijas sønnesøn, var konge i Juda, drog Arams konge, Resin, og Israels konge, Peka, Remaljas søn, op til angreb på Jerusalem. Men de kunne ikke erobre den.
2 Da det blev meddelt Davids hus, at Aram havde slået lejr i Efraim, skælvede hans hjerte og hans folks hjerte, som skovens træer skælver for blæsten.
3 Da sagde Herren til Esajas: »Gå ud sammen med din søn Shearjashub og mød Akaz ved enden af Øvredammens vandledning, ved vejen til vaskepladsen.

[Lectio2]
!Es 7:4-6
4 Og sig til ham: Tag dig i agt, og hold dig i ro! Frygt ikke! Tab ikke modet over disse to rygende stykker træ, Resins og Arams og Remaljas søns glødende vrede,
5 fordi Aram har planlagt ondt imod dig sammen med Efraim og Remaljas søn og sagt:
6 Kom, lad os gå imod Juda, jage det en skræk i livet og rive det til os; så indsætter vi Tab'als søn som konge der!

[Lectio3]
!Es 7:10-15
10 Herren talte på ny til Akaz:
11 »Bed om et tegn fra Herren din Gud, nede fra dødsriget eller oppe fra det høje.«
12 Akaz svarede: »Jeg vil ikke bede om noget tegn, for jeg vil ikke udæske Herren.«
13 Da sagde Esajas: »Hør nu, Davids hus. Er det ikke nok, at I er mennesker til besvær? Skal I også besvære min Gud?
14 Men Herren vil selv give jer et tegn: Se, den unge kvinde skal blive med barn og føde en søn, og hun skal give ham navnet Immanuel. 
15 Tykmælk og honning skal han leve af, til han forstår at vrage det onde og vælge det gode.«

[Ant 2]
Frygt ikke, Zion, * se, din konge kommer, Halleluja.
