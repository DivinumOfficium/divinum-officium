[Officium]
In Festis Beatae Mariae Virginis, Salve Sancte Parens

[Comment]
# O svátcích nejblah. Panny Marie
! Barva bílá

[Introitus]
!Sedulius
v. Zdrávas, svatá Rodičko, matko porodivší Krále, jenž nebem a zemí vládne na věky věkův. (Aleluja, aleluja.)
!Ž 44,2
Srdce moje kypí slovem blahým, věnuji své dílo Králi.
&Gloria
v. Zdrávas, svatá Rodičko, matko porodivší Krále, jenž nebem a zemí vládne na věky věkův. (Aleluja, aleluja.)

[Oratio]
Popřej nám, služebníkům svým, prosíme, Pane Bože, abychom se ze stálého zdraví duše i těla těšili, a na slavnou přímluvu blahoslavené Marie, vždy Panny, od zármutku nynějšího života vysvobozeni byli a věčné požívali radosti.
$Per Dominum

[Lectio]
Čtení z knihy Sirachovcovy
!Sir 24,14-16
Od počátku, před věky jsem stvořena, na věky pak býti nepřestanu. Ve svatostánku před ním jsem službu konala, a byla na Sionu tak ubytována. V městě svatém jsem taktéž se usadila, v Jerusalemě jest moje vláda. V národ slavný jsem se v kořenila, v úděl Boha mého, v dědictví jeho, a mezi zástupy svatých zdržují se.

[Graduale]
Požehnaná a úctyhodná jsi, Panno Maria, která jsi bez porušení cudnosti shledána byla Matkou Spasitele.
V. Panno, Rodičko Boží, ten, jehož neobsáhne celý svět, stav se člověkem,uzavřel se v život tvůj. Aleluja, aleluja.
V. Po porodu jsi, Panno, zůstala neporušenou; Boží Rodičko, oroduj za nás. Aleluja.

[GradualeA]
Požehnaná a úctyhodná jsi, Panno Maria, která jsi bez porušení cudnosti shledána byla Matkou Spasitele.
V. Panno, Rodičko Boží, ten, jehož neobsáhne celý svět, stav se člověkem,uzavřel se v život tvůj. Aleluja, aleluja.
!Lk 1,28
Zdrávas, Maria, milosti plná, Pán s tebou; požehnaná tys mezi ženami. Aleluja.

[GradualeP]
Aleluja, aleluja
!Ž 17,8
Ratolest jesse vykvetla, Panna zrodila Boha a člověka; Bůh vrátil pokoj, smířiv v sobě zemi s nebem. Aleluja.
!Lk 1,28
Zdrávas, Maria, milosti plná, Pán s tebou; požehnaná tys mezi ženami. Aleluja.

[Tractus]
Požehnaná a úctyhodná jsi, Panno Maria, která jsi bez porušení cudnosti shledána byla Matkou Spasitele.
V. Panno, Rodičko Boží, ten, jehož neobsáhne celý svět, stav se člověkem,uzavřel se v život tvůj.
!
Raduj se, Maria Panno, neboť samojediná jsi potřela všecky bludy.
V. Kteráž jsi slovům Archanděla Gabriele uvěřila.
V. Jelikož jsi, Panno, Boha a člověka porodila, zůstala jsi, Panno, i po porodu neporušena.
V. Boží Rodičko, oroduj za nás.

[Evangelium]
Slova ++ sv. Evangelia podle Lukáše.
!Lk 11,27-28
Za onoho času, když Ježíš mluvil k zástupům, jedna ze zástupu pozdvihla hlasu a řekla jemu: „Blahoslavený život, který tebe nosil, a prsy, kterých jsi požíval.“ Ale on pravil: „Ovšem blahoslavení, kteří slyší slovo Boží a ostříhají ho.“

[Offertorium]
!Lk 1,28; 1,42
Zdrávas, Maria, milosti plná, Pán s tebou; požehnaná tys mezi ženami a požehnaný plod života tvého. (Aleluja.)

[Secreta]
Tvou slitovností, Pane, a přímluvou blahoslavené Marie, vždy Panny, nechť nám tato oběť prospívá k věčnému i časnému blahu a míru.
$Per Dominum

[Communio]
Blažené útroby Marie Panny, které nesly Syna Otce věčného. (Aleluja.)

[Postcommunio]
Přijavše, Pane, potravu spásy své, prosíme, abychom byli chráněni přispěním blahoslavené Marie, vždy Panny, na jejíž počest jsme toto obětovali tvé velebnosti.
$Per Dominum
