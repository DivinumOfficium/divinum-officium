[Officium]
Commune Abbatis; Os iusti II

[Comment]
# V den opata
Svatost není ničím jiným než spravedlností! Člověk musí býti nejen Spravedlivý k Bohu a k bližnímu, ale také k sobě. Zákonem mu nesmí býti vlastní žádosti, rada světa nebo pokušení satanovo, nýbrž vůle Boží. Tu nalézá uloženu v Jeho přikázáních; aby ji však poznal, musí neustále ve svém srdci o zákonech Božích uvažovati. — Nedostal jsi snad jako svatý opat povolání pro klášter, avšak nesmíš ani záviděti nešlechetným, že se jim dobře vede a nesmíš toužiti po zpustlé volnosti a nevázanosti hříšníků; jejich štěstí je nesmírně krátké, třebas za ně zaplatili životem své duše!

[Introitus]
@Commune/C5:Introitus

[Oratio]
Přímluva svatého N., opata, prosíme, Pane, nechť nás doporoučí, abychom to, čeho svými zásluhami nejsme schopni, jeho pomocí dosáhli.
$Per Dominum

[Lectio]
Čtení z knihy Sirachovcovy.
!Sir 45,1-6
!Svatí opatové byli milí Bohu a svým duchovním synům, které vedli ve spravedlnosti, mírnosti a lásce. Tak moudře řízený klášter stal se postrachem pekla, pomoci pro okolí — štěpnicí pro Nebe. Klášterní život jest vzorem pro křesťanskou rodinu i pro každého jednotlivce zvláště; neboť je školou pro křesťanskou dokonalost.
Milý Bohu byl i lidem, jehožto památka je v požehnání. Proslavil ho podobně jako Svaté, a velkým učinil ho na postrach nepřátel. Slovy jeho příšerné úkazy zkrotil, slavným učinil ho před králi. Dal mu přikázání pro svůj národ, a svou velebnost mu ukázal. Pro jeho věrnost a tichost si zasvětil jej, vyvolil ho“z veškerého lidstva. Dopřál mu slyšet Boha, mluvu jeho, kázal mu též, aby vstoupil do oblaku. Dále – tváří v tvář mu dal přikázání, zákon života a osvícení.

[Graduale]
!Ž 20,4-5
Pane, se sladkým požehnáním jsi mu přišel vstříc; vložil jsi na hlavu jeho korunu z kamení drahého.
V. Života žádal od tebe, i dal jsi mu dlouhé dny na věky věkův.
Aleluja, aleluja.
!Ž 91,13
Spravedlivý jako palma pokvete, jako cedr na Libanu poroste. Aleluja.

[GradualeP]
Aleluja, aleluja.
!Ž 91,13
Spravedlivý jako palma pokvete, jako cedr na Libanu poroste. Aleluja.
!Os 14,6
Spravedlivý vypučí jako lilie a pokvete na věky před Pánem. Aleluja.

[Tractus]
!Ž 20,4-5
Pane, se sladkým požehnáním jsi mu přišel vstříc; vložil jsi na hlavu jeho korunu z kamení drahého.
V. Života žádal od tebe, i dal jsi mu dlouhé dny na věky věkův.
!Ž 111,1-3
Blaze člověku, jenž se bojí Pána, jenž v přikázáních jeho libuje si velice.
V. Mocné bude na zemi símě jeho; pokolení spravedlivých požehnáno bude.
V. Sláva a bohatství v domě jeho a spravedlnost jeho zůstává na věky věkův.

[Evangelium]
Slova ++ sv. Evangelia podle Matouše.
!Mt 19,27-29
!Pán Ježíš nemyslí, aby každý skutečně všecko tak opustil jako dnešní Světec, žádá však na nás, abychom lidí a věcí ne milovali pro ně samé, nýbrž pouze ve vztahu k Bohu; jenom takový člověk toto všecko pravdivě opouští. Kdo se naučil milovati všecko jenom ve vztahu k Bohu, ten už zde na zemi poznal, jak jeho blaho z lásky k lidem a věcem jest mnohem větší, než když je miloval bez myšlenky na Boha.
Za onoho času Petr řekl Ježíšovi: „Hle, my jsme opustili všecko a následovali jsme tebe; čeho se nám tedy za to dostane?“ Ježíš pak řekl jim: „Amen pravím vám, že vy, kteří jste mne následovali, při znovuzrození, kdy Syn člověka zasedne na slavné stolici své, seděti budete i vy na dvanácti stolicích, soudíce dvanáctero pokolení israelských. A každý, kdo opustí dům neb bratry neb sestry neb otce neb matku neb manželku neb dítky neb pole pro jméno mé, stokrát více vezme a život věčný v dědictví dostane.“

[Offertorium]
!Ž 20,3; 20,4
Přání srdce jeho jsi mu udělil, Pane, a žádosti rtů jeho jsi mu neodepřel; vložil jsi na hlavu jeho korunu z kamení drahého. Aleluja.

[Secreta]
Prosíme, Pane, nechť svatý N., opat, vyžádá nám, aby obětí, na svaté oltáře položené, ke spáse nám byly.
$Per Dominum

[Communio]
!Lk 12,42
Věrný služebník a opatrný, jejž pán ustanovil nad čeledi svou, aby jim dával včas míru pšenice. Aleluja.

[Postcommunio]
Nechť nás ochraňuje, Pane, s přijetím tvé svátosti svatý N., opat, přimlouvaje se za nás, abychom účinků jeho (vzorného) života okusili a pomoci jeho přimluvy znamenali.
$Per Dominum
