[Responsory Vespera]
R.br. Święty Ojcze Benedykcie, * Wstawiaj się za nami.
R. Święty Ojcze Benedykcie, * Wstawiaj się za nami.
V. Abyśmy stali się godni obietnic Chrystusowych.
R. Wstawiaj się za nami.
&Gloria
R. Święty Ojcze Benedykcie, * Wstawiaj się za nami.

[Hymnus Vespera]
v. Twe sługi podnoszą pienie pochwalne,
A wnętrza kościołów hymnów są pełne,
Bo dzisiaj Benedykt święty zdobywa
Szczyty Olimpu.
_
Swe lata kwitnące spędził w jaskini,
Odkąd przemiłe ojcowskie porzucił
Progi i skrył się w samotni, ów chłopiec
Od dni młodzieńczych.
_
Korzeń przewiny w swym wnętrzu zwyciężył,
Boleść w pokrzywach i krzewach cierniowych
Znosząc na ciele, by spisać świadectwo
Dobrego życia.
_
Strzaskał posągi podłego Apolla
I drzewo Wenerze oddane obalił,
Aby w tym miejscu kaplicę postawić
Jana Chrzciciela.
_
A teraz Olimp szczęśliwie zajmuje,
W gronie Serafów zasiada, co płoną
Jak ognia języki, słodkim napojem
Poi swe sługi.
_
Chwała bądź Ojcu i Jego Synowi,
I Tobie, o, Duchu, co równy im jesteś,
Niech pieśń na wieki do Ciebie przychodzi,
Boże jedyny.
Amen.

[Oratio]
Wszechmogący, wieczny Boże, któryś w dniu dzisiejszym najświętszego swego Wyznawcę Benedykta, wywiedzionego z niewoli ciała, podniósł do nieba; daj, prosimy, obchodzącym to święto Twoim sługom, przebaczenie wszystkich przewin, aby ci, którzy w radości dusz wspólweselą się jego jasności, za tegoż wstawiennictwem u Ciebie złączyli się i w zasługach.
$Per Dominum

[Responsory6]
R. Gdy znajdował się w swej celi, † podniósł oczy ku niebu i zobaczył, jak dusza jego siostry opuściwszy ciało,
* W postaci gołębicy ulatuje w głębiny niebieskie.
V. Radując się wraz z nią tak wielką jej chwałą złożył dzięki Bogu śpiewając, † oznajmił braciom o jej śmierci.
R. W postaci gołębicy ulatuje w głębiny niebieskie.

[Ant Laudes]
Był mąż * życia czcigodnego, z łaski i z imienia Błogosławiony: Benedykt, który od czasu samego dzieciństwa swego trzymając serce dojrzałe, a wiek przewyższając obyczajami, nie poddał ducha żadnej rozkoszy.
Błogosławiony mąż Benedykt * pragnął raczej zakosztować cierpień świata niż pochwał; trudzić się pracami dla Boga niż być niesionym przez ułatwienia obecnego życia.
Chwalebny * Wyznawca Pana Benedykt wiodąc życie anielskie na ziemi, stał się dla świata zwierciadłem dobrych dzieł; i dlatego teraz bez końca raduje się z Chrystusem w niebie.
Był * mąż Pański Benedykt pogodnej twarzy, ozdobiony obyczajami anielskimi, a tak wielka jasność powstała wokół niego, jakby postawiony na ziemi mieszkał w niebiosach.
Mąż Pański Benedykt * był napełniony duchem wszystkich sprawiedliwych; niech on sam wstawia się za wszystkich, którzy złożyli ślub mniszy.

[Capitulum Laudes]
!Syr 50:6:7
v. Oto kapłan wielki, jako gwiazda jutrzenna między mgłami a jako pełny księżyc we dni swoje świeci. A jako słońce jasne, tak on świecił w kościele Bożym.
$Deo gratias

[Hymnus Laudes]
v. Pomiędzy świętymi, ty, wieniec ubrawszy,
W dniu uroczystym przyjmujesz pochwały,
Doskonałością jaśniejąc na niebie,
O Benedykcie!
_
Jeszcze w młodości dojrzałym się stałeś,
A żądze nieprawe ciebie nie zwiodły,
Bo ducha podniosłeś ku niebu, wzgardziwszy
Marnością ziemi.
_
Od ojcowizny uciekasz, rodziców
Dom pozostawiasz, na puszczy mieszkając;
Ciało ujarzmiasz, by Panu poddawać
Kata wściekłego.
_
Lecz w celi bezpiecznie mieszkasz do czasu,
Bo już cię zdradzają dzieła pobożne,
Już prędkim swym lotem mknie wieść radosna,
Po świecie się niesie.
_
Chwała bądź Ojcu i narodzonemu
Jego Synowi, im obu równemu
Duchowi, co karmi, Bogu w jedności,
Teraz i zawsze.
Amen.

[Ant 2]
Najświętszy Wyznawco Pański, ojcze i wodzu mnichów, Benedykcie, oręduj dla zbawienia naszego i wszystkich.

[Capitulum Sexta]
!Syr 50:3-4
v. Za jego dni wyniknęły studnice wód, a jako morze napełnione są zbytnie. Który miał pieczą o ludu swoim i wybawił ji od zatracenia.
$Deo gratias

[Capitulum Nona]
!Syr 50:10-11,13-14
v. Jako naczynie ze złota zupełne, wszelkim drogim kamieniem ozdobione. Jako oliwa rodząca i cyprys podnoszący się wysoko. A około niego zgromadzenie braciej, jako szczepienie cedru na górze Libanie, tak około niego stali jako gałęzie palmowe, i wszyscy synowie Aaronowe w chwale swojej,
$Deo gratias

[Ant 3]
Dzisiaj * święty Benedykt drogą Wschodu, na oczach uczniów prostą ścieżką wstąpił do nieba; dzisiaj oddał ducha z rękami wzniesionymi przy słowach modlitwy; dzisiaj został przyjęty przez Aniołów do chwały.
