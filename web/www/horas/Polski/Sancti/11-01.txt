[Rank]
Wszystkich Świętych;;Duplex I classis cum octava communi;;6.4;;

[Rule]
9 lectiones
Psalmi Dominica
Antiphonas horas
Psalm5 Vespera=116
Psalm5 Vespera3=115
(rubrica tridentina aut rubrica divino) Vesperae Defunctorum

[Ant Vespera]
Potem widziałem rzeszę wielką. * której nie mógł nikt przeliczyć, ze wszech narodów i pokoleń, stojących przed stolicą.
A wszyscy Aniołowie * stali około stolicy i padli przed stolicą na oblicze swe i pokłon uczynili Bogu.
I odkupiłeś nas * Bogu przez Krew Twoją ze wszelkiego pokolenia i języka i ludu i narodu i uczyniłeś nas Bogu naszemu królestwem.
Błogosławcie Pana * wszyscy wybrani Jego; obchodźcie dni wesela i wyznawajcie Mu.
Chwała wszystkim świętym Jego, * synom Izraelskim, ludowi przybliżającemu się do Niego: tać jest chwała wszystkim świętym Jego.

[Capitulum Vespera]
!Ap 7:2-3
v. Oto ja, Jan, widziałem drugiego anioła, wstępującego od wschodu słońca, mającego pieczęć Boga żywego, i zawołał głosem wielkim ku czterem Aniołom, którym dano jest szkodzić ziemi i morzu, mówiąc: Nie szkodźcie ziemi i morzu ani drzewom, dopóki nie popieczętujemy sługi Boga na czołach ich.
$Deo gratias

[Hymnus Vespera]
{:H-PlacareChriste:}v. Przebacz, Chryste, sługom Twoim,
Dla których Matka Dziewica,
Błaga Twego zmiłowania
Przed trybunałem Ojcowskim.
_
I wy, niebieskie Zastępy,
Niechaj Waszych dziewięć chórów
Wszelkie od nas zło oddala:
Przeszłe, przyszłe, teraźniejsze.
_
Apostołowie i Prorocy,
Szczerym naszym łzom współczując,
U Sędziego surowego
Wyproście nam przebaczenie.
_
Krwią zbroczeni Męczennicy
I Wyznawcy w białej szacie,
Nas wygnanych i stęsknionych
Wnet wezwijcie do Ojczyzny.
_
Wy czystych Dziewic zastępy,
Wy, coście przeszli do nieba
Z pustyni, - teraz umieśćcie
Nas na niebieskich stolicach.
_
Usuńcie wszystkich niewiernych
Z pomiędzy grona wierzących,
Aby już wkrótce nastała
Jedna owczarnia i Pasterz.
_
Niech Bogu Ojcu brzmi chwała
Wraz z Synem Jednorodzonym
I Duchem Pocieszycielem
Dziś i na wieki wieków.
Amen.

[Versum 1]
V. Weselcie się w Panu o radujcie, sprawiedliwi.
R. Wysławiajcie Go, wszyscy prawego serca.

[Ant 1]
Aniołowie, * Archaniołowie, Trony i Panowania, Księstwa, Władze i Moce niebieskie, Cherubini i Serafini, Patrjarchowie i Prorocy, świętego Prawa Doktorowie, Apostołowie, wszyscy Męczennicy Chrystusowi, święci Wyznawcy, Dziewice Pańskie, Pustelnicy i Wszyscy Święci wstawiajcie się za nami.

[Oratio]
Wszechmogący i wieczny Boże, który nam dozwalasz jedną uroczystością czcić zasługi wszystkich Świętych Twoich, daj nam, pokornie prosimy, dostąpić łask tem obfitszych, im liczniejszych do miłosierdzia Twego wzywamy pośredników.
$Per Dominum

[Lectio1]
Z Księgi Apokalipsy św. Jana Apostoła
!Ap 4:2-8
2 A oto stolica postawiona była w niebie, a na stolicy siedzący.
3 A który siedział, był podobny pojrzeniu kamienia Jaspisa i Sardyna; a tęcza była około stolice podobna pojrzeniu szmaragdowemu.
4 A około stolice stolic dwadzieścia i cztery: a na stolicach dwadzieścia i czterech starszych siedzących, obleczonych w szaty białe, a na głowiech ich korony złote.
5 A z stolice wychodziły błyskawice i głosy i gromy: a siedm lamp gorejących przed stolicą, które są siedm duchów Bożych.
6 A przed stolicą jako morze szklane podobne kryształowi: a w pośrodku stolice i około stolice czworo zwierząt pełnych oczu z przodku i z tyłu.
7 A zwierzę pierwsze podobne lwowi, a wtóre zwierzę podobne cielcowi, a trzecie zwierzę, mające oblicze jako człowieka, a czwarte zwierzę podobne orłowi latającemu.
8 A czworo zwierząt, każde z nich, miało po sześć skrzydeł w koło, i wewnątrz pełne są oczu a odpoczynku nie miały we dnie i w nocy, mówiąc: Święty, Święty, Święty Pan Bóg Wszechmogący, który był, i który jest, i który ma przyjść.

[Lectio2]
!Ap 5:1-8
1 I widziałem w prawéj ręce siedzącego na stolicy księgi napisane wewnątrz i zewnątrz, zapieczętowane siedmią pieczęci.
2 I widziałem Anioła mocnego, głosem wielkim obwoływającego: Kto jest godzien otworzyć księgi i rozwiązać pieczęci ich?
3 A żaden nie mógł ani w niebie, ani na ziemi, ani pod ziemią otworzyć ksiąg, ani na nie patrzyć.
4 A jam wielce płakał, iż żaden nie był nalezion godny otworzyć księgi, ani na nie patrzyć.
5 A jeden ze starszych rzekł mi: Nie płacz! oto zwyciężył lew z pokolenia Judowego, korzeń Dawidów, aby otworzył księgi i rozwiązał siedm ich pieczęci.
6 I widziałem, a oto w pośród stolice i czworga zwierząt i w pośrodku starszych, Baranek stojący jako zabity, mający siedm rogów i oczy siedm, które są siedm duchów Bożych, posłanych na wszystką ziemię.
7 I przyszedł, i wziął księgi z prawice siedzącego na stolicy.
8 A gdy otworzył księgi, czworo zwierząt i czteréj a dwadzieścia starsi upadli przed Barankiem, mający każdy cytry i czasze złote pełne wonności, które są modlitwy świętych.

[Responsory2]
@Sancti/08-15:Responsory8:s/&Gloria.*//s

[Lectio3]
!Ap 5:9-14
9 I śpiewali nową pieśń, mówiąc: Godzieneś jest, Panie! wziąć księgi i otworzyć pieczęci ich, iżeś jest zabit, i odkupiłeś nas Bogu przez krew twoję ze wszelakiego pokolenia i języka i ludu i narodu:
10 I uczyniłeś nas Bogu naszemu królestwem i kapłanami, i będziemy królować na ziemi.
11 I widziałem i słyszałem głos wielu Aniołów około stolice i zwierząt i starszych, a była liczba ich tysiące tysiąców,
12 Mówiących głosem wielkim: Godzien jest Baranek, który jest zabity, wziąć moc i bóstwo i mądrość i siłę i cześć i chwałę i błogosławieństwo.
13 A wszelkie stworzenie, które jest na niebie i na ziemi i pod ziemią, i co w morzu jest, i co w nich wszystkie słyszałem mówiące: Siedzącemu na stolicy i Barankowi błogosławieństwo i cześć i chwała i moc na wieki wieków.
14 A czworo zwierząt mówiło: Amen. A dwadzieścia i czteréj starsi upadli na oblicze swoje i kłaniali się żywiącemu na wieki wieków.

[Responsory3]
R. Przed oblicznością Aniołów będęć śpiewał:
* Będę się kłaniał ku kościołowi twemu świętemu, i będę wyznawał imieniowi twojemu.
V. Dla miłosierdzia twego i dla prawdy twojéj: boś uwielbił nade wszystko święte imię twoje.
R. Będę się kłaniał ku kościołowi twemu świętemu, i będę wyznawał imieniowi twojemu.
&Gloria
R. Będę się kłaniał ku kościołowi twemu świętemu, i będę wyznawał imieniowi twojemu.

[Lectio7]
Czytanie Ewangelii świętej według Mateusza
!Mt 5:1-12
Onego czasu: Jezus, widząc rzesze, wstąpił na górę i gdy usiadł, przystąpili ku Niemu uczniowie Jego. I tak dalej.
_
Homilia świętego Augustyna, Biskupa
!Księga 1. o Kazaniu Pana na górze, przy początku
Jeśli się ktoś pyta, co oznacza góra, to słusznie uważa się, że oznacza ona wyższe przykazania sprawiedliwości, ponieważ niższe były te, które Bóg nadał Żydom. Jednakże ten sam Bóg, zgodnie z doskonale uporządkowanym podziałem czasu, za pośrednictwem świętych Proroków i kapłanów swoich dał niższe przykazania ludowi, który do czasu należało strachem okiełznywać; natomiast ludowi, którego wypadało już miłością wyzwolić, dał Bóg przez Syna swego wyższe przykazania. A chociaż mniejsze daje się mniejszym, a większe większym, to wszystkich udziela Ten, który sam jeden wie, jakie skuteczne lekarstwo podać w odpowiednim czasie rodzajowi ludzkiemu.

[Responsory7]
@Commune/C4:Responsory8:s/&Gloria.*//s

[Lectio8]
Nic dziwnego, że jeden i ten sam Bóg, który stworzył niebo i ziemię, przez wzgląd na Królestwo Niebieskie daje wyższe przykazania, a niższe dał ze względu na królestwo ziemskie. O tej więc wyższej sprawiedliwości mówi przez Proroka: Twoja sprawiedliwość jak góry Boże. To zaś słusznie oznacza, że tylko jeden Nauczyciel, zdolny do głoszenia tak wzniosłych rzeczy, naucza sprawiedliwości na górze. A naucza siedząc, co odpowiada godności nauczyciela. I przystępują ku Niemu uczniowie Jego, bo ci, co zbliżyli się już duchem do wypełniania przykazań, chcieli być także ciałem bliżej Jego słów, których mieli słuchać. A otworzywszy usta swoje, nauczał ich, mówiąc. Zapewne ten przydługi wstęp: A otworzywszy usta swoje, samą swą rozwlekłością zapowiada dłuższą mowę; może jednak chodzi tu tylko o to, że Ten sam otworzył teraz swoje usta, który w Starym Prawie zazwyczaj otwierał usta Proroków.

[Lectio9]
I cóż mówi? Błogosławieni ubodzy w duchu, albowiem ich jest Królestwo Niebieskie. O pożądaniu rzeczy doczesnych czytamy, co napisano: Wszystko to marność i zarozumiałość ducha. Zarozumiałość ducha oznacza zuchwałość i pychę. Potocznie zaś mówi się, że pyszni są wielce nadęci w duchu, i słusznie, ponieważ po łacinie słowo „duch” oznacza również ‘wiatr’, dlatego napisano: Ogniu i gradzie, śniegu i lodzie, wietrze gwałtowny. A któż nie wie, że ludzi pysznych nazywa się „nadętymi”, jakby ich wiatr rozdymał? Stąd też pochodzi owo powiedzenie Apostoła: Wiedza nadyma, a miłość buduje. I dlatego tutaj słusznie za ubogich w duchu uważa się pokornych i bojących się Boga, to jest takich, których duch nie jest nadęty pychą.
&teDeum

[Hymnus Laudes]
{:H-Salutisaeternae:}v. Dawco zbawienia wiekuistego,
Jezu, wspomóż odkupionych;
Dziewico, Matko łaskawości,
Daj sługom zbawienie.
_
Wy, tysiące Aniołów
I rzesze Ojców,
Śpiewające zastępy Proroków;
Wy winnym wyjednajcie przebaczenie.
_
Chrzciciel, poprzedzający Chrystusa,
I Klucznik nieba najwyższego
Z innymi Apostołami
Niechaj rozwiążą pęta grzechów.
_
Zwycięski hufiec Męczenników
Błogosławiony chór Kapłanów
I dziewicza czystość
Niechaj obmyją nasze winy.
_
Którzykolwiek królujecie
Jako Książęta na wysokim dworze gwiazd,
Sprzyjajcie prośbom kornych,
Którzy błagają o dary niebieskie.
_
Moc, cześć, sława, chwała
Bogu Ojcu z Synem,
Z Świętym także Pocieszycielem,
Na wieki wieków.
Amen.

[Versum 2]
V. Niechaj się radują święci z chwały swej.
R. A niech się weselą na łożach swoich.

[Ant 2]
Ciebie przesławny * chór Apostołów, Ciebie Proroków poczet chwalebny, Ciebie wychwala Męczenników zastęp świetlany, Ciebie wszyscy Święci i wybrani jednym głosem uwielbiają, błogosławiona Trójco, jedyny Boże.

[Lectio Prima]
!Ap 7:12
v. Błogosławienie i chwała i mądrość i dziękowanie i cześć i moc i siła Bogu naszemu na wieki wieków. Amen.

[Capitulum Sexta]
!Ap 7:9
v. Potemem widział rzeszą wielką, któréj nie mógł nikt przeliczyć, ze wszech narodów i pokolenia i ludzi i języków, stojącą przed stolicą i przed oblicznością Baranka, przyobleczeni w szaty białe, a palmy w ręku ich.
$Deo gratias

[Ant 3]
O jak szczęśliwe jest to Królestwo, * w którem Święci radują się w Chrystusie. Przyobleczeni w szatę białą idą w ślad za Barankiem
