[Rank]
Śś. Szymona i Judy Apostołów;;Duplex 2 classis;;5.1;;ex C1

[Rank1960]
Śś. Szymona i Judy Apostołów;;Duplex 2 classis;;5;;ex C1

[Rule]
ex C1;
9 lectiones
Psalmi Dominica
Antiphonas horas

[Oratio]
Boże, któryś nam przez błogosławionych Apostołów Twoich, Szymona i Judę do poznania Twego Imienia dojść pozwolił, daj nam, abyśmy postępując w cnocie, cześć im oddawali, a czcząc ich, w cnocie postępowali.
$Per Dominum

[Lectio1]
Początek Listu Powszechnego św. Judy Apostoła
!Jd 1:1-4
1 Judas, sługa Jezusów Chrystusów, a brat Jakóbów, tym, którzy są w Bogu Ojcu umiłowani, a w Jezusie Chrystusie zachowani i wezwani:
2 Miłosierdzie i pokój i miłość niech się wam wypełni.
3 Najmilejsi! wszelaką pilność czyniąc, abym do was pisał o spółecznem waszem zbawieniu, miałem za potrzebną pisać wam, prosząc, abyście bojowali o wiarę raz świętym podaną.
4 Albowiem wtrącili się niektórzy ludzie, (którzy dawno na ten sąd są naznaczeni), niezbożni, którzy Boga naszego łaskę obracają w rozpustność, i przą się samego Panującego i Pana naszego Jezusa Chrystusa.

[Lectio2]
!Jd 1:5-8
5 A chcę wam przypomnieć, gdyż raz wszystko wiecie, iż Jezus, wybawiwszy lud z ziemie Egipskiéj, zasię te potracił, którzy nie wierzyli.
6 A Anioły, którzy nie zachowali zacności swéj, ale mieszkanie swoje opuścili, na sąd dnia wielkiego związkami wiecznemi pod chmurą zachował.
7 Jako Sodoma i Gomorra i pograniczne miasta tymże sposobem zwszeteczniawszy i udawszy się za cudzem ciałem, stały się przykładem ognia wiekuistego, karanie cierpiąc.
8 Tak i ci ciało plugawią i zwierzchność odrzucają i majestat bluźnią.

[Lectio3]
!Jd 1:9-13
9 Gdy Michał Archaniół z djabłem spór wiódł, spierając się o ciało Mojżeszowe, nie śmiał podnieść sądu bluźnierskiego, ale rzekł: Niech ci Pan rozkaże. 
10 A ci, czegokolwiek nie wiedzą, bluźnią: a cokolwiek z przyrodzenia jako nieme bydło rozumieją, w tem się psują.
11 Biada im! iż się drogą Kainową udali, a zwiedzieniem Balaamowem i zapłatą rozpuścili się, a w przeciwieństwie Korego poginęli. 
12 Cić są plugawcy, na biesiadach swoich spólnie biesiadujący bez bojaźni, samych siebie pasący, obłoki bezwodne, które od wiatrów tam i sam unoszone bywają, drzewa jesienne, nieużyteczne, dwakroć pomarłe, wykorzenione, 
13 Wały srogie morskie, przez piany zelżywości swoje wyrzucające, gwiazdy błąkające się, którym burza ciemności na wieki jest zachowana.

[Lectio5]
@Commune/C1:Lectio4

[Lectio6]
@Commune/C1:Lectio5

[Lectio7]
Czytanie Ewangelii świętej według Jana
!J 15:17-25
Onego czasu: Rzekł Jezus uczniom swoim: „To wam przykazuję, abyście się wzajemnie miłowali. Jeśli was świat nienawidzi, wiedzcie, że Mnie znienawidził pierwej niż was”. I tak dalej.
_
Homilia świętego Augustyna, Biskupa
!Traktat 87. na Ewangelię wg św. Jana
W czytaniu Ewangelii, które poprzedziło dzisiejsze, Pan powiedział: Nie wyście Mnie wybrali, alem Ja was wybrał i ustanowiłem was, abyście poszli i owoc przynieśli, i żeby owoc wasz trwał; aby Ojciec dał wam, o cokolwiek prosić Go będziecie w imię moje. Tutaj zaś mówi: To wam przykazuję, abyście się wzajemnie miłowali. Stąd winniśmy pojmować, iż to jest nasz owoc, o którym mówił: Ja was wybrałem, abyście poszli i owoc przynieśli, i żeby owoc wasz trwał. A słowa, które dołączył: Aby Ojciec dał wam, o cokolwiek prosić Go będziecie w imię moje, oznaczają, że tylko wtedy nam tego udzieli, jeśli będziemy się wzajemnie miłować. Bo okazał nam miłość Ten sam, który nas wybrał, gdy nie przynosiliśmy owocu (wszak nie myśmy Go wybrali), i ustanowił nas, abyśmy szli i owoc przynosili, czyli się wzajemnie miłowali.

[Lectio8]
Miłość więc jest naszym owocem, którą określa Apostoł, że jest z czystego serca i z dobrego sumienia, a z wiary nieobłudnej. Tą miłością miłujemy się wzajemnie, tą miłujemy Boga. Nie miłowalibyśmy się bowiem prawdziwą miłością, gdybyśmy nie kochali Boga. Miłuje bowiem każdy bliźniego swego, jako siebie samego, jeśli miłuje Boga; jeśli zaś nie miłuje Boga, nie miłuje siebie. Albowiem na tych dwóch przykazaniach miłości całe Prawo zawisło i Prorocy. To jest naszym owocem. Polecając więc nam zyskanie tego owocu, mówi: To wam przykazuję, abyście się wzajemnie miłowali. Toteż i Apostoł Paweł, chcąc przeciw uczynkom ciała zalecać owoc ducha, na początku to postawił: Owocem ducha jest miłość, a następnie, jakby z tego początku powstałe i z nim złączone, wymienił: wesele, pokój, wspaniałomyślność, uprzejmość, dobroć, wierność, łagodność, wstrzemięźliwość, czystość.

[Lectio9]
Czy zaś dobrze się raduje ten, kto nie miłuje dobra, które by mu radość sprawiało? Kto może mieć prawdziwy pokój, jeśli nie z tym, którego prawdziwie miłuje? Kto jest wspaniałomyślny, pozostając wytrwale w dobrym, jeśli żarliwie nie miłuje? Kto jest uprzejmy, jeśli nie kocha tego, kogo wspiera? Kto jest dobry, jeśli miłość tego nie sprawi? Kto zbawiennie wierzy, jeśli go nie pobudza wiara przez miłość czynna? Kto z pożytkiem jest łagodny, jeśli miłość nim nie kieruje? Kto od tego się powstrzyma, co by go skalało, jeśli nie kocha tego, co by mu cześć przyniosło? Słusznie tedy dobry Nauczyciel tak często miłość zaleca, jakby tylko ją należało przykazywać, bo bez niej nie mogą przynieść pożytku inne dobre czyny i mieć jej nie można bez innych dobrych czynności, które człowieka czynią dobrym.
&teDeum
