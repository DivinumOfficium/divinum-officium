[Rank]
Znalezienie zwłok Św. Szczepana Pierwszego Męczennika;;Semiduplex;;2;;vide C2

[Rule]
vide C2;
9 lectiones

[Oratio]
@Sancti/12-26::s/narodziny dla nieba/znalezienie zwłok/

[Lectio1]
Z Dziejów Apostolskich
!Dz 7:51-54
51 Twardego karku i nieobrzezanych serc i uszu, wy się zawżdy sprzeciwiacie Duchowi Świętemu, jako ojcowie wasi, także i wy.
52 Którego z proroków nie prześladowali ojcowie wasi? i zabili tych, którzy opowiadali o przyjściu Sprawiedliwego, któregoście wy teraz zdrajcami i mężobójcami byli.
53 Którzyście wzięli zakon przez rozrządzenie Anielskie, a nie strzegliście.
54 A słuchając tego, krajały się serca ich, i zgrzytali nań zębami.

[Lectio2]
!Dz 7:55-58
55 A będąc pełen Ducha S. patrząc pilnie w niebo, ujrzał chwałę Bożą i Jezusa stojącego po prawicy Bożéj. I rzekł: Oto widzę niebiosa otworzone, a Syna człowieczego stojącego po prawicy Bożéj.
56 A krzyknąwszy głosem wielkim, zatulili sobie uszy i rzucili się nań jednomyślnie.
57 A wyrzuciwszy go z miasta, kamionowali, a świadkowie składali szaty swe u nóg młodzieńca, którego zwano Szawłem. 
58 I kamionowali Szczepana wzywającego a mówiącego: Panie Jezu! przyjmij ducha mojego.

[Lectio3]
!Dz 7:59; 8:1-2
59 A klęknąwszy na kolana, zawołał głosem wielkim, mówiąc: Panie! nie przyczytaj im tego grzechu. A to rzekłszy, zasnął w Panu. A Szaweł zezwalał na zabicie jego.
1 I stało się onego dnia wielkie prześladowanie przeciw kościołowi, który był w Jeruzalem, i rozproszyli się wszyscy po krainach Żydowskiej ziemie i Samaryi, oprócz Apostołów.
2 I pogrzebli Szczepana ludzie bogobojni i uczynili nad nim wielkie płakanie.

[Lectio7]
Czytanie Ewangelii świętej według Mateusza
!Mt 23:34-39
W owym czasie rzekł Jezuz do doktorów i faryzeuszy: Oto ja posyłam do was proroków i mędrców i doktorów, a z nich jednych zabijecie i ukrzyżujecie. I tak dalej.
_
Homilia św. Hieronima Prezbitera
Liber 4 Comment. in cap. 23 Matth.
!Księga 4 komentarza do rozdziału 23 Mateusza
Co wcześniej powiedzieliśmy, Dopełnijcie miary ojców waszych, że odnosi się do osoby Pana, ponieważ miał być przez nich zabity, może być odniesione także do uczniów Jego, o których teraz mówi: Oto posyłam do was proroków, i mędrców, i uczonych. Podobnie zauważ u Apostoła piszącego do Koryntian, że różne są dary uczniów Chrystusa: jednych proroków, którzy przyszłość przepowiadają; innych mędrców, wiedzących, kiedy należy wygłosić słowo; innych uczonych w Prawie biegłych, z których ukamienowany został Szczepan, Paweł ścięty, ukrzyżowany Piotr, biczowani w Dziejach Apostolskich uczniowie.

[Lectio8]
Zapytujemy, co to byłby za Zachariasz, syn Barachiasza, bo o wielu czytamy Zachariaszach. I by nie była to dla nas sposobność do błędu, dodane jest: którego zabiliście między przybytkiem a ołtarzem. W różnych miejscach różne rzeczy czytam: i powinienem przedstawić kilka opinii. Jedni nazywają Zachariaszem synem Barachiasza jedenastego spośród dwunastu proroków, i imię ojca się tutaj zgadza; lecz gdzie zabity został między przybytkiem a ołtarzem, Pismo nie mówi; a już raczej w czasach jego były tylko ruiny świątyni. Inni chcą tutaj rozumieć Zachariasza ojca Jana, z jakichś apokryficznych wizji przyjmując, że zabity został z powodu przepowiedzenia przyjścia Zbawiciela.

[Lectio9]
Inni tego przedkładają Zachariasza, który zabity został przez Joasza króla Judy między przybytkiem a ołtarzem, jak opowiada historyczna Księga Królewska. Lecz zauważyć należy, że ten Zachariasz nie był synem Barachiasza, ale synem Jojady kapłana. Co Pismo i przekazuje: nie pamiętał Joasz ojca jego Jojady dobrodziejstw sobie uczynionych. Mając więc postać Zachariasza i zgodność miejsca śmierci, pytamy, dlaczego nazywany jest synem Barachiasza, nie zaś Jojady? Barachiasz w języku naszym oznacza Błogosławiony Pański; a kapłana Jojady imię ukazuje w mowie hebrajskiej sprawiedliwość. W Ewangelii, z której korzystają Nazarejczycy, zamiast syna Barachiasza znajdujemy napisanego syna Jojady.
&teDeum
