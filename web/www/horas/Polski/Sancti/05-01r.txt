[Rank]
Św. Józefa Rzemieślnika;;Duplex I classis;;6;;

[RankNewcal]
Św. Józefa Rzemieślnika;;Duplex optional classis;;2;;

[Ant Vespera]
Bóg, świata twórca, * postawił człowieka by uprawiał i opiekował się ziemią, alleluja.
Chrystus, Boży Syn, * rękami swemi raczył pracować, alleluja.
Rzemieślniku *  wiernie pracujący święty Józefie, pracy cudownie lśniący przykładzie, alleluja.
Wierny sługo * i roztropny, którego Pan ustanowił nad rodziną swoją, alleluja.
Józefie, pracowniku święty, * pracy naszej broń, alleluja.

[Capitulum Vespera]
!Kol 3:14-15
v. Bracia: Miejcie miłość, która jest związką doskonałości, a pokój Chrystusów niech przewyższa w sercach waszych, a wdzięczni bądźcie.
$Deo gratias

[Versum 1]
V. Uroczystość dziś świętego Józefa, alleluja.
R. Który rękami swemi Synowi Bożemu służył, alleluja.

[Ant 1]
Chrystus Pan * raczył stać się synem cieśli, alleluja.

[Oratio]
Boże, Stwórco wszechrzeczy, który nałożyłeś na rodzaj ludzki obowiązek pracy, spraw łaskawie, abyśmy za przykładem i pod opieką św. Józefa wykonywali prace, które nam nakazujesz, i otrzymali nagrodę, którą nam przyrzekasz.
$Per Dominum

[Lectio1]
Z Księgi Rodzaju
!Rdz 1:27-28,31; 2:1-3
27 I stworzył Bóg człowieka na wyobrażenie swoje: na wyobrażenie Boże stworzył go: mężczyznę i białągłowę stworzył je.
28 I błogosławił im Bóg, i rzekł: Rośćcie i mnóżcie się, i napełniajcie ziemię, a czyńcie ją sobie poddaną: i panujcie nad rybami morskiemi, i nad ptastwem powietrznem, i nade wszemi zwierzęty, które się ruchają na ziemi.
31 I widział Bóg wszystkie rzeczy, które był uczynił: i były bardzo dobre. I stał się wieczór i zaranek, dzień szósty.
1 Dokończone są tedy niebiosa i ziemia, i wszystko ochędóstwo ich.
2 I dokonał Bóg w dzień siódmy dzieła swego, które uczynił: i odpoczął w dzień siódmy od wszelkiego dzieła, które sprawił.
3 I błogosławił dniowi siódmemu i poświęcił go: iż weń odpoczął od wszelkiego dzieła swego, które stworzył Bóg, aby uczynił.

[Lectio2]
!Rdz 2:7-9,15
7 Utworzył tedy Pan Bóg człowieka z mułu ziemie, i natchnął w oblicze jego dech żywota: i stał się człowiek w duszę żywiącą.
8 A naszczepił był Pan Bóg Raj rozkoszy od początku, w którym postanowił człowieka, którego utworzył.
9 I wywiódł Pan Bóg z ziemie wszelkie drzewo piękne ku widzeniu i ku jedzeniu smaczne: drzewo téż żywota w pośród Raju, i drzewo wiadomości dobrego i złego.
15 Wziął tedy Pan Bóg człowieka, i posadził go w Raju rozkoszy, aby sprawował i strzégł go.

[Lectio3]
!Rdz 3:17-19,23-24
17 Adamowi zaś rzekł: Iżeś usłuchał głosu żony twojéj, i jadłeś z drzewa, z któregom ci był kazał, abyś nie jadł: przeklęta będzie ziemia w dziele twoim: w pracach jeść z niéj będziesz po wszystkie dni żywota twego.
18 Ciernie i osty rodzić ci będzie, a ziele będziesz jadł ziemie.
19 W pocie oblicza twego będziesz pożywał chleba, aż się wrócisz do ziemie, z któréjeś wzięty; boś jest proch, i w proch się obrócisz.
23 I wypuścił go Pan Bóg z raju rozkoszy, żeby uprawował ziemię, z któréj jest wzięty.
24 I wygnał Adama: i postawił przed rajem rozkoszy Cherubim i miecz płomienisty i obrotny, ku strzeżeniu drogi drzewa żywota.

[Lectio7]
Czytanie Ewangelii świętej według Mateusza
!Mt 13:54-58
Onego czasu: Jezus, przyszedłszy do ojczyzny swojej, nauczał ich w synagogach, tak że zdumiewali się i mówili: „Skądże Mu ta mądrość i moc? Czyż nie jest to syn cieśli?” I tak dalej.
_
Homilia świętego Alberta Wielkiego, Biskupa
!Na Ewangelię wg św. Łukasza, rozdz. 4.
Jezus wszedł w szabat do synagogi, gdzie zebrali się wszyscy, aby Go posłuchać. A oczy wszystkich w synagodze były weń utkwione. Niektórzy czynili to z pobożności, inni z ciekawości, a niektórzy śledzili Go, aby Go podchwycić w mowie. I mówili uczeni w Piśmie i faryzeusze do ludu, który już wzbudził w sobie wiarę i pobożność ku Niemu: Czyż to nie jest syn Józefa? Ze znamienną pogardą wskazali Tego, kogo nawet nie raczyli nazwać po imieniu. Syn Józefa: tutaj Ewangelista Łukasz mówi mniej, niż Mateusz i Marek, wiedząc, że tamci opisali rzecz dokładniej słowami: Czyż nie jest to syn cieśli? Czyż nie jest to rzemieślnik, syn Maryi? Wszystko to powiedziano ze wzgardą.

[Responsory7]
R. Jezus, gdy rozpoczynał działalność publiczną, miał lat około trzydziestu
* I uważano Go za syna Józefa, alleluja.
V. Rzemieślnikiem był bowiem Józef, Oblubieniec Dziewicy Maryi, z której się narodził Chrystus.
R. I uważano Go za syna Józefa, alleluja.

[Lectio8]
Powiedziano, że Józef był cieślą, zarabiał na swe życie rzemiosłem i pracą rąk, nie jadł zaś chleba bezczynnie i pośród przyjemności, jak to czynili uczeni w Piśmie i faryzeusze. Maryja również zarabiała na życie, przemyślnie pracując przy kądzieli. A tak pojmowali to faryzeusze: Człowiek pochodzący z mało szlachetnej i nader ubogiej rodziny nie może być Chrystusem Panem, którego Bóg namaścił. Nie można zatem wierzyć komuś tak nieokrzesanemu i pospolitemu.

[Responsory8]
R. Skądże Mu ta mądrość i moc?
* Czyż nie jest to syn cieśli? Alleluja.
V. Tak mówiono w mieście Nazaret:
R. Czyż nie jest to syn cieśli? Alleluja.
&Gloria
R. Czyż nie jest to syn cieśli? Alleluja.

[Lectio9]
Jednakże Pan był rzemieślnikiem, gdyż Prorok tak o Nim powiedział: Ty utworzyłeś zorzę i słońce. O Saulu w podobnie pogardliwy sposób wyrażano się, gdy został wyniesiony do godności królewskiej, jak o tym świadczy Księga Królewska, przytaczając słowa: Co się stało z synem Kisza? Czy i Saul między Prorokami? Niewielkie zdanie, a zawiera w sobie tyle pogardy! Pan Jezus rzekł więc: Zaprawdę powiadam wam, że żaden Prorok nie jest mile przyjęty w ojczyźnie swojej. Chrystus określił się tutaj jako „Prorok”. Ale przecież Ten, który, jako Bóg, o wszystkim posiada wiedzę, wcale nie potrzebuje, aby Mu cokolwiek objawiano dzięki natchnieniu z nieba. Natomiast „ojczyzną swoją” nazywa tu miejsce, gdzie się począł i wychował. Nie został zaś przyjęty przez swoich sąsiadów, powodowanych zazdrością względem Niego.
&teDeum

[Hymnus Laudes]
v. Jutrzenko, słońca zwiastunie
Kwitnący miesiąca początku,
Rzemieślnika młot brzmiący
Dom wita Nazareński.
_
Witaj, głowo rodziny,
Pod którą najwyższy Twórca,
Słonym potem zroszony
Ćwiczy fach ojcowski.
_
Na wysokości siedzący
Oblubieńcowi Niebieskiemu bliski,
Bądź blisko wzywających,
Którzy cierpią biedę.
_
Niech odejdzie przemoc i spory,
Fałsz wszelki w zapłatach;
Dóbr i chleba ilość
Niech tylko umiar mierzy.
_
O Troista Jedności,
Przez Józefa modlitwy, prosimy,
Ku pokojowi wszystkimi
Naszymi krokami kieruj.
Amen.

[Versum 2]
V. Módl się za nami, święty Józefie, alleluja.
R. Prac naszych obrońco wierny, alleluja.

[Ant 2]
Zstąpił Jezus * z Marją i Józefem i przyszedł do Nazaret: a był im poddany, alleluja.

[Lectio Prima]
!Kol 3:23
v. Cokolwiek czynicie, z serca czyńcie, jako Panu, a nie ludziom, wiedząc, iż od Pana weźmiecie odpłatę dziedzictwa. Panu Chrystusowi służcie.

[Capitulum Sexta]
!Kol 3:17
v. Wszystko, cokolwiek czynicie w słowie albo w uczynku, wszystko w imię Pana Jezusa Chrystusa, dziękując Bogu i Ojcu przezeń. 
$Deo gratias

[Ant 3]
A ten Jezus * poczynał być jakoby we trzydziestu lat, jako mniemano, syn Józepha, alleluja.
