[Rank]
Boże Narodzenie;;Duplex I Classis;;6.9

[Rank1960]
Boże Narodzenie;;Duplex I Classis;;7

[Rule]
9 lectiones
Psalmi Dominica
Antiphonas Horas
Doxology=Nat
Special Evangelii Benedictio

[Ant Vespera]
Uwielmożony jest * Król pokoju. Wszystka ziemia pragnęła twarzy Jego.;;109
Uwielmożony jest * Król pokoju nadewszystkie króle ziemskie.;;110
Wypełniły się dni, * aby porodziła Syna swego pierworodnego.;;111
Wiedzcie, * że blisko jest Królestwo Boże, zaprawdę powiadam wam, iż nie omieszka przyjść.;;112
Podnoście głowy wasze, * boć się przybliża odkupienie wasze.;;116

[Capitulum Vespera]
!Tyt 3:4-5
v. Okazała się dobrotliwość i ludzkość Zbawiciela Boga: nie z uczynków sprawiedliwości, któreśmy uczynili, ale podług miłosierdzia swego zbawił nas.
$Deo gratias

[Hymnus Vespera]
{:H-Jesuredemptoromnium:}v. O Jezu, Zbawco wszystkich ziem,
Którego wprzód, nim błysły dnie,
Równego Sobie w blasku wszem
Najwyższy Ojciec z łona śle.
_
Tyś świateł Ojca jasny smug,
Tyś przystań wszystkim — wiecznych cisz:
W krąg świata wiernych Sobie sług
Łaskawem uchem prośby słysz!
_
O pomnij Stwórco, na on czas
Gdyś blask niebiańskich tając chwał,
Z Dziewicy, która nie zna skaz
Naszego ciała postać brał!
_
Dzisiejszy o tem świadczy dzień
Pamiątką roczną wrócon nam,
Żeś z łona Ojca zrodzon zeń,
Zbawienie świata zstąpił Sam.
_
Gwiazd roje, ziemia, odmęt mórz,
Podniebne dzieła Twoich rąk,
Zbawienia sprawcą zwąc Cię dusz,
Głos nowej pieśni ślą Ci wkrąg.
_
I my w sadzawce błogich wód
Skąpani falą świętej Krwi,
Narodzin Twoich sławiąc cud,
Dań słusznych hymnów niesiem Ci.
_
Niech Tobie, Jezu, chwała brzmi,
Co z Panny rodzisz się bez skaz,
Wraz z Ojcem, z Duchem w jednej czci,
Po wszystkie wieki, w każdy czas.
Amen.

[Versum 1]
V. Jutro zgładzona będzie nieprawość ziemi.
R. I Zbawiciel świata będzie panował nad nami.

[Ant 1]
Kiedy słońce wzejdzie, * ujrzycie Króla Królów wychodzącego od Ojca jak oblubieniec z łożnicy swojej.

[Oratio]
Daj nam, prosimy Cię Wszechmogący Boże, aby nowe, według ciała, narodzenie Jednorodzonego Syna Twego, wyzwoliło nas z jarzma grzechu, który nas oddawna w niewoli trzyma.
$Per eumdem

[Invit]
Chrystus nam się narodził: * Pojdźmy z pokłonem.

[Ant Matutinum]
Pan rzekł * do mnie: Tyś jest synem moim, Jam ciebie dziś zrodził.;;2
Jako oblubieniec * Pan, wychodzący z łożnice swojéj,;;18
Rozlała się * wdzięczność po wargach twoich, dlatego cię błogosławił Bóg na wieki.;;44
V. Jako oblubieniec.
R. Pan, wychodzący z łożnicy swojéj.
Przyjęliśmy, * Boże, miłosierdzie twoje, wpośród kościoła twego.;;47
Wznidzie * za dni jego obfitość pokoju, i będzie panował.;;71
Prawda wyrosła * z ziemie: a sprawiedliwość z nieba pojrzała.;;84
V. Piękniejszy urodą nad syny człowiecze.
R. Rozlała się wdzięczność po wargach twoich.
On mię będzie * wzywał, alleluja: Ojcem moim jesteś ty, alleluja.;;88
Niech się weselą niebiosa, * a niech się raduje ziemia, przed Panem, bo przyszedł.;;95
Objawił * Pan, alleluja, zbawienie swoje, alleluja.;;97
V. On mię będzie wzywał, alleluja.
R. Ojcem moim jesteś ty, alleluja.

[Lectio1]
!Iz 9:1-6
1 Pierwszego czasu ulżenie się stało ziemi Zabulon i ziemi Nephthalim: a na ostatek obciążona jest droga morska za Jordanem w Galilei pogańskiéj.
2 Lud, który chodził w ciemności, ujrzał światłość wielką, mieszkającym w krainie cienia śmierci, światłość im weszła.
3 Rozmnożyłeś naród, a nie uczyniłeś wielkiego wesela: będą się weselić przed tobą, jako ci, którzy się weselą we żniwa, jako się radują zwycięzcy, dostawszy korzyści, gdy się dzielą łupy.
4 Albowiem jarzmo ciężaru jego i laskę ramienia jego, sceptr wycięgacza jego zwyciężyłeś jako w dzień Madyan.
5 Bo wszelkie gwałtowne złupienie z trwogą, i odzienie we krwi uwalane, będzie na spalenie i strawą ognia.
6 Albowiem maluczki narodził się nam, i syn jest nam dany, i stało się panowanie na ramieniu jego, i nazowią imie jego: Przedziwny, radny, Bóg mocny, ojciec przyszłego wieku, książę pokoju.

[Responsory1]
R. Dzisiaj Król niebios raczył narodzić się nam z Dziewicy, aby człowieka zatraconego przywrócić królestwu niebieskiemu.
* Radują się zastępy Aniołów: bo zbawienie wieczne objawiło się rodzajowi ludzkiemu.
V. Chwała na wysokości Bogu, a na ziemi pokój ludziom dobrej woli.
R. Radują się zastępy Aniołów: bo zbawienie wieczne objawiło się rodzajowi ludzkiemu.
V. Chwała Ojcu i Synowi, * i Duchowi Świętemu.
R. Dzisiaj Król niebios raczył narodzić się nam z Dziewicy, aby człowieka zatraconego przywrócić królestwu niebieskiemu. * Radują się zastępy Aniołów: bo zbawienie wieczne objawiło się rodzajowi ludzkiemu.

[Lectio2]
!Iz 40:1-8
1 Cieszcie się, cieszcie, ludu mój! mówi Bóg wasz.
2 Mówcie do serca Jeruzalem a przyzwijcie go; bo się skończyła złość jego, odpuszczona jest nieprawość jego: wzięło z ręki Pańskiéj dwojako za wszystkie grzechy swoje.
3 Głos wołającego na puszczy: Gotujcie drogę Pańską, proste czyńcie na puszczy ścieżki Boga naszego.
4 Każda dolina będzie podniesiona, a każda góra i pagórek będzie poniżony: i będą krzywe prostemi, a ostre drogami gładkiemi.
5 I objawi się chwała Pańska: i ujrzy wszelkie ciało społem, że usta Pańskie mówiły.
6 Głos mówiącego: Wołaj. I rzekłem: Co będę wołał? Wszelkie ciało trawa, a wszelka chwała jego jako kwiat polny.
7 Uschła trawa i opadł kwiat; bo duch Pański wionął nań. Prawdziwie lud jest trawa.
8 Uschła trawa i opadł kwiat: lecz słowo Pana naszego trwa na wieki.

[Responsory2]
R. Dzisiaj pokój prawdziwy zstąpił na nas z nieba.
* Dzisiaj po całym świecie słodycz rozleją niebiosa.
V. Dzisiaj oświeci nas dzień nowego odkupienia, starożytnego naprawienia, radości wiecznej.
R. Dzisiaj po całym świecie słodycz rozleją niebiosa.

[Lectio3]
!Iz 52:1-6
1 Powstań, powstań, oblecz się w moc twoje, Syonie! oblecz szaty ochędóstwa twego, Jerusalem, miasto Świętego; bo nie przyda więcej, aby przeszedł przez cię nieobrzezaniec i nieczysty.
2 Otrząśnij się z prochu, wstań a siądź, Jeruzalem! rozwiąż związki szyje twojej, poimana córko Syon!
3 Bo to mówi Pan: Darmoście zaprzedani, a bez srebra będziecie wykupieni.
4 Bo to mówi Pan Bóg: Do Egiptu zaszedł lud mój z początku, aby tam był obywatelem: a Assur bez żadnej przyczyny potwarzył go.
5 A teraz, co Ja tu mam czynić, mówi Pan, ponieważ zabran jest lud mój darmo? Panujący nad nim niesprawiedliwie się obchodzą, mówi Pan, a ustawicznie przez wszystek dzień imię moje bluźnią.
6 Przeto pozna lud mój imię moje w on dzień; bo Ja sam, którym mówił, owom jest.

[Responsory3]
R. Kogo widzieliście, pasterze? Powiedzcie, ogłoście nam, kto się objawił na ziemi?
* Dzieciątko widzieliśmy, i chóry aniołów wysławiające Pana.
V. Powiedzcie, kogo widzieliście? Ogłoście nam narodzenie Chrystusa.
R. Dzieciątko widzieliśmy, i chóry aniołów wysławiające Pana.
&Gloria
R. Dzieciątko widzieliśmy, i chóry aniołów wysławiające Pana.

[Lectio4]
Kazanie św. Leona Papieża
!Kazanie 1. na Boże Narodzenie
Najmilsi, Zbawiciel nam się dziś narodził: weselmy się. Nie godzi się oddawać smutkowi wówczas, gdy narodziło się życie, które rozprasza obawy śmierci, a wlewa w nas radość z obiecanej wieczności. Niech nikt się nie odłącza od udziału w tem weselu, gdyż wspólny mamy powód do radości, gdyż Pan nasz, zwycięzca grzechu i śmierci.nie znalazłszy bez winy nikogo, przychodzi wyzwolić nas wszystkich. Niech się cieszy święty, gdyż bliskie już zwycięstwo; niech się weseli grzesznik, gdyż zaproszony jest na przebaczenie; niech się ożywi poganin, gdyż wezwany jest do życia. Syn Boży bowiem w pełności czasu, jak wyznaczyła niezgłębiona i niezmierzona Rada Boża, przyjął naturę ludzką, aby ją pojednać ze Stwórcą aby sprawcę śmierci, szatana, zwyciężyć w tem, w czem on nas pokonał.

[Responsory4]
R. Jak wielka to tajemnica, przedziwne misterium, zwierzęta ujrzały narodzonego Pana, leżącego w żłobie:
* Błogosławiona Dziewica, której łono zasłużyło, by nosić Chrystusa Pana.
V. Zdrowaś Maryjo, łaskiś pełna, Pan z Tobą.
R. Błogosławiona Dziewica, której łono zasłużyło, by nosić Chrystusa Pana.

[Lectio5]
W walce tej za nas wydanej, walczył z wielką i przedziwną prawością, gdyż Bóg wszechmogący z tym najsroższym wrogiem potyka się nie majestatem swym przyodzian, lecz nędzą naszą, przeciwstawiając mu ten sam kształt i tę samą naturę śmiertelny lecz od grzechu zupełnie wolną. To bowiem, co się stosuje do wszystkich ludzi, nie odnosi się do tych narodzin, że nikt nie jest wolny od winy, ani nawet dziecię jednodniowe. A w tem cudownem narodzeniu niema ani śladu pożądliwości cielesnej, nic nie pozostało z zakonu grzechu. Dziewica, wybrana z rodu Dawidowego, nosząca w sobie Boga - Człowieka, pierwej Go duchem niż ciałem poczęła. Anioł pouczył Ją o tem, co w niej sprawi Duch Święty, aby się nie przelękła, nieświadoma będąc niezwykłych zamiarów Bożych, i jak bez naruszenia dziewictwa stanie się Matką Bożą.

[Responsory5]
R. Błogosławiona święta Boża Rodzicielka, Maryja, służebnica nieskalana:
* Dzisiaj porodziła Zbawiciela Świata.
V. Błogosławiona, która uwierzyła: bo stało się wszystko, powiedziane jej od Pana.
R. Dzisiaj porodziła Zbawiciela Świata.

[Lectio6]
Przeto, najmilsi, składajmy Bogu Ojcu dzięki, przez Syna w Duchu Świętym: iż dla wielkiej miłości, którą umiłował nas, zlitował się nad nami i gdy umarliśmy przez grzechy, ożywił nas w Jezusie Chrystusie, abyśmy w Nim byli nowem stworzeniem i nowem dziełem. Zrzućmy przeto starego człowieka z czynami jego i wyrzeknijmy się uczynków ciała, uczestnicząc w narodzinach Chrystusa. Poznaj, chrześcijaninie, godność twoją, a strzeż się powrotu do dawnej podłości, przez niegodne postępowanie, teraz, gdyś się stał uczestnikiem boskiej natury. Pomnij do jakiego ciała i do jakiej głowy należysz. Pamiętaj, iż wyrwał cię Pan z mocy ciemności, a przeniósł do światła i królestwa Bożego.

[Responsory6]
R. Święte i nieskalane dziewictwo, którego chwały nie zdołam wyrazić:
* Bo Ten, którego niebiosa zmieścić nie mogły, Ty w swym łonie nosiłaś.
V. Błogosławionaś Ty między niewiastami, i błogosławiony owoc żywota Twojego.
R. Bo Ten, którego niebiosa zmieścić nie mogły, Ty w swym łonie nosiłaś.
&Gloria
R. Bo Ten, którego niebiosa zmieścić nie mogły, Ty w swym łonie nosiłaś.

[Benedictio3]
Z kajdan grzechów naszych niech nas uwolni wszechmogący i miłosierny Pan. Amen.
Pobłogosław, ojcze.
Czytanie Ewangelii niech będzie nam zbawieniem i obroną. Amen.
Niech słowa Ewangelii zgładzą nasze grzechy. Amen.
Słowa świętej Ewangelii, pouczą nas o Chrystusie Synu Boga. Amen.

[Lectio7]
Czytanie Ewangelii świętej według św. Łukasza
!Łk 2:1-14
Onego czasu: Wydany został dekret przez cesarza Augusta, aby spisano wszystek świat. I tak dalej.
_
Homilia świętego Grzegorza, Papieża
!Homilia 8. na Ewangelię
Ponieważ z łaski Pana mamy dziś odprawić trzy uroczyste Msze, długo o przeczytanej Ewangelii mówić nie możemy. Jednakże samo Narodzenie naszego Odkupiciela zmusza nas, abyśmy choć krótko pomówili o nim. Czyż nie ze względu na mającego się urodzić Pana świat zostaje spisany, aby jasno wykazać, iż Ten, który swoich wybranych zapisał w wieczności, przybył w ciele? A przeciwnie Prorok mówi o odrzuconych: Niech będą wymazani z księgi żyjących i niech z prawymi nie będą zapisani. Pan słusznie w Betlejem się rodzi, ponieważ Betlejem znaczy ‘dom chleba’. On sam mówi o sobie: Jam jest chleb żywy, który z nieba zstąpił. Miejscowość więc, w której Pan się rodzi, już przedtem nazywała się ‘domem chleba’, tam bowiem miał się urodzić Ten, który miał pokrzepić ducha wybranych, nasyciwszy go wewnętrznie. Rodzi się nie w domu rodziców, lecz w drodze, aby niezbicie okazać, iż przez swe człowieczeństwo, jakie przyjął, jakby na obczyźnie się urodził.

[Responsory7]
R. Błogosławione łono Maryi Dziewicy, które nosiło Syna Ojca przedwiecznego, i błogosławione piersi, które karmiły Chrystusa Pana:
* On to dzisiaj dla zbawienia świata zechciał się narodzić z Dziewicy.
V. Zajaśniał nam dzień święty: pójdźcie, narody, i pokłońcie się Panu.
R. On to dzisiaj dla zbawienia świata zechciał się narodzić z Dziewicy.

[Lectio8]
Czytanie Ewangelii świętej według św. Łukasza
!Łk 2:15-20
Onego czasu: Mówili pasterze jeden do drugiego: „Pójdźmy aż do Betlejem i zobaczmy to, co się stało, o czym nam oznajmił Pan”. I tak dalej.
_
Homilia świętego Ambrożego, Biskupa
!Księga 2., do rozdz. 2. Ewangelii wg św. Łukasza, blisko połowy
Patrzcie na początek rodzącego się Kościoła. Chrystus się rodzi, zaczynają czuwać pasterze, aby trzody pogan żyjących przedtem jak zwierzęta zgromadzili w owczarni Pana, aby ich w nocnych ciemnościach dzikie duchowe zwierzęta nie napadły. Słusznie czuwają pasterze, do czego ich Dobry Pasterz nakłania. Lud jest więc trzodą, noc światem, pasterzami są kapłani.  A może i ten jest pasterzem, do którego powiedziano: Bądź czujny i utwierdzaj, nie tylko bowiem biskupów Pan wyznaczył, aby trzody strzegli, ale i Aniołów na to wyznaczył.

[Responsory8]
R. Słowo stało się Ciałem i mieszkało między nami,
* I widzieliśmy chwałę Jego, pełnego łaski i prawdy, chwałę jako Jednorodzonego od Ojca.
V. Wszystko się przez Nie stało, a bez Niego nic się nie stało.
R. I widzieliśmy chwałę Jego, pełnego łaski i prawdy, chwałę jako Jednorodzonego od Ojca.
&Gloria
R. I widzieliśmy chwałę Jego, pełnego łaski i prawdy, chwałę jako Jednorodzonego od Ojca.

[Lectio9]
Czytanie Ewangelii świętej według św. Jana
!J 1:1-14
Na początku było Słowo, a Słowo było u Boga i Bogiem było Słowo. I tak dalej.
_
Homilia świętego Augustyna, Biskupa
!Traktat 1. na Ewangelię Jana, blisko połowy
Nie myśl o czymś marnym, jak to zwykłeś myśleć, gdy słyszysz jakie słowa ludzkie. Posłuchaj, co masz myśleć: Bogiem było Słowo. Niech się stawi jakiś niewierny arianin i powie, że Słowo Boże zostało stworzone. Jakże stać by to się mogło, iż Słowo Boże zostało stworzone, skoro Bóg przez Słowo wszystko uczynił? Jeżeli i samo Słowo Boże zostało stworzone, przez jakie inne słowo zostało stworzone? Jeśli mówisz, iż Słowo Słowa to uczyniło, to ja nazywam Je Jednorodzonym Synem Boga. Jeśli jednak nie mówisz o Słowie Słowa, to przyznaj, iż nie zostało stworzone To, przez które wszystko się stało. Nie mógł bowiem uczynić siebie samego Ten, który wszystko stworzył. Wierz przeto Ewangeliście.
&teDeum

[Ant Laudes]
Kogo widzieliście, * pasterze? Powiedzcie, ogłoście nam, kto się objawił na ziemi? Dzieciątko widzieliśmy, i chóry aniołów wysławiające Pana, alleluja, alleluja.
Porodziła Matka * Króla, którego imię Odwieczny, a zaznawszy radości macierzyństwa, zachowała chwałę dziewictwa: nie było takiej przedtem, i nie będzie takiej potem, alleluja.
Aniół rzekł * do pasterzy: Opowiadam wam wesele wielkie: iż się wam dziś narodził Zbawiciel, alleluja.
Było z Aniołem * mnóstwo wojska niebieskiego, chwalących Boga i mówiących: Chwała na wysokości Bogu, a na ziemi pokój ludziom dobrej woli, alleluja.
Małe Dziecię * dzisiaj nam się narodziło: i nazwane będzie Bogiem Mocnym, alleluja, alleluja.

[Capitulum Laudes]
!Hbr 1:1-2
v. Rozmaicie i wielą sposobów mówiwszy dawno Bóg ojcom przez Proroki: Na ostatek tych dni mówił do nas przez Syna, którego postanowił dziedzicem wszystkiego, przez którego uczynił i wieki.
$Deo gratias

[Hymnus Laudes]
{:H-Asolisortus:}v. Od kresu wschodu słońca
aż do krańca ziemi
opiewajmy Chrystusa Króla,
narodzonego z Marji Dziewicy.
_
Błogosławiony Stwórca świata
przybrał ciało sługi,
by ciało ciałem wyzwalając,
nie stracił, których stworzył.
_
Czystej Rodzicielki wnętrzności
nawiedza łaska niebieska:
żywot Dziewicy nosi tajemnice,
których nie poznała.
_
Przybytek wstydliwych piersi
niespodzianie staje się świątynią Boga:
nienaruszona, nie znając męża,
poczęła Syna w żywocie.
_
Wydaje rodzicielka,
którego Gabrjel przepowiedział,
którego w żywocie Matki zamkniętego,
radując się, przeczuł Chrzciciel.
_
Znosił leżenie na sianie,
żłóbkiem nie pogardził
i odrobiną mleka karmił się Ten,
dzięki któremu nawet ptak nie łaknie.
_
Raduje się chór niebian,
i Aniołowię śpiewają Bogu;
jawnym staje się pasterzom Pasterz,
Stwórca wszystkich.
_
Jezu, Tobie niechaj będzie chwała,
który narodziłeś się z Dziewicy,
oraz Ojcu i dobroczynnemu Duchowi,
po nieskończone wieki.
Amen.

[Versum 2]
V. Objawił Pan, alleluja.
R. Zbawienie swoje, alleluja.

[Ant 2]
Chwała na wysokości Bogu, * a na ziemi pokój ludziom dobréj woléj, alleluja, alleluja.

[Lectio Prima]
!Hbr 1:11-12
v. One poginą, a ty trwać będziesz: a wszystkie jako szata zwiotszeją. A jako odzienie zmienisz je, i odmienią się; ale ty tenżeś jest, i lata twoje nie ustaną?

[Responsory Tertia]
R.br. A Słowo ciałem się stało, * Alleluja, alleluja.
R. A Słowo ciałem się stało, * Alleluja, alleluja.
V. I mieszkało między nami.
R. Alleluja, alleluja.
&Gloria
R. A Słowo ciałem się stało, * Alleluja, alleluja.
_
V. On mię będzie wzywał, alleluja.
R. Ojcem moim jesteś ty, alleluja.

[Capitulum Sexta]
!Hbr 1:10
v. I tyś, Panie! na początku ugruntował ziemię, a dzieła rąk twoich są niebiosa.
$Deo gratias

[Responsory Sexta]
R.br. Objawił Pan, * Alleluja, alleluja.
R. Objawił Pan, * Alleluja, alleluja.
V. Zbawienie swoje.
R. Alleluja, alleluja.
&Gloria
R. Objawił Pan, * Alleluja, alleluja.
_
V. Oglądały wszystkie kraje ziemie, alleluja.
R. Zbawienie Boga naszego, alleluja.

[Responsory Nona]
R.br. Oglądały wszystkie kraje ziemie, * Alleluja, alleluja.
R. Oglądały wszystkie kraje ziemie, * Alleluja, alleluja.
V. Zbawienie Boga naszego.
R. Alleluja, alleluja.
&Gloria
R. Oglądały wszystkie kraje ziemie, * Alleluja, alleluja.
_
V. A Słowo ciałem się stało, alleluja.
R. I mieszkało między nami, alleluja.

[Ant Vespera 3]
Przy tobie przodkowanie * w dzień możności twojej w jasnościach świętości: z żywota przed jutrzenką zrodziłem cię.;;109
Posłał odkupienie * ludowi swemu i postanowił na wieki testament swój.;;110
Weszła * w ciemnościach światłość prawym. Miłościwy, miłosierny i sprawiedliwy Pan.;;111
U Pana * miłosierdzie i obfite u Niego odkupienie.;;129
Z owocu * żywota Twego posadzę na stolicy Twojej.;;131

[Ant 3]
Dziś * narodził się Chrystus: dziś ukazał się Zbawiciel: dziś na ziemi śpiewają Aniołowie, weselą się Archaniołowie: dziś radują się sprawiedliwi mówiąc: chwała na wysokości Bogu, alleluja.

[Octava 3]
!Wspominamy oktawę Bożego Narodzenia
Ant. Dziś narodził się Chrystus: dziś ukazał się Zbawiciel: dziś na ziemi śpiewają Aniołowie, weselą się Archaniołowie: dziś radują się sprawiedliwi mówiąc: chwała na wysokości Bogu, alleluja.
_
V. Objawił Pan, alleluja,
R. Zbawienie swoje, alleluja.
_
v. Módlmy się.
Daj nam, prosimy Cię Wszechmogący Boże, aby nowe, według ciała, narodzenie Jednorodzonego Syna Twego, wyzwoliło nas z jarzma grzechu, który nas oddawna w niewoli trzyma.
$Per eumdem

[Octava 2]
!Wspominamy oktawę Bożego Narodzenia
Ant. Chwała na wysokości Bogu, * a na ziemi pokój ludziom dobréj woléj, alleluja, alleluja.
_
V. Objawił Pan, alleluja,
R. Zbawienie swoje, alleluja.
_
v. Módlmy się.
Daj nam, prosimy Cię Wszechmogący Boże, aby nowe, według ciała, narodzenie Jednorodzonego Syna Twego, wyzwoliło nas z jarzma grzechu, który nas oddawna w niewoli trzyma.
$Per eumdem
