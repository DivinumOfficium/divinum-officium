[Rank]
Wigilja Św.Wawrzyńca Męczennika;;Simplex;;3

[Rule]
Responsory Feria
Preces feriales
Versum Feria
no Te Deum
Laudes 2

[Oratio]
Usłysz, Panie, wołania nasze i za wstawiennictwem błogosławionego Męczennika Twego Wawrzyńca, którego uroczystość uprzedzamy, okaż nam w swej dobroci miłosierdzie na wieki.
$Per Dominum

[Commemoratio]
!Wspominamy Św. Romana Męczennika
@Commune/C2:Oratio proper
$Oremus
Spraw, prosimy, wszechmogący Boże, niech przyczyna błogosławionego Romana, Męczennika Twego, wyzwoli ciało nasze od wszelkich przeciwności, a duszę od złych myśli oczyści.
$Per Dominum.

[Lectio1]
Czytanie Ewangelii świętej według Mateusza
!Mt 16:24-27
Onego czasu: Rzekł Jezus uczniom swoim: „Jeśli kto chce za Mną iść, niech się zaprze samego siebie i weźmie krzyż swój, i naśladuje Mnie”. I tak dalej.
_
Homilia świętego Grzegorza, Papieża
!Homilia 32. na Ewangelię
Ponieważ Pan nasz i Odkupiciel jako nowy człowiek przyszedł na świat, dał też światu nowe przykazania. Dawnemu bowiem naszemu życiu w występkach wychowanemu przeciwstawił nowe swoje życie. Co dawny, cielesny człowiek umiał, jeśli nie zatrzymywać to, co było jego własnością, rabować cudze, jeśli mógł, a pożądać, jeśli czego zrabować nie mógł? Jednakże niebiański Lekarz stosuje lekarstwa działające przeciwnie do każdej ułomności z osobna. Jak bowiem medycyna używa na gorączkę środków chłodzących, na zimno zaś rozgrzewających, tak też i nasz Odkupiciel na grzechy zastosował odpowiednie dla nich, przeciwne im środki: nieczystym – wstrzemięźliwość, chciwym – hojność, gniewliwym – łagodność, pysznym nakazał pokorę.

[Lectio2]
Do tych, którzy za Nim idą, powiedział zresztą, dając nowe przykazania: Jeśli kto nie wyrzecze się wszystkiego, co ma, nie może być uczniem moim.  Jakby wprost mówił: „Wy, którzyście w dawnym życiu pożądali cudzego, teraz przez gorliwość w nowym postępowaniu dawajcie to, co wasze”. Posłuchajmy, co mówi w dzisiejszym czytaniu Ewangelii: Kto chce za Mną iść, niech się zaprze samego siebie. Tam mówi, iż winniśmy się wyrzec tego, co nasze, tu zaś, iż mamy się wyrzec siebie samych. Nie jest zaś, być może, trudnym dla człowieka opuścić to, co się posiada, ale bardzo trudno siebie opuścić. Mniejszą bowiem rzeczą jest wyrzec się swej własności, ale niezmiernie wielką – wyrzec się tego, czym się jest.

[Lectio3]
Pan zaś nam, którzyśmy przyszli do Niego, kazał, abyśmy się wyrzekli tego, co nasze; skoro bowiem wystąpiliśmy do boju za wiarę, podjęliśmy walkę ze złymi duchami; nic własnego zaś złe duchy nie posiadają na tym świecie. Nadzy więc z nagimi musimy walczyć. Gdy bowiem odziany walczy z nagim, łatwiej na ziemię upadnie, można go bowiem uchwycić za szaty. A czym są wszystkie rzeczy ziemskie, jeśli nie jakimiś szatami ciała? Kto więc spieszy do walki z diabłem, musi zdjąć szaty, aby nie uległ.  
