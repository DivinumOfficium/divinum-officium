[Rank]
Niepokalanego Serca Najświętszej Maryi Panny;;Duplex II classis;;5.1;;ex C11

[Rank1960]
Niepokalanego Serca Najświętszej Maryi Panny;;Duplex II classis;;5;;ex C11

[Rule]
ex C11;
9 lectiones

[Ant 1]
Rozradowało się serce moje * w Panu, i podniósł się róg mój w Bogu moim: bom się uweseliła w zbawieniu twojem.

[Oratio]
Wszechmogący, wieczny Boże, któryś w sercu Najświętszej Maryi Panny zgotował godne mieszkanie dla Ducha Świętego, daj łaskawie, prosimy, abyśmy nabożnie obchodząc uroczystość tegoż Niepokalanego Serca, zdołali żyć według Serca Twego.
$Per Dominum eiusdem

[Lectio7]
Czytanie Ewangelii świętej według Jana
!J 19:25-27
Onego czasu: Pod krzyżem Jezusowym stała Matka Jego i siostra Matki Jego, Maria Kleofasowa, oraz Maria Magdalena. I tak dalej.
_
Homilia świętego Roberta Bellarmina, Biskupa
!O siedmiu słowach Chrystusa na krzyżu, rozdz. 12.
Brzemię i jarzmo od Pana na świętego Jana włożone, aby o Przenajświętszej Pannie i Matce miał pieczę i staranie, było zaprawdę jarzmem słodkim i brzemieniem lekkim. Bo któżby nie rad był mieszkał z oną Matką, która Słowo wcielone dziewięć miesięcy w żywocie swym nosiła i z Nim całe trzydzieści lat nabożnie bardzo i mile przemieszkiwała? Któżby nie zazdrościł umiłowanemu uczniowi Pańskiemu, kiedy w niebytności Syna Bożego obecność otrzymał Matki Bożej? Ale zdaje mi się, że możemy i my od łaskawości Słowa dla nas wcielonego i z wielkiej ku nam miłości Ukrzyżowanego uprosić, żeby i nam rzekł: Oto Matka twoja!, a Matce swojej za nami: Oto Syn Twój!

[Lectio8]
Nie jest skąpy Pan dobrotliwy w udzielaniu darów swoich. Tylko z naszej strony potrzeba, abyśmy z wiarą i ufnością, i sercem nie obłudnym, ale szczerym a prostym przystępowali do tronu łaski Jego. Jeśli nas chciał mieć współdziedzicami Królestwa Ojca swego, to zaiste nie odrzuci nas, jeśli zapragniemy być współdziedzicami miłości Matki Jego. A i Pannie najmilszej nie będzie przykro mieć tak wielu synów, gdyż macierzyńskie Jej łono jest bardzo obszerne. A jakże pragnie ta Matka, ażeby wszyscy, których Syn Jej tak drogą Krwią i tak drogą śmiercią swoją odkupił, nie zginęli. Zbliżmy się więc z ufnością do tronu łaski Chrystusowej, a z pokorą i ze łzami prośmy, żeby o każdym z nas rzekł Matce swojej: Oto Syn Twój! i każdemu z nas o Matce swojej: Oto Matka twoja!

[Lectio9]
O jak nam będzie dobrze pod obroną takiej Matki! Któż będzie śmiał nas oderwać od Jej serca? Jakaż pokusa, jakie cierpienie będzie nas mogło zwyciężyć, gdy będziemy nadzieję swą pokładali w opiece Matki Bożej i naszej? A nie będziemy pierwszymi w dostąpieniu tak wielkiego dobrodziejstwa. Wielu już nas w tym uprzedziło. Wielu – mówię – jest takich, co pod osobliwą i prawdziwie macierzyńską opiekę tej Panny się oddało, a żaden nie odszedł zawstydzony albo smutny; ale wszyscy będący pod opieką takiej Matki weselą się z niej i radują. O Niej to bowiem napisano: Ona zmiażdży ci głowę; w Niej także ufność pokładają, że za Jej przyczyną śmiało stąpać będą po żmii i bazyliszku i że podepcą lwa i smoka Albowiem niepodobna, aby zginąć mógł ten, o którym rzekł z krzyża Jezus Chrystus do Najświętszej Panny: Oto Syn Twój!, byle i on nie głuchym uchem słuchał, co wyrzekł Chrystus do niego: Oto Matka twoja!
&teDeum

[Ant 2]
O błogosławiona Dziewico * Maryjo: tyś matką łaski, tyś nadzieją świata, usłysz nas, twe dzieci, wołające ku Tobie.
