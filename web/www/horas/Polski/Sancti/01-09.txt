[Rank]
Czwarty dzień Oktawy Objawienia;;Semiduplex;;2;;ex Sancti/01-06

[Rank] (rubrica 196 aut rubrica 1955)
Dziewiąty dzień stycznia;;Feria;;1.2;;vide Sancti/01-06

[Lectio7]
Czytanie Ewangelii świętej według św. Mateusza
!Mt 2:1-12
Gdy się narodził Jezus w Betlejem Judzkim za dni króla Heroda: oto przybyli Mędrcy ze Wschodu do Jerozolimy mówiąc: „Gdzie jest on Król żydowski, który się narodził?” I tak dalej. 
_
Homilia świętego Grzegorza, Papieża
!Homilia 10. na Ewangelię
Coś naprawdę wielkiego ukazują nam Mędrcy przez to, że do swojej krainy wracają inną drogą. W tym bowiem, co wskutek napomnienia czynią, w istocie przekazują nam, co mamy czynić. To raj jest przecież naszą krainą, do której — po poznaniu Jezusa — zabroniono nam wracać drogą, którąśmy tu przybyli. Odeszliśmy bowiem od naszej krainy pyszniąc się, okazując nieposłuszeństwo, postępując za rzeczami widzialnymi, smakując zakazaną strawę — konieczne jest natomiast, byśmy do niej wracali płacząc, okazując posłuszeństwo, gardząc rzeczami widzialnymi, hamując pragnienia ciała.

[Lectio8]
Inną więc drogą kroczymy z powrotem do swojej krainy: bo skorośmy odeszli od radości raju przez uciechy, to wracamy do nich przez żale. Stąd konieczne jest, bracia najdrożsi, byśmy zawsze pełni lęku i zawsze podejrzliwi względem siebie, stawiali przed oczy serca z jednej strony winy popełnione, z drugiej — sąd o najwyższej surowości. Zważmy, jak surowy przybędzie Sędzia — On, który sąd zapowiada i skrywa: grozi grzesznikom strasznymi rzeczami, a jednak wciąż je powstrzymuje; i dlatego odwleka prędkie przybycie, by mniej znaleźć tych, których ma potępić. 

[Lectio9]
Karajmy szlochami winy i wraz z głosem Psalmisty przybywajmy zawczasu przed Jego oblicze z wyznaniem (Ps 94, 2). Niech więc nas nie oszuka żadna złuda pożądliwości, niech nie uwiedzie żadna próżna wesołość. Tuż bowiem jest Sędzia, który powiedział: „Biada wam, którzy się teraz śmiejecie, albowiem będziecie się smucić i płakać” (Łk 6, 25). To bowiem stwierdza Salomon: Śmiech będzie zmieszany z żałością, a końcem wesela smutek zawładnie (Prz 14, 13). I ponownie o tym mówi: Śmiech poczytałem za błąd, a do wesela rzekłem: „Co się darmo zwodzisz?” (Ekl 2, 2). I jeszcze raz to stwierdza: „Serce mądrych, gdzie smutek jest, a serce głupich, gdzie wesele” (Ekl 7, 5).

[Ant 2]
Widzieliśmy gwiazdę Jego * ze Wschodu, i przybyliśmy z darami oddać pokłon Panu.

[Ant 3]
Przesłuchiwał * Mędrcy Herod: Jaki znak widzieliście nad narodzeniem Pana? Gwiazdę widzieliśmy błyszczącą, której blask oświetlił świat.
