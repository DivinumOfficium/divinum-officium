[Rank]
Wniebowzięcie Najświętszej Marji Panny;;Duplex I classis cum Octava Communi;;7;;ex C11

[Rule]
ex C11;
9 lectiones
Psalmi Dominica
Antiphonas Horas
Doxology=Nat

[Capitulum Vespera]
!Jdt 13:22-23
v. Ubłogosławił cię Pan w mocy swojej, iż przez cię wniwecz obrócił nieprzyjacioły nasze. Błogosławionaś ty, córko, od Pana Boga wysokiego nade wszytkie niewiasty na ziemi!
$Deo gratias

[Hymnus Vespera]
v. O Dziewico pierwsza wskazana,
Przez Stworzyciela tchnienie,
Przeznaczona by nosić w swym łonie,
Syna Najwyższego
_
O niewiasto, o której przepowiedziano,
Że będziesz wiecznym wrogiem demonów
Któraś sama łaską napełniona została,
Nieskalana od poczęcia.
_
Ty w łonie Życie poczęłaś,
Życie przez Adama stracone,
Ofiarując ciało swe całe,
Dla Jego ofiary.
_
Cena za grzech, śmierć,
Nad Tobą zwycięstwa nie miała,
Poszłaś z ciałem ku gwiazdom,
Być dobrą Syna towarzyszką.
_
Tak wielką Chwałą oświetlona,
Natura cała jest wywyższona;
W Tobie wezwana jest by sięgnąć
Piękna wszelkiego szczytu.
_
Na nas, wygnańców, swe oczy
Zwróć Królowo w triumfie,
Byśmy przez Twą opiekę osiągnęli
Niebo, błogosławioną ojczyznę.
_
Jezu, Tobie niechaj będzie chwała,
który narodziłeś się z Dziewicy,
oraz Ojcu i dobroczynnemu Duchowi,
po nieskończone wieki.
Amen.

[Oratio]
Wszechmogący, wieczny Boże, Ty wziąłeś do niebieskiej chwały ciało i duszę Niepokalanej Dziewicy Maryi, Matki Twego Syna; spraw, prosimy Cię, abyśmy zwracając się nieustannie ku sprawom niebieskim wysłużyli sobie udział w Jej chwale.
$Per eumdem

[Invit]
Przyjdźcie, uwielbiajmy Króla królów, * którego Matka Dziewica została dziś wzięta do nieba.

[Hymnus Matutinum]
v. Powstań! zimne podmuchy z ziemi ustępują,
Piękne kwiaty w polu się śmieją,
Dla Ciebie, łaskawa Matko, nosicielko życia,
Powstań, o Maryjo!
_
Piękna Lilijo wśród cierni kwitnąca,
Śmierci twórcę pysznego, Tyś sama pokonała,
Zrywając z drzewa życia owoce, które ojcowie
Przez grzech odrzucili.
_
Arko uczyniona z drzewa zepsuciu niepodległego,
Mannę Ty w sobie kryjesz, skąd siła wyrasta, ta
Która wzywa kości by znowu wstały
Z głębi grobowca.
_
Służebnico Serc Władcy wierna,
Ciało twe rozkładu nie zazna,
Lecz dzieląc los ducha,
Do gwiazd się unosi.
_
Powstań! Na Ukochanym wsparta, dąż do nieba!
Przyjmij koroną z gwiazd splecioną,
Usłysz pieśń Twych dzieci, które
Zwą Cię błogosławioną.
_
Trójcy Najświętszej na wieki niech będzie chwała,
Tej, która Tobie, Dziewico, koronę dała,
Byś nam była królową
I matką troskliwą.
Amen.

[Ant Matutinum]
Podniesiona jest * święta Boża Rodzicielka ponad chóry Anielskie do Królestwa Niebieskiego;;8
Bramy raju * przez Ciebie dla nas są otwarte, która dzisiaj chwalebnie z aniołami triumfujesz.;;18
Błogosławionaś ty * między niewiastami, i błogosławiony owoc żywota twojego.;;23
V. Podniesiona jest święta Boża Rodzicielka.
R. Ponad chóry Anielskie do Królestwa Niebieskiego.
Z ślicznością twoją * i z pięknością twoją nadciągnij, fortunnie postępuj i króluj.;;44
Poświęcił * przybytek swój Najwyższy.;;45
Chwalebne * rzeczy powiadają o Tobie, Dziewico Maryjo.;;86
V. Marja wzięta jest do Nieba: radują się Aniołowie.
R. Wychwalając błogosławią Pana.
Raduj się Maryjo Dziewico, * któraś sama zniszczyła wszystkie herezje w całym świecie.;;95
Niebiosa oznajmiły sprawiedliwość jej: * i wszyscy ludzie oglądali jej chwałę.;;96
Śpiewajcie Panu * pieśń nową: bo uczynił dziwy w tobie, o Maryjo.;;97
V. Marja Dziewica wzięta jest do niebieskiego mieszkania.
R. W którem Król królów na gwiaździstym zasiada tronie.

[Lectio1]
Z Księgi Rodzaju
!Rdz 3:9-15
9 I zawołał Pan Bóg Adama, i rzekł mu: Gdzieżeś?
10 Który odpowiedział: Usłyszałem twój głos w raju, i zlękłem się, przeto, żem jest nagi, i skryłem się.
11 Któremu rzekł: A któż ci pokazał, żeś jest nagim, jedno żeś jadł z drzewa, z któregom ci rozkazał abyś nie jadł?
12 I rzekł Adam: Niewiasta, którąś mi dał za towarzyszkę, dała mi z drzewa, i jadłem.
13 I rzekł Pan Bóg do niewiasty: Czemuś to uczyniła? Która odpowiedziała: Wąż mię zwiódł, i jadłam.
14 I rzekł Pan Bóg do węża: Iżeś to uczynił, przeklętyś jest między wszystkiemi zwierzęty i bestyami ziemskiemi: na piersiach twoich czołgać się będziesz, a ziemię jeść będziesz po wszystkie dni żywota twego.
15 Położę nieprzyjaźń między tobą, a między niewiastą: i między nasieniem twem, a nasieniem jéj: ona zetrze głowę twoję, a ty czyhać będziesz na piętę jéj.

[Lectio2]
Z Pierwszego Listu św. Pawła Apostoła do Koryntian
!1 Kor 15:20-26
20 Lecz teraz Chrystus zmartwychwstał, pierwiastki tych, którzy zasnęli. 
21 Ponieważ przez człowieka śmierć, i przez człowieka powstanie umarłych. 
22 A jako w Adamie wszyscy umierają, tak i w Chrystusie wszyscy ożywieni będą.
23 A każdy w swym rzędzie: Chrystus pierwiastki, potem ci, którzy są Chrystusowi, którzy uwierzyli w przyjście jego. 
24 Potem koniec, gdy poda królestwo Bogu i Ojcu, gdy zniszczy wszelaką zwierzchność i władzą i moc.
25 A ma królować, ażby położył wszystkie nieprzyjacioły pod nogi jego. 
26 A ostatnia nieprzyjaciółka będzie zniszczona śmierć.

[Lectio3]
!1 Kor 15:53-57
53 Boć musi to skazitelne przyoblec nieskazitelność: i to śmiertelne przyoblec nieśmiertelność.
54 A gdy to śmiertelne przyoblecze nieśmiertelność, tedy się stanie mowa, która jest napisana: Pożarta jest śmierć w zwycięstwie. 
55 Gdzie jest zwycięstwo twe, o śmierci? Gdzież jest, śmierci! oścień twój?
56 A oścień śmierci jest grzech, a moc grzechu zakon.
57 Lecz dzięka Bogu, który nam dał zwycięstwo przez Pana naszego Jezusa Chrystusa.

[Responsory4]
@Commune/C11:Responsory6:s/.\&.*/ Imię twoje jak wonna maść rozlana./s

[Lectio6]
Z aktów papieża Piusa XII
_
Jako że rzeczywiście Kościół powszechny przez wieki manifestował swoją wiarę w cielesne Wniebowzięcie Najświętszej Maryi Panny, i jako że biskupi z całego świata niemal jednomyślnie wnioskowali, by ta prawda, która opiera się na piśmie świętym i jest głęboko zakorzenionach w duszach wiernych Chrześcijan, i jest także zgodna z innymi prawdami objawionymi, powinna być ogłoszona jako dogmat boskiej i katolickiej wiary, papież Pius XII, wychodząc naprzeciw prośbie całego Kościoła, ogłosił, że ten przywilej Najświętszej Maryi Panny ma być uroczyście głoszony, stąd, pierwszego dnia listopada roku tysiąc dziewięćset pięćdzięsiątego, w Rzymie, na otwartym placu przed Bazyliką Świętego Piotra, w otoczeniu licznych kardynałów i biskupów Świętego Kościoła Rzymskiego, którzy przybyli z odległych części świata, i przed tłumem wiernych, ku radości całego katolickiego świata, proklamował w następujących słowach, w sposób nieomylny, cielesne Wniebowzięcie Najświętszej Maryi panny: Dlatego zaniósłszy to Boga usilne błaganie, i wezwawszy światła Ducha Prawdy, ku chwale Boga Wszechmogącego, który obdarzył Dziewicę Maryję, ku czci Syna swojego, nieśmiertelnego króla oraz zwycięzcy grzechu i śmierci, dla powiększenia chwały dostojnej Jego Matki i ku radości i weselu całego Kościoła, władzą Pana naszego Jezusa Chrystusa, świętych Apostołów Piotra i Pawła oraz Naszą obwieszczamy, wyjaśniamy i określamy jako prawdę objawioną, że: Niepokalana Bogarodzica, Maryja zawsze Dziewica, po zakończeniu życia ziemskiego, została z ciałem i duszą wzięta do niebieskiej chwały.

[Lectio7]
Czytanie Ewangelii świętej według Łukasza
!Łk 1:41-50
Onego czasu: Napełnioną została Elżbieta Duchem Świętym i zawołała głosem wielkim, mówiąc: „Błogosławionaś Ty między niewiastami”. I tak dalej.
_
Homilia świętego Piotra Kanizjusza, Kapłana
!O Najświętszej Bogarodzicy Dziewicy Maryi, księga 5., rozdz. 6.
Kościół obchodzi święta na cześć Bogarodzicy z równą częstością, jak poszanowaniem, wiedząc niezawodnie, że miła Bogu i godna chrześcijan jest ta powinność, przez którą w publicznych obrzędach, wyznaczonych na pewne dni w ciągu roku, wysławiana jest Najświętsza spośród wszystkich Świętych: Matka Pana i Boga naszego. Między tymi świętami, które przez tyle wieków aż do dziś z pobożnością są zachowywane, święto Jej Wniebowzięcia uznaje się za największe i zajmuje naczelne miejsce. Nie ma bowiem dla Maryi bardziej radosnego i szczęśliwego dnia, niż ten, w którym godnie rozważamy udzielone Jej wówczas nowe szczęście: i duszy, i ciała. Skoro zaś rozradowała się dawniej, to tym bardziej potem Jej duch, dusza i ciało przedziwnie rozradowały się w Bogu żywym, a Ona sama miała pełne prawo powiedzieć do swego Zbawcy: Wejrzał na uniżenie Służebnicy swojej. Bo oto odtąd błogosławioną zwać mię będą wszystkie narody. Albowiem uczynił mi wielkie rzeczy, który możny jest.

[Lectio8]
Przeto i my, którzy kochamy Ciebie i Twojego Syna, o trzykroć błogosławiona i prawdziwie dostojna Matko, nie możemy się nie radować całym sercem z tego wspaniałego i nieporównanego szczęścia Twego, ponieważ wszystko, cokolwiek Pan rzekł do Ciebie albo o Tobie, doprowadzone zostało do tak pięknego skutku, a na koniec spełniło się pod każdym względem. Błogosławionaś, któraś nie tylko uwierzyła, lecz dzisiaj także osiągnęłaś owoc i cel wiary oraz wszelkiej cnoty. Teraz zasłużyłaś wreszcie, aby się cieszyć najmilszym widokiem Tego, któregoś tak kochała i wyczekiwała. Ty przyjęłaś w gościnę Emanuela wstępującego jak przybysz do osady tego świata; dzisiaj to On Cię przyjmuje w swym królewskim pałacu; dzisiaj po raz pierwszy odbierasz niezwykłą cześć jako godna matka tak wielkiego króla Salomona.

[Lectio9]
Szczęśliwy to dzień, w którym tak drogocenny dar został przeniesiony z pustyni tego świata i wprowadzony do świętego i wiecznego miasta, aby sprawić wszystkim mieszkańcom niebios powszechną i niesłychaną radość i równie wielki podziw.  Szczęśliwy dzień, który spełnił gorące a jednocześnie tak długotrwałe pragnienia oblubienicy słabnącej z miłości. Dzisiaj znalazła to, czego szukała, i otrzymała to, o co prosiła, a to, czego oczekiwała, istotnie osiągnęła: a mianowicie w pełni doznając odpoczynku przez owo doskonałe widzenie i korzystanie z najwyższego i wiecznego dobra.  Szczęśliwy to dzień, w którym najpokorniejsza Służebnica Pańska została tak bardzo wywyższona i uwielbiona, aby się stała najdostojniejszą Królową Nieba i Panią świata i nie mogła już wyżej postąpić, bo wyniesiona na tron Królestwa zasiadła w chwale tuż po Chrystusie. Zaiste, szczęśliwy i godny czci jest ten dzień, kiedy w Królestwie Bożym została ustanowiona i zatwierdzona nasza można a zarazem miłosierna Królowa i Matka. Ta, która nie przestaje być Matką Sędziego, stała się dla nas przychylną Matką miłosierdzia, Orędowniczką przed Chrystusem, czuwającą z oddaniem nad tym, co prowadzi do naszego zbawienia.
&teDeum

[Hymnus Laudes]
v. Dziewico w promienie słońca obleczona,
Korona z gwiazd dwunastu na głowie Twojej,
Księżyc podnóżkiem stóp Twoich,
Chwałą jaśniejesz!
_
Niewiasto, której piekło i śmierć poddać się muszą,
U boku Chrystusa zasiadając, nam się przyglądasz.
Ciebie niebo i ziemia chwalą,
Swą potężną królową.
_
Lecz wąż okropny nie ustaje
W zagrażaniu ludziom Tobie poddanym;
Przyjdź nam z pomocą, Matko Litościwa,
I połam karki złośliwych.
_
Chroń wyznawców wiary od Boga danej,
Prowadź owce zbłąkane do owczarni świętej
Chroń wszystkie narody przed cieniem śmierci,
Zbierając je zewsząd.
_
Miłościwego przebaczenia win błagamy,
Wspomóż bezradnych i udręczonych;
Bądź ziarnem nadziei na trudy życia,
Pewnością zbawienia.
_
Trójcy Najświętszej na wieki niech będzie chwała,
Tej, która Tobie, Dziewico, koronę dała,
Byś nam była królową
I matką troskliwą.
Amen.

[Capitulum Sexta]
!Jdt 13:24-25
v. Błogosławiony Pan, który dziś imię twoje uwielbił, że nie odejdzie chwała twoja z ust ludzi.
$Deo gratias

[Capitulum Nona]
!Jdt 15:10
v. Tyś sława Jeruzalem, tyś wesele Izraelskie, tyś cześć ludu naszego,
$Deo gratias

[Octava 1]
!Wspominamy Oktawę Wniebowzięcia N.M.P.
Ant. Dzisiaj Marja Dziewica * do nieba wstąpiła: radujcie się, bo z Chrystusem na wieki króluje.
_
V. Podniesiona jest święta Boża Rodzicielka.
R. Ponad chóry Anielskie do Królestwa Niebieskiego.
_
$Oremus
Wszechmogący, wieczny Boże, Ty wziąłeś do niebieskiej chwały ciało i duszę Niepokalanej Dziewicy Maryi, Matki Twego Syna; spraw, prosimy Cię, abyśmy zwracając się nieustannie ku sprawom niebieskim wysłużyli sobie udział w Jej chwale.
$Per eumdem

[Octava 2]
!Wspominamy Oktawę Wniebowzięcia N.M.P.
Ant. Któraż to jest, * która idzie jako zorza powstająca, piękna jako księżyc, wybrana jako słonce, ogromna jako wojska uszykowane porządnie?
_
V. Podniesiona jest święta Boża Rodzicielka.
R. Ponad chóry Anielskie do Królestwa Niebieskiego.
_
$Oremus
Wszechmogący, wieczny Boże, Ty wziąłeś do niebieskiej chwały ciało i duszę Niepokalanej Dziewicy Maryi, Matki Twego Syna; spraw, prosimy Cię, abyśmy zwracając się nieustannie ku sprawom niebieskim wysłużyli sobie udział w Jej chwale.
$Per eumdem
