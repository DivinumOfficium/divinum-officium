[Rank]
VII Niedziela po Pięćdziesiątnicy;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Ant 1]
Namaścili Salomona * Sadok kapłan, i Natan prorok, na króla w Gihonie, i wstępując z radością mówili: Niech żyje król na wieki.

[Oratio]
Boże, którego Opatrzność, w rozporządzeniach swoich nigdy się nie myli: usilnie Cię błagamy, abyś to, co szkodliwe, oddalił od nas, a wszystkiego, co użyteczne udzielić nam raczył.
$Per Dominum

[Lectio1]
Początek Trzeciej Księgi Królewskiej
!1 Krl 1:1-4
1 A król Dawid zstarzał się był i miał wiele dni wieku: a gdy go odziewano szatami, nie zagrzewał się.
2 Rzekli mu tedy słudzy jego: Poszukajmy królowi, panu naszemu, młodej panienki, niech stoi przed królem, i okrywa go: i śpi na łonie jego, a zagrzewa króla, pana naszego.
3 A tak szukali panienki pięknéj we wszystkich granicach Izraelskich, i naleźli Abisag Sunamitke i przywiedli ją do króla.
4 A była panienka bardzo piękna i sypiała z królem, i służyła mu. Ale jej król nie uznał.

[Lectio2]
!1 Krl 1:5-8
5 Lecz Adonias, syn Haggith. podnosił się, mówiąc: Ja będę królował. I nasprawował sobie wozów i jezdnych i pięćdziesiąt mężów, którzyby biegali przed nim.
6 A nie karał go nigdy ojciec jego, mówiąc: Przeczżeś to uczynił? A był i ten bardzo piękny, wtóry syn po Absalomie.
7 A miał zmowę z Joabem, synem Sarwii, i z Abjatharem kapłanem, którzy pomagali stronie Adoniasowéj.
8 Lecz Sadok kapłan i Banajas, syn Jojady, i Nathan prorok i Semei i Rej, i moc wojska Dawidowego nie przestawała z Adoniasem.

[Lectio3]
!1 Krl 1:11-15
11 I rzekł Nathan do Bethsabee, matki Salomonowéj: A słyszałaś, że króluje Adonias, syn Haggith, a pan nasz Dawid o tem nie wie?
12 Przetóż teraz pójdź, weźmij radę odemnie, a zachowaj duszę swoję, i syna twego Salomona.
13 Idź a wnidź do króla Dawida i rzecz mu: Azażeś nie ty, panie mój królu, przysiągł mnie, słudze twojéj, rzekąc: Salomon, syn twój, będzie królował po mnie, i on będzie siedział na stolicy mojéj? Przeczże tedy króluje Adonias?
14 A gdy jeszcze tam będziesz mówić z królem, ja przyjdę za tobą, i dopełnię słów twoich.
15 A tak weszła Bethsabee do króla na pokój.

[Lectio7]
Czytanie Ewangelii świętej według Mateusza
!Mt 7:15-21
Onego czasu: Rzekł Jezus uczniom swoim: „Strzeżcie się fałszywych proroków, którzy do was przychodzą w odzieniu owczym, a wewnątrz są wilki drapieżne”. I tak dalej.
_
Homilia świętego Hilarego, Biskupa
!Komentarz do Ewangelii wg św. Mateusza, rozdz. 6.
Pan nakazuje, aby urok słów i pozory łagodności sprawdzać owocami postępowania.  Należy sprawdzać, nie za kogo się kto podaje, lecz jaki jest w działaniu, ponieważ wielu przyodziewa owczą wełną wilczą wściekłość. A zatem jak ciernie nie rodzą winnych jagód, osty – fig, dzikie drzewa nie wydają dobrych jabłek, tak owoc dobrego dzieła nie tkwi w udawaniu, i dlatego poucza, że każdego należy rozpoznawać po czynach. Ci bowiem nie osiągają Królestwa Niebieskiego samymi tylko słowami; ani ten też, kto tylko mówi: Panie, Panie, nie będzie jego dziedzicem.

[Lectio8]
Cóż to bowiem za zasługa mówić Panu, Panie? Czyż Panem nie będzie, jeśli Go tak nie nazwiemy? I jakim uświęceniem służby jest wywyższanie Imienia, gdy wejście do Królestwa Niebieskiego przygotowuje raczej poddanie się woli Bożej, niż wywyższanie? Wielu powie Mi w owym dniu: Panie, Panie, czyż nie w Twoje Imię prorokowaliśmy? Teraz więc potępia oszustwo fałszywych proroków i pozory obłudników, którzy spodziewają się chwały własnej z mocy słowa, w głoszeniu nauki, w wypędzaniu demonów i tego rodzaju mocy dzieł.

[Lectio9]
I tak przywłaszczają sobie Królestwo Niebieskie: jakby ich własnością było coś, co mówią lub czynią, nie zaś jakby wszystkiego dopełniała moc Boża; gdy znajomość zasad wiary przynoszona jest przez czytanie, to Imię Chrystusowe odpędza demony. Zasługiwać zatem mamy na ową szczęśliwą wieczność, od nas samych czegoś się oczekuje, abyśmy dobra pragnęli, zła wszelkiego unikali, a wielkim staraniem przykazania niebiańskie spełniali, aż takimi dziełami Bogu znani się staniemy raczej przez czynienie tego, czego On chce, niż przez chlubienie się tym, co On może; odwracając się i odrzucając obrzydliwość dzieł niesprawiedliwych w gnieździe naszym.
&teDeum

[Ant 2]
Strzeżcie się * pilnie fałszywych Proroków, którzy do was przychodzą w odzieniu owczem, a wewnątrz są wilcy drapieżni: z owoców ich poznacie je, alleluja.

[Ant 3]
Nie może drzewo * dobre owoców złych rodzić, ani drzewo złe owoców dobrych rodzić: Wszelkie drzewo, które nie rodzi owocu dobrego, będzie wycięte i w ogień wrzucone, alleluja.
