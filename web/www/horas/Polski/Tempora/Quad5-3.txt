[Rank]
Środa tygodnia Męki Pańskiej;;Feria major;;2

[Rule]

[Lectio1]
Czytanie Ewangelii świętej według Jana
!J 10:22-38
Onego czasu: Przypadła w Jerozolimie uroczystość Poświęcenia Świątyni, a była zima. I przechadzał się Jezus w świątyni, w krużganku Salomona. I tak dalej.
_
Homilia świętego Augustyna, Biskupa
!Traktat 48. na Ewangelię wg św. Jana, blisko początku
„Encǽnia” były uroczystością Poświęcenia Świątyni. Greckie bowiem słowo „kainón” oznacza coś nowego. Gdy poświęcano cokolwiek nowego, nazywano to „enkáinia”. To słowo jest już w ogólnym użyciu: gdy kto w nową tunikę się ubiera, nazywa się to po łacinie „encćniáre”. Ów bowiem dzień, kiedy świątynia była poświęcona, Żydzi uroczyście obchodzili; właśnie ten uroczysty dzień obchodzono, gdy Pan mówił to, co przeczytaliśmy.

[Lectio2]
Była zima i przechadzał się Jezus w świątyni, w krużganku Salomona. Obstąpili go tedy Żydzi i rzekli Mu: „Dokądże nas trzymać będziesz w niepewności? Jeśli Ty jesteś Chrystusem, powiedz nam jawnie”. Nie pragnęli prawdy, lecz przygotowywali oszczerstwo. Była zima i byli zimni, byli zbyt odrętwiali, aby przystąpić do tego Boskiego ognia. Lecz przystąpieniem jest wierzyć; kto wierzy – przystępuje, a kto zaprzecza – odchodzi. Dusza nie przemieszcza się za pomocą nóg, lecz uczuć.

[Lectio3]
Byli zbyt zimni, aby móc zapłonąć miłością, a gorzeli żądzą szkodzenia. Daleko odeszli, a jednak się tam znaleźli; nie przystępowali jako wierzący, ale cisnęli się, aby prześladować. Starali się usłyszeć od Pana: „Jestem Chrystusem”, a być może o Chrystusie myśleli tylko na sposób ludzki. Prorocy zapowiadali bowiem Chrystusa, ale Bóstwa Chrystusa ani w pismach Proroków, ani w samej Ewangelii nawet i heretycy nie pojmują; o ileż mniej Żydzi, póki zasłona okrywa ich serca.

[Ant 2]
Owce Moje * słuchają głosu Mego, a Ja Pan, poznaję je.

[Oratio 2]
Poświęciwszy ten nasz post, Boże, oświeć miłościwie serca Twoich wiernych, a w dobroci swojej wysłuchaj łaskawie prośby tych, którym udzieliłeś daru pobożności.
$Per Dominum

[Oratio 3]
Wysłuchaj błagań naszych, wszechmogący Boże, a w dobroci Swojej udziel skutków miłosierdzia Twego tym, którym dałeś łaskę nadziei.
$Per Dominum.
