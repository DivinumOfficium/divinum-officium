[Rank]
Czwartek II tygodnia Wielkiego Postu;;Feria major;;2

[Rule]

[Lectio1]
Czytanie Ewangelii świętej według Łukasza
!Łk 16, 19-31
Onego czasu: Rzekł Jezus do faryzeuszów: „Był człowiek pewien bogaty, który przyodziewał się w purpurę i bisior i codziennie ucztował wystawnie”. I tak dalej.
_
Homilia świętego Grzegorza, Papieża
!Homilia 40. na Ewangelię
Kogo, najdrożsi bracia, kogo przedstawia ów bogacz, który przyodziewał się w purpurę i bisior i codziennie ucztował wystawnie, jeśli nie lud żydowski, który pielęgnował życie zewnętrzne i daru otrzymanego Prawa używał dla swego blasku, a nie dla pożytku? Kogo zaś w figurze wyobraża ów pokryty wrzodami Łazarz, jeśli nie lud pogan? Ten, nawróciwszy się do Boga, nie wstydził się wyznać swych grzechów, które były raną na jego skórze. Przez ową ranę na skórze jad z wewnątrz się wydobywa i na zewnątrz się wylewa.

[Lectio2]
Czymże więc jest wyznanie grzechów, jeśli nie pewnego rodzaju otworzeniem rany? Przez spowiedź zbawiennie się wydostaje jad grzechu, który zgubnie ukrywał się w duchu. Rany bowiem skóry wydobywają na zewnątrz jątrzący się jad. Czyż wyznając grzechy, czynimy co innego, jak to, iż odkrywamy zło, które się w nas taiło? Lecz Łazarz, pokryty wrzodami, pragnął nasycić się odrobinami, które spadały ze stołu bogacza, a nikt mu nie dawał, ponieważ ów pyszny lud żydowski uważał za zniewagę dla siebie, gdyby któregoś z pogan dopuścił do znajomości Prawa.

[Lectio3]
Ponieważ nie korzystał z nauk Prawa dla okazania miłości, lecz dla swego wywyższenia, jakby napuchł z powodu nagromadzonych bogactw, a że z jego ust płynęły mądre słowa, były one jakby okruszynami spadającymi ze stołu. I przeciwnie: rany leżącego żebraka lizały psy. Niekiedy Pismo święte pod nazwą psów zwykło rozumieć kaznodziejów. Język bowiem psów uzdrawia rany, gdy je liżą. Tak też i święci nauczyciele, pouczając nas przy wyznawaniu grzechów, jakby leczą rany ducha, językiem jej dotykając.

[Ant 2]
Synu, wspomnij, * żeś odebrał dobra za żywota swego, a Łazarz także złe.

[Oratio 2]
Prosimy Cię Panie, udziel nam pomocy łaski Twej, abyśmy w poście i w modlitwie gorliwie trwając, od nieprzyjaciół duszy i ciała zostali wyswobodzeni.
$Per Dominum

[Oratio 3]
Wspieraj, prosimy Cię, Panie, sługi Twoje i bądź zawsze miłosierny proszącym Cię o to, abyś w tych, którzy Cię swoim Stwórcą i Panem wyznają, nagromadzone dary odnowił, a odnowione zachować raczył.
$Per Dominum
