[Lectio1]
Z Przysłów Salomona
!Prz 10:1-5
1 Mądry syn rozwesela ojca: a syn głupi smutkiem jest matce swojéj.
2 Nic nie pomogą skarby niezbożności, lecz sprawiedliwość wybawi od śmierci.
3 Nie udręczy Pan głodem dusze sprawiedliwego: a zasadki niezbożnych wywróci.
4 Ubóstwo sprawiła ręka leniwa: ale ręka mocnych bogactwa gotuje. Kto się wspiera na kłamstwach, ten pasie wiatry: a tenże téż ściga latające ptaki.
5 Kto zbiera we żniwa, syn mądry jest: ale kto śpi lecie, syn pohańbienia.

[Lectio2]
!Prz 10:6-10
6 Błogosławieństwo Pańskie nad głową sprawiedliwego: a nieprawość usta bezbożnych pokrywa.
7 Pamiątka sprawiedliwego z chwałą: ale imię niezbożnych zginie.
8 Mądry sercem przyjmuje przykazania: głupi bywa bit wargami.
9 Kto chodzi w prostości, bezpiecznie chodzi: lecz kto wywraca drogi swe, wyjawion będzie.
10 Kto mruga okiem, przyniesie żal: a głupi wargami będzie bit. 

[Lectio3]
!Prz 10:11-16
11 Źródło żywota usta sprawiedliwego: a usta niezbożnych nieprawość pokrywają.
12 Nienawiść wzbudza swary: a wszystkie występki miłość pokrywa. 
13 w uściech mądrego najduje się mądrość: a kij na grzbiecie tego, któremu nie staje serca.
14 Mądrzy tają umiejętność: lecz usta głupiego są bliskie pohańbienia.
15 Majętność bogatego miasto mocy jego: bojaźń ubogich niedostatek ich.
16 Robota sprawiedliwego ku żywotowi: ale urodzaj niezbożnego ku grzechowi.