[Rank]
Sobota Suchych Dni Wrześniowych;;Feria major;;2

[Rank1960]
Sobota Suchych Dni Wrześniowych;;Feria major;;4

[Rule]
Preces feriales

[Lectio1]
Czytanie Ewangelii świętej według Łukasza
!Łk 13:6-17
Onego czasu: Mówił Jezus do rzesz tę przypowieść: „Człowiek pewien miał drzewo figowe zasadzone w winnicy swojej i przyszedł szukać na nim owocu, ale nie znalazł”. I tak dalej.
_
Homilia świętego Grzegorza, Papieża
!Homilia 31. na Ewangelię
Nasz Pan i Odkupiciel mówi do nas poprzez Ewangelię słowami lub czynami. Niekiedy co innego słowami, a co innego czynami; czasem znów toż samo mówi słowami, co i czynami. O dwóch bowiem rzeczach słyszeliście, bracia, w Ewangelii: o niepłodnej fidze i pochylonej niewieście. Tym obu okazano miłosierdzie. W pierwszym wypadku Chrystus wypowiedział się przez podobieństwo, w drugim dokonał uzdrowienia. Lecz to samo wyraża niepłodna figa, co i pochylona niewiasta; figa, której wycięcie odroczono, i niewiasta, która się wyprostowała.

[Responsory1]
@Tempora/093-0:Responsory7

[Lectio2]
Cóż oznacza drzewo figowe, jeśli nie ludzką naturę? A czy pochylona niewiasta nie wyraża i nie wskazuje tejże natury? Natura ta, jak figa, należycie była zasadzona i, jak niewiasta, dobrze była stworzona; dobrowolnie jednak zawiniła i nie wydaje owoców dobrych czynów, ani nie zachowuje sprawiedliwości. Z własnej woli grzech popełniła, a ponieważ nie chciała wydać owocu posłuszeństwa, utraciła stan prawości. Stworzona na podobieństwo Boga nie wytrwała w swej wzniosłej godności i wzgardziła tym, do czego była zasadzona i stworzona. Po raz trzeci właściciel przychodzi do winnicy, bo szukał ludzkiej natury przed Prawem, pod Prawem, pod łaską, wyczekując, upominając, nawiedzając.

[Responsory2]
@Tempora/093-0:Responsory2

[Lectio3]
Pan przybył przed Prawem, ponieważ naturalnym działaniem rozumu wskazał każdemu, jak ma postępować względem bliźniego. Przybył pod Prawem, gdyż nakazując, pouczył. Przybył po Prawie przez łaskę, okazał bowiem swą obecnością, jak jest miłosierny. A jednak żali się, iż przez trzy lata nie znalazł żadnego owocu, gdyż natchnione Prawo naturalne niektórych złych umysłów nie poprawia, ani nakazy nie nauczają, ani nie nawracają cuda Jego wcielenia. A czyż uprawiający nie wyraża zwierzchników? Ci mianowicie, przewodnicząc w Kościele, uprawiają winnicę Pana.

[Responsory3]
@Tempora/093-0:Responsory3

[Ant 2]
Oświeć, Panie, * siedzące w ciemnościach i w cieniu śmierci, i prowadź nogi nasze na drogi pokoju.

[Oratio]
Wszechmogący wieczny Boże, który przez zbawienną wstrzemięźliwość leczysz dusze i ciała, pokornie prosimy Majestatu Twego, byś się dał przebłagać gorącemi modłami naszemi i raczył udzielać nam pomocy teraz i w przyszłości.
$Per Dominum
