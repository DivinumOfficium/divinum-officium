[Rank]
XIX Niedziela po Pięćdziesiątnicy;;Semiduplex;;5

[Oratio]
Wszechmogący i miłosierny Boże, oddal od nas wszelkie przeszkody do zbawienia, abyśmy od niebezpieczeństw duszy i ciała uwolnieni, swobodnie mogli Ci służyć.
$Per Dominum

[Lectio7]
Czytanie Ewangelii świętej według Mateusza
!Mt 22:1-14
Onego czasu: Jezus mówił do przedniejszych kapłanów i faryzeuszy w przypowieściach, mówiąc: „Podobne stało się Królestwo Niebieskie człowiekowi królowi, który sprawił gody małżeńskie synowi swemu”. I tak dalej.
_
Homilia świętego Grzegorza, Papieża
!Homilia 38. na Ewangelię, w 1. połowie
Często już mówiłem, że w Ewangelii Swiętej królestwem niebios nazywany jest najczęściej Kościół współczesny. Królestwem wszak niebios nazywane jest zgromadzenie sprawiedliwych. A jako że Pan mówi przez Proroka: „Niebo stolicą moją” (Iz 66, 1), Salomon zaś stwierdza, że „dusza sprawiedliwego jest stolicą mądrości”, a przy tym Paweł mówi, że „Chrystus mocą Bożą i mądrością Bożą” (por. 1 Kor 1, 24) — to jasno wnioskować powinniśmy, że jeżeli Bóg to mądrość, a dusza sprawiedliwego to stolica mądrości, więc skoro niebiosa nazywane są stolicą Boga, to niebem jest dusza sprawiedliwego. Stąd powiedziane jest przez Psalmistę o świętych głosicielach Słowa: „Niebiosa opowiadają chwałę Boga” (Ps 18, 2).

[Lectio8]
Królestwem zatem niebios jest Kościół sprawiedliwych — bo skoro ich serca nie zabiegają już o nic na ziemi, to przez to, że wzdychają oni do tego, co w górze, Pan już króluje w nich niby w niebiosach. Mówi się zatem: „Podobne się stało królestwo niebieskie człowiekowi królowi, który sprawił gody małżeńskie synowi swemu”. Pojmuje już miłość wasza, kim jest ów Król, Ojciec Syna Królewskiego — to bez wątpienia Ten, do którego mówi Psalmista: „Boże, daj sąd Twój królowi, a sprawiedliwość Twoją synowi królewskiemu” (Ps 71, 1).  On to sprawił gody małżeńskie synowi swemu. Wtedy bowiem Bóg Ojciec wyprawił gody małżeńskie Bogu Synowi Swojemu, kiedy w łonie Dziewicy zaślubił Go ludzkiej naturze, kiedy zechciał, by Bóg przed wiekami stał się Człowiekiem u kresu wieków.

[Lectio9]
Ale że takie połączenie zwyczajnie dokonuje się z udziałem dwojga osób, przeto nasze pojmowanie musi się strzec przed wierzeniem, jakoby Osoba Boga i Człowieka, Odkupiciela Naszego Jezusa Chrystusa mogła być zjednoczona z dwóch osób. Mówimy wszak, że istnieje On z dwóch i w dwóch naturach — unikamy jednak, jako nieprawego, wierzenia w to, że jest on złożony z dwóch osób. Otwarciej zatem i bezpieczniej można powiedzieć, że Ojciec wyprawił Synowi królewskiemu gody małżeńskie wówczas, gdy przez tajemnicę Wcielenia dał Mu za żonę Święty Kościół. Łono zaś Dziewicy Rodzicielki stało się ślubną komnatą Tego Oblubieńca. Stąd i Psalmista mówi: „W słońcu postawił przybytek Swój, a ono jak oblubieniec wychodzący ze ślubnej komnaty swojej” (por. Ps 18, 6).
&teDeum

[Ant 2]
Powiedzcie zaproszonym: * Otom obiad swój nagotował, pójdźcie na gody, alleluja.

[Ant 3]
A wszedł król, * aby oglądał siedzących: i zobaczył tam człowieka nie odzianego w szatę godową, i rzekł mu: Przyjacielu, jakoś tu wszedł nie mając szaty godowej?
