[Lectio3]
!Iz 1:10-15
10 Słuchajcie słowa Pańskiego, książęta Sodomskie! weźcie w uszy zakon Boga naszego, ludu Gomorski!
11 Cóż mi po mnóstwie ofiar waszych, mówi Pan? Pełenem całopalenia baranów i łoju tłustego bydła: i krwie cielców i jagniąt i kozłów nie chciałem,
12 gdybyście przychodzili przed oczy moje, kto tego szukał z rąk waszych, abyście chodzili po sieniach moich?
13 Nie ofiarujcież więcéj ofiary próżno. Kadzenie jest mi obrzydłością: nowiu miesiąca i Szabbathu i innych świąt, nie ścierpię. Nieprawe są zbory wasze.
14 nowi waszych i uroczystych świąt waszych nienawidzi dusza moja: stały mi się przykre, zmordowałem się znosząc.
15 A gdy wyciągnięcie ręce wasze, odwrócę oczy moje od was: a gdy rozmnożycie modlitwę, nie wysłucham; bo ręce wasze pełne są krwie.

[Lectio8]
@Tempora/Adv1-0:Lectio9:s/$/~/
Wszak nim Italia została podana pod miecz pogan, widzieliśmy na niebie szyki ogniste i połyskującą krew rodzaju ludzkiego: tę samą, która później została wylana. Nie pojawiły się za to, jak dotąd, żadne nowe wzburzenia morza i nawałnic. Ale skoro wiele ogłoszonych naprzód rzeczy już się spełniło, to nie ma wątpliwości, że z kolei nadejdą i te nieliczne, które jeszcze pozostały— bo wypełnienie się rzeczy przeszłych to pewność nadchodzących.

[Lectio9]
Mówimy, bracia najdrożsi, te rzeczy po to, by wasze umysły usilnie czuwały wśród wytężonej troski — by nie drętwiały z powodu bezpieczeństwa, nie tępiały w ciemnocie, ale by zawsze i bojaźń napełniała je niepokojem, i niepokój je w dobrym dziele umacniał, skoro zważą słowa dodane przez Naszego Odkupiciela: Gdy ludzie schnąć będą ze strachu i oczekiwania tych rzeczy, które będą przychodzić na wszystek świat, albowiem moce niebieskie poruszone będą. Cóż bowiem nazywa Pan mocami niebieskimi, jeśli nie Aniołów, Archaniołów, Trony, Panowania, Księstwa i Władze - tych, którzy w chwili przybycia surowego Sędziego ukażą się naszym oczom widzialnie, by wówczas ściśle rozliczyć nas za to, co teraz sam niewidzialny Stwórca wspaniałomyślnie w nas znosi. Tam też dodano: A wtedy ujrzą Syna Człowieczego przychodzącego w obłoku, z mocą wielką i majestatem. Jakby otwarcie mówiono: W mocy i majestacie przyjdzie im oglądać Tego, którego nie chcieli słuchać, gdy był w pokorze — by tym dotkliwiej doznali wtedy Jego mocy, im bardziej teraz nie naginają karku swego serca ku Jego cierpliwości.
