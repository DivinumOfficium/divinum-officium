[Rank]
VIII Niedziela po Pięćdziesiątnicy;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Ant 1]
Wysłuchałeś, Panie, * modlitwy sługi Twego, abym zbudował świątynię imieniowi Twemu.

[Oratio]
Użycz nam, prosimy Cię, Panie, ducha myślenia i czynienia tego, co dobre; a że bez Ciebie istnieć nie możemy, daj nam żyć według woli Twojej.
$Per Dominum

[Lectio1]
Z Trzeciej Księgi Królewskiej
!1 Krl 9:1-5
1 I stało się, gdy dokończył Salomon budowania domu Pańskiego i wszystkiego, co żądał i chciał uczynić:
2 Ukazał mu się Pan powtóre, jako mu się był ukazał w Gabaon. 
3 I rzekł Pan do niego: Wysłuchałem modlitwę twoję i prośbę twoję, którąś się modlił przedemną: poświęciłem dom ten, któryś zbudował, abym tam położył imię moje na wieki, i będą tam oczy moje i serce moje po wszystkie dni.
4 Ty téż, jeźli będziesz chodził przedemną, jako twój ojciec chodził, w prostości serca i w prawości, i uczynisz wszystko, com ci przykazał, i zachowasz prawa moje i sądy moje:
5 Postawię stolicę królestwa twego nad Izraelem na wieki, jakom mówił Dawidowi, ojcu twemu, mówiąc: Nie będzie odjęty mąż z rodzaju twego z stolice Izraelskiéj. 

[Lectio2]
!1 Krl 9:6-9
6 Ale jeźli odwróceniem odwrócicie się wy i synowie wasi, nie naśladując mię, ani strzegąc przykazań moich i Ceremonii moich, którem wam podał, ale pójdziecie i służyć będziecie bogom cudzym i kłaniać się im:
7 Zniosę Izraela z ziemie, którąm im dał, i kościół, którym poświęcił imieniowi memu, odrzucę od oblicza mego, i będzie Izrael na przypowieść i baśń wszystkim narodom.
8 A ten dom będzie na przykład: każdy, który pójdzie przezeń, zdumieje się i zaświszcze i rzecze: Przecz tak uczynił Pan ziemi téj i domowi temu? 
9 I odpowiedzą: Iż opuścili Pana, Boga swego, który wywiódł ojce ich z ziemie Egipskiéj, i poszli za bogi cudzymi i kłaniali się im i służyli im: przeto Pan na nie przywiódł to wszystko złe.

[Lectio3]
!1 Krl 9:10-14
10 A gdy się skończyło dwadzieścia lat po tem, jako był Salomon zbudował dwa domy, to jest, dom Pański i dom królewski, 
11 (A Hiram, król Tyrski, dodawał Salomonowi drzewa cedrowego i jodłowego i złota wedle wszystkiego, co potrzebował), tedy dał Salomon Hiram dwadzieścia miast w ziemi Galilejskiéj.
12 I wyjechał Hiram z Tyru, aby oglądał miasta, które mu dał Salomon, i nie podobały mu się.
13 I rzekł: A więc to są miasta, któreś mi dał, bracie? i przezwał je ziemią Chabub, aż do dnia tego.
14 Posłał téż Hiram do króla Salomona sto i dwadzieścia talentów złota.

[Lectio4]
Z księgi świętego Augustyna Biskup, Państwo Boże
!Księga 17, rozdział 8. w połowie
Jest też wprawdzie i w Salomonie pewien obraz przyszłości: mianowicie w tem, że zbudował świątynię i pokój utrzymał stosownie do imienia swego (bo Salomon znaczy pokój czyniący) i w początkach panowania swego był ze wszech miar godzien pochwały; lecz chociaż osobą swoją przepowiadał niby przez cień przyszłości Chrystusa Pana naszego, ale Go nie wskazywał wyraźnie. Dlatego niektóre rzeczy o nim tak są napisane, jakgdyby to było tylko o Chrystusie przepowiadane, bo Pismo święte prorokując nawet i opisem czynów dokonywanych, kreśli w pewien sposób w Salomonie obraz przyszłych rzeczy. 

[Lectio5]
N. p., pomijając księgi historyczne, gdzie jest opis jego panowania, psalm siedmdziesiąty pierwszy także jest zaznaczony jego imienia pochwałą. W tym psalmie jest tak wiele rzeczy, które zupełnie nie zgadzają się z osobą Salomona, a natomiast z najdokładniejszą oczywistością stosują się do Chrystusa Pana, iż jest to zupełnie widoczne, że w Salomonie jest tylko jakiś przesłonięty obraz, a sama prawda przedstawiona w Chrystusie. 

[Lectio6]
Wiadomo jest, n. p. w jakich granicach zawierało się państwo Salomonowe, a jednak w owym psalmie, że już o innych rzeczach zamilczę, czytamy: „Panować będzie od morza aż do morza i od rzeki aż do krańców świata”. Widzimy, że to się w Chrystusie spełniło. Od rzeki bowiem wziął początek panowania, w której ochrzczon przez Jana i gdy Go tenże Jan wskazał, zaczął być uznawany przez uczniów, którzy go nietylko mistrzem, ale też i panem nazwali. 

[Lectio7]
Czytanie Ewangelii świętej według Łukasza
!Łk 16:1-9
Onego czasu: Rzekł Jezus uczniom swoim tę przypowieść: „Był człowiek pewien bogaty, który miał włodarza, a tego zniesławiono przed nim, jakoby trwonił dobra jego”. I tak dalej.
_
Homilia świętego Hieronima, Kapłana
!List 151 do Algazji, problem 6., część 3.
Jeśli pan pochwalił szafarza mamony niesprawiedliwości, ponieważ z nieprawości przygotował sobie sprawiedliwość; jeśli ten pan, którego dobra trwoniono, chwali roztropność zarządcy, który roztropnie zabiegał o własną korzyść chociaż ze szkodą pana, to o ileż bardziej Chrystus, który nie może doznać żadnej szkody i który jest skory do łagodności, chwalić będzie uczniów swoich, jeśli będą miłosierni względem tych, którzy w Niego uwierzą?

[Lectio8]
Wreszcie, po zakończeniu przypowieści, dodaje: i Ja wam mówię, czyńcie sobie przyjaciół z nieuczciwej mamony. Mamona zaś, nie po hebrajsku, ale po syryjsku oznacza bogactwa, uzyskane przez nieuczciwość. Jeśli więc nieuczciwość słusznie podzielona obraca się w sprawiedliwość: o ileż bardziej Boskie słowo, w którym nie ma żadnej nieuczciwości, powierzone Apostołom, jeśli dobrze zostanie rozdzielone, szafarzy swoich wyniesie do nieba?

[Lectio9]
Dlatego też następuje: Kto wierny jest w niewielkim, to jest w sprawach cielesnych, także i w wielkim wierny będzie, to jest w sprawach duchowych. Kto zaś w małym jest nieuczciwy, i nie udzieli braciom do skorzystania tego, co przez Boga dla wszystkich zostało stworzone: ten i w podziale duchowego pieniądza będzie nieuczciwy; tak że nie według potrzeby, ale ze względu na osoby będzie rozdzielał naukę Pańską. Jeśli zatem, powiada, bogactw cielesnych, które przemijają, dobrze nie podzielicie, to prawdziwe i wieczne dobra nauki Boskiej któż wam powierzy?
&teDeum

[Ant 2]
Rzekł pan włodarzowi: * Cóż to słyszę o tobie? oddaj liczbę włodarstwa twego, alleluja.

[Ant 3]
Cóż uczynię, * gdyż Pan odejmie odemnie włodarstwo? kopać nie mogę, żebrać się wstydzę: wiem, co uczynię, że gdy będę złożony z włodarstwa, przyjmą mię do domów swoich.
