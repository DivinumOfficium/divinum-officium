[Rank]
Świętej Rodziny, Jezusa, Marji, Józefa;;Duplex majus;;3.9
(sed rubrica 1960)
Świętej Rodziny, Jezusa, Marji, Józefa;;Duplex II classis;;5

[Rule]
9 lectiones
Psalmi Dominica
Antiphonas horas
No Sunday Commemoratio

[Ant Vespera]
A Jakób * zrodził Józepha, męża Maryi, z któréj się narodził Jezus, którego zowią Chrystusem.;;109
Aniół Pański * ukazał mu się we śnie, mówiąc: Józephie, synu Dawidów! nie bój się przyjąć Maryi, małżonki twéj; albowiem co się w niéj urodziło, jest z Ducha Świętego.;;112
Pasterze przyszli, * kwapiąc się i naleźli Maryą i Józepha i niemowlątko położone we żłobie.;;121
Królowie wszedłszy w dom, * naleźli dziecię z Maryą, matką jego.;;126
Ojciec jego * i matka dziwowali się temu, co o nim mówiono.;;147

[Capitulum Vespera]
!Łk 2:51
v. I zstąpił Jezus z Marją i Józefem i przyszedł do Nazaret: a był im poddany.
$Deo gratias

[Hymnus Vespera]
v. O, błogosławiona światłości niebian, 
Najwyższa Nadziejo ludzi śmiertelnych, 
Jezu, którego przyjście na świat 
Powitał uśmiech miłości rodzinnej.
_
O Marjo, w łaskę bogata, 
Ty jedna możesz na łonie Twojem 
Pocałunkami ogrzać Jezusa 
I mlekiem Go swojem karmić.
_
I Ty, z grona Patrjarchów 
Wybrany na stróża Dziewicy, 
Którego Boże Dzieciątko obdarzyło 
Słodkiem mianem ojca.
_
Ze szlachetnego szczepu Jessego 
Zrodzeni na zbawienie narodów, 
Wysłuchajcie nas kornie błagających, 
Zgromadzonych u stóp ołtarzy waszych.
_
Gdy słońce zachodzi, 
Odbierając wszem rzeczom ich krasę, 
My trwamy w modlitwie, 
Płynącej z głębi serc naszych.
_
Użyczcie nam tej łaski, 
By wdzięk wszystkich cnót 
W waszym domku kwitnących, 
Zajaśniał i w naszem ognisku, domowem.
_
Tobie, Jezu, któryś 
Stał się posłuszny swym rodzicom, 
Niech będzie wieczna chwała, 
Wraz z Ojcem i Najświętszym Duchem. 
Amen.

[Doxology]
Tobie, Jezu, któryś 
Stał się posłuszny swym rodzicom, 
Niech będzie wieczna chwała, 
Wraz z Ojcem i Najświętszym Duchem. 
Amen.

[Versum Prima]
Któryś Maryi i Józefowi stał się posłuszny.

[Versum 1]
V. Błogosławieni, którzy mieszkają w domu Twoim, Panie.
R. Na wieki wieków chwalić Cię będą.

[Ant 1]
A Słowo * ciałem się stało, i mieszkało między nami, pełne łaski i prawdy; a z pełności jego myśmy wszyscy wzięli, i łaskę za łaskę, alleluja.

[Oratio]
Panie Jezu Chryste, który będąc poddanym Marji i Józefowi, uświęciłeś życie rodzinne niewymownemi cnotami: daj abyśmy, naśladując wzór św. Rodziny Twojej, przez nią wspomagani, doszli do uczestnictwa w jej szczęściu wiekuistem.
$Qui vivis

[Invit]
Chrystusowi Synowi Bożemu, posłusznemu Marji i Józephowi, * pójdźmy z pokłonem.

[Hymnus Matutinum]
v. Już jaśnieją świątynie, ozdobione świecami, 
już wieńcami przybiera się ołtarz, 
i zbożną czcią kadzidła dymią 
i wonieją kadzielnice.
_
Czy wypadnie nam śpiewem uczcić 
królewskie pochodzenie Syna Ojca najwyższego? 
Czy domu Dawidowego świetne i starego 
rodu imiona?
_
Wdzięczniej nam wspominać mały 
domek w Nazarecie i skromny żywot; 
wdzięczniej w pieśni opiewać ciche 
życie Jezusa.
_
Od dalekich Nilu brzegów wędrowiec, 
na rozkaz Anioła, skwapliwie powraca Pacholę, 
przecierpiawszy wiele, i w ojcowskich 
progach pomyślnie.
_
W rzemiośle prostem, którem trudnił się Józef, 
wychowany wzrasta Jezus w wieku ukrytym
i	czyni Siebie nadal dobrowolnie towarzyszem 
pracy rzemieślniczej.
_
Niech pot zrosi moje członki, mówił, 
zanim ociekną krwią przelaną; 
niech ta kara również idzie na pokutę 
dla rozgrzeszenia rodzaju ludzkiego.
_
Pomaga czuła Matka Synowi błogosławionemu, 
pomaga dobra oblubienica Oblubieńcowi, szczęśliwa, 
gdy może strudzonym złagodzić troski 
usługą przyjazną.
_
O	ani wolni od pracy i mozołu, 
ani nieświadomi złego, wspomagajcie nędznych, 
których wśród zmagań gnębi dotkliwie przykry 
rzeczy niedostatek.
_
Odejmijcie pychę tym, którym przyświeca zbytnia 
pomyślność, dajcie zrównoważony w sprawach umysł; 
którzykolwiek błagają o pomoc, spojrzyjcie 
okiem życzliwem.
_
Niech Ci, Jezu, będzie chwała i	moc, 
który dajesz nam święte życia przykłady, 
i który królujesz z Ojcem najwyższym 
i Duchem błogosławionym. 
Amen.

[Ant Matutinum]
Gdy wwodzili * dzieciątko Jezusa rodzicy jego, wziął je Symeon na ręce swoje i błogosławił Boga.;;8
Gdy wykonali * wszystko według zakonu Pańskiego, wrócili się do Galilei, do Nazareth, miasta swego.;;18
Dziecię rosło * i umacniało się pełne mądrości, a łaska Boża była w niem.;;23
V. Dla nas stał się ubogim, będąc bogatym. 
R. Abyśmy ubóstwem jego bogatymi byli.
Józeph wstawszy, * wziął dziecię i matkę jego w nocy i uszedł do Egiptu.;;44
Aniół Pański * ukazał się we śnie Józephowi w Egipcie, mówiąc: Wstań a weźmij dziecię i matkę jego, a idź do ziemie Izraelskiéj.;;45
A przyszedłszy * mieszkał w mieście, które zowią Nazareth, aby się wypełniło, co rzeczono jest przez proroki: Iż Nazarejskim będzie nazwany.;;86
V. Pan dróg swoich nauczy nas.
R. I będziemy chodzić ścieżkami jego.
Rodzicy jego chodzili * na każdy rok do Jeruzalem na dzień uroczysty Paschy.;;95
Gdy się wracali, * zostało dziecię Jezus w Jeruzalem, a nie obaczyli rodzicy jego.;;96
A nie nalazłszy, * wrócili się do Jeruzalem, szukając go.;;97
V. Jamci jest ubogi i w pracach od młodości mojéj.
R. A będąc wywyższony, jestem poniżony i zatrwożony.

[Lectio1]
Z Listu św. Pawła Apostoła do Kolosan
!Kol 3:12-16
12 Przyobleczcież się tedy jako wybrani Boży, święci i umiłowani we wnętrzności miłosierdzia, w dobrotliwość, w pokorę, w cichość, w cierpliwość.
13 Jedni drugich znosząc i odpuszczając sobie, jeźli kto ma skargę przeciw komu: jako i Pan odpuścił wam, tak i wy.
14 A nad to wszystko miejcie miłość, która jest związką doskonałości.
15 A pokój Chrystusów niech przewyższa w sercach waszych, ku któremu téż wezwani jesteście w jednem ciele, a wdzięczni bądźcie.
16 Słowo Chrystusowe niechaj mieszka w was obficie z wszelaką mądrością, nauczając i sami siebie napominając przez Psalmy i pieśni i śpiewania duchowne, w łasce śpiewając w sercach waszych Bogu.

[Responsory1]
R. Bóg na ziemi był widzian.
* I z ludźmi obcował.
V. Ten wynalazł wszytkę drogę umiejętności i podał ją Jakubowi, słudze swemu.
R. I z ludźmi obcował.

[Lectio2]
!Kol 3:17-21
17 Wszystko, cokolwiek czynicie w słowie albo w uczynku, wszystko w imię Pana Jezusa Chrystusa, dziękując Bogu i Ojcu przezeń.
18 Żony bądźcie poddane mężom, jako ma być, w Panu.
19 Mężowie! miłujcie żony wasze, a nie bądźcie gorzkimi przeciwko nim.
20 Synowie! posłuszni bądźcie rodzicom we wszystkiem; albowiem się to podoba w Panu.
21 Ojcowie! nie pobudzajcie ku rozgniewaniu synów waszych, aby się małego serca nie stawali.

[Responsory2]
R. Błogosławieni, którzy mieszkają.
* W domu Twoim, Panie.
V. Na wieki wieków chwalić Cię będą.
R. W domu Twoim, Panie.

[Lectio3]
!Kol 3:22-25; 4:1-2
22 Słudzy! bądźcie posłuszni we wszystkiem panom wedle ciała, nie służąc na oko, jakoby ludziom się podobając, ale w szczerości serca, Boga się bojąc.
23 Cokolwiek czynicie, z serca czyńcie, jako Panu, a nie ludziom,
24 Wiedząc, iż od Pana weźmiecie odpłatę dziedzictwa. Panu Chrystusowi służcie.
25 Bo który krzywdę czyni, odniesie to, co niesłusznie uczynił, a niemasz względu na osoby u Boga.
1 Panowie! co sprawiedliwego i słusznego jest, czyńcie sługom, wiedząc, że i wy macie Pana w niebie.
2 W modlitwie trwajcie, czujni będąc na niéj z dziękczynieniem.

[Responsory3]
R. Powinien był we wszystkiem być podobny braci.
* Aby się stał miłosiernym.
V. Chociaż był Synem Bożym, nauczył się z tego, co cierpiał, posłuszeństwa.
R. Aby się stał miłosiernym.
&Gloria
R. Aby się stał miłosiernym.

[Responsory4]
R. Ja lepak jestem żebrak ubogi: 
* Pan stara się o mię.
V. Prace rąk twoich że pożywać będziesz: szczęśliwyś jest i dobrze się mieć będziesz.
R. Pan stara się o mię.

[Responsory5]
R. Liszki mają jamy, a ptacy niebiescy gniazda,
* Syn człowieczy nie ma, gdzie skłonić głowy.
V. Jamci jest ubogi, i w pracach od młodości mojéj.
R. Syn człowieczy nie ma, gdzie skłonić głowy.

[Responsory6]
R. Który będąc w postaci Bożéj, wyniszczył samego siebie.
* Przyjąwszy postać sługi.
V. Sam się poniżył, stawszy się posłusznym aż do śmierci
R. Przyjąwszy postać sługi.
&Gloria
R. Przyjąwszy postać sługi.

[Lectio7]
Czytanie Ewangelii świętej według św. Łukasza
!Łk 2:42-52
Gdy Jezus miał lat dwanaście, udali się do Jerozolimy według zwyczaju onego święta. A po upływie dni, gdy wracali, zostało Dziecię Jezus w Jerozolimie, a nie wiedzieli o tym Rodzice Jego. I tak dalej.
_
Homilia świętego Bernarda, Opata
!Homilia 1. na Ewangelię Missus est, n. 7-8
A był im poddany. Kto komu? Bóg – ludziom; ten sam Bóg, któremu Aniołowie są poddani, któremu są posłuszne Księstwa i Moce, był poddany Maryi, i nie tylko Maryi, ale też i Józefowi – dla Maryi. Podziwiaj zatem, co chcesz i wybierz, co więcej masz podziwiać: czy Syna najłaskawsze zniżenie się, czy najwspanialsze wyniesienie Matki. I tu i tam – zdumienie; i tu i tam – cud. W tym, że Bóg ulega Niewieście – bezprzykładna pokora; w tym, że Niewiasta rozkazuje Bogu – wyniesienie, niemające sobie równego. W pieniach na cześć dziewic szczególnie się podkreśla to, że podążają za Barankiem, dokądkolwiek idzie. Jakichże więc pieni chwalebnych, mniemasz, godna jest Ta, która Baranka poprzedza?

[Responsory7]
R. Prawdziwie Tyś Bogiem ukrytym,
* Boże Izraela, Zbawco!
V. Ty ludzi uczysz mądrości.
R. Boże Izraela, Zbawco!

[Lectio8]
Ucz się, człowiecze, być posłusznym; ucz się, ziemio, być poddaną; ucz się, prochu, być uległym! Ewangelista, mówiąc o twym Stwórcy, powiada: A był im poddany. Najmniejszej nie ma wątpliwości, że Maryi i Józefowi. Zawstydź się, prochu dumny! Bóg się poniża, a ty się wynosisz? Bóg staje się poddany ludziom, a Ty, dążąc do panowania nad ludźmi, stawiasz się ponad Twego Stwórcę? Obyż Bóg raczył mi czasem, gdy mi coś podobnego przyjdzie na myśl, odpowiedzieć, jak ongiś, przyganiając, swemu odrzekł Apostołowi: Odejdź ode Mnie, szatanie, bo nie pojmujesz tego, co z Boga jest. Albowiem ilekroć pragnę wywyższyć się wśród ludzi, tylekroć kuszę się na wyprzedzenie Boga mego, a wówczas naprawdę nie pojmuję tego, co z Boga jest. Bo o Nim przecież powiedziano: A był im poddany. Jeżeli, o człowiecze, za wzgardę sobie poczytujesz naśladować przykład człowieka, z pewnością nie będzie dla ciebie ujmą iść za Stwórcą twoim. Może nie zdołasz iść za Nim, dokądkolwiek idzie, więc zechciejże przynajmniej iść w Jego ślady tam, gdzie On aż do ciebie zstępuje.

[Responsory8]
R. Jak przez nieposłuszeństwo jednego człowieka grzesznikami stało się wielu, 
* Tak przez posłuszeństwo jednego wielu stanie się sprawiedliwymi.
V. Przyszedł do Nazaretu i był im poddany.
R. Tak przez posłuszeństwo jednego wielu stanie się sprawiedliwymi.
&Gloria
R. Tak przez posłuszeństwo jednego wielu stanie się sprawiedliwymi.

[Lectio9]
Jeżeli nie możesz wejść na wzniosłą dziewictwa ścieżkę, kroczże przynajmniej za Bogiem po najbardziej bezpiecznej drodze pokory. Zaiste, gdyby ktoś choćby nawet z pocztu dziewic zboczył z tej drogi, już by nie podążał za Barankiem, dokądkolwiek idzie. Wprawdzie za Barankiem postępuje i skalany, acz pokorny, postępuje i pyszny, acz dziewiczy, ale żaden z nich nie idzie, dokądkolwiek idzie Baranek. Albowiem ani tamten nie może się wznieść do czystości Baranka, który jest bez zmazy, ani ten się zniżyć do Jego łagodności, przez którą zamilkł nie tylko wobec strzygącego, ale i wobec zabijającego. Wszelako pewniejszą co do zbawienia wybrał sobie drogę grzesznik w pokorze, aniżeli w dziewictwie pyszny; tamten bowiem pokorą oczyszcza swe brudy, ten zaś swą czystość kala pychą.
&teDeum

[Ant Laudes]
Po trzech dniach * znaleźli Go w kościele, siedzącego w pośrodku Doktorów, a On słucha i pyta ich.
I rzekła do Niego Matka Jego: * Synu, cóżeś nam tak uczynił? oto ojciec Twój i ja żałośni szukaliśmy Cię.
I zstąpił Jezus * z nimi i przyszedł do Nazaret: a był im poddany.
A Jezus się pomnażał * w mądrości i w leciech i w łasce u Boga i u ludzi.
I mówili: * skądże temu ta mądrość i cuda, czyż ten nie jest syn rzemieślniczy?

[Hymnus Laudes]
v. O szczęśliwa z narodu gościnego, 
czcigodna siedzibo Nazaretu
któraś chowała i wydała 
błogosławione pierwociny Kościoła.
_
Słońce, które złotem światłem 
przebiega ziemie leżące, 
w ciągu wieków nie widziało 
nic wdzięczniejszego ani świętszego nad ten dom.
_
Do domu tego uczęszczają liczni 
posłowie niebieskiego dworu, 
tę świątynię cnoty nawiedzają, 
wracają, cześć oddają.
_
W jakim duchu, jaką ręką 
spełnia Jezus życzenia ojca! 
Jakiem weselem raduje się Dziewica, 
wykonując powinności macierzyńskie.
_
Pomaga oblubienicy Józef,
wspólnik miłości i troski, 
których tysiącznemi więzy łączy 
w łasce sprawca cnoty.
_
Oboje, wzajemnie się miłując,
jednoczą się w miłości Jezusa,
obojgu Jezus daje 
nagrody obopólnej miłości.
_
Tak niech się dzieje, by nas 
miłość łączyła nieustannym węzłem, 
i pokój domowy utrzymując,
łagodziła gorycze życia!
_
Jezu, który stałeś się 
posłusznym swym rodzicom, 
niech Ci będzie zawsze chwała 
z Ojcem najwyższym i Duchem.
Amen.

[Versum 2]
V. Uczynię wszystkie syny twoje uczonymi od Pana.
R. A obfitość pokoju synom twoim.

[Ant 2]
Oświeć nas, Panie, * przez przykład świętej Rodziny Twojej, i prowadź nogi nasze na drogi pokoju.

[Lectio Prima]
!Flp 2:7
v. Ale wyniszczył samego siebie, przyjąwszy postać sługi, stawszy się na podobieństwo ludzi, i postawą naleziony jako człowiek.

[Responsory Tertia]
R.br. Dla nas stał się ubogim, * Będąc bogatym. 
R. Dla nas stał się ubogim, * Będąc bogatym. 
V. Abyśmy ubóstwem jego bogatymi byli.
R. Będąc bogatym. 
&Gloria
R. Dla nas stał się ubogim, * Będąc bogatym. 
_
V. Pan dróg swoich nauczy nas.
R. I będziemy chodzić ścieżkami jego.

[Capitulum Sexta]
!Rz 5:19
v. Bo jako przez nieposłuszeństwo jednego człowieka wiele ich stało się grzesznymi, tak i przez posłuszeństwo jednego wiele ich stanie się sprawiedliwymi.
$Deo gratias

[Responsory Sexta]
R.br. Pan dróg swoich * Nauczy nas.
R. Pan dróg swoich * Nauczy nas.
V. I będziemy chodzić ścieżkami jego.
R. Nauczy nas.
&Gloria
R. Pan dróg swoich * Nauczy nas.
_
V. Jamci jest ubogi, i w pracach od młodości mojéj.
R. A będąc wywyższony, jestem poniżony i zatrwożony.

[Responsory Nona]
R.br. Jamci jest ubogi, * I w pracach od młodości mojéj.
R. Jamci jest ubogi, * I w pracach od młodości mojéj.
V. A będąc wywyższony, jestem poniżony i zatrwożony.
R. I w pracach od młodości mojéj.
&Gloria
R. Jamci jest ubogi, * I w pracach od młodości mojéj.
_
V. Uczynię wszystkie syny twoje uczonymi od Pana.
R. A obfitość pokoju synom twoim.

[Ant Vespera 3]
Po trzech dniach * znaleźli Go w kościele, siedzącego w pośrodku Doktorów, a On słucha i pyta ich.;;109
I rzekła do Niego Matka Jego: * Synu, cóżeś nam tak uczynił? oto ojciec Twój i ja żałośni szukaliśmy Cię.;;112
I zstąpił Jezus * z nimi i przyszedł do Nazaret: a był im poddany.;;121
A Jezus się pomnażał * w mądrości i w leciech i w łasce u Boga i u ludzi.;;126
I mówili: * skądże temu ta mądrość i cuda, czyż ten nie jest syn rzemieślniczy?;;147

[Ant 3]
A Matka Jego * wszystkie te słowa chowała, stosując w sercu swojem.

[Commemoratio]
!Wspominamy Niedzielę w Oktawie Objawienia
@Tempora/Epi1-0a:Oratio:s/V\. .*/V. Wszyscy z Saby przyjdą, alleluja./ s/R\. .*/R. Złoto i kadzidło przynosząc, alleluja./
