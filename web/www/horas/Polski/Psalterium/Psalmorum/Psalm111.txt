111:1 Błogosławiony mąż, który się boi Pana: * w przykazaniu jego będzie się kochał wielce.
111:2 Możne na ziemi będzie nasienie jego: * naród prawych będzie błogosławiony.
111:3 Sława i bogactwa w domu jego: * a sprawiedliwość jego trwa na wieki wieków.
111:4 Weszła w ciemnościach światłość prawym: * miłościwy, miłosierny i sprawiedliwy.
111:5 Rozkoszny człowiek, który się zlituje i pożycza, † będzie miarkował mowy swe z rozsądkiem: * (6) bo na wieki nie będzie poruszon.
111:7a W wiecznéj pamiątce będzie sprawiedliwy: * nie będzie się bał posłuchu złego.
111:7b Gotowe serce jego nadzieję mieć w Panu, † (8) umocnione jest serce jego: * nie poruszy się, aż wzgardzi nieprzyjacioły swymi.
111:9 Rozproszył, dał ubogim: † sprawiedliwość jego trwa na wieki wieków, * róg jego wywyższy się w chwale.
111:10 Grzesznik ujrzy i będzie się gniewał, † będzie zgrzytał zęboma swemi, a będzie schnął: * żądza niezbożnych zaginie.
