03-04# Z Reguły Świętego Ojca Naszego Benedykta. Rozdział 27: Jakową pieczę powinien mieć Opat o wyklętych.
_
Opat ze wszelką pilnością ma czynić staranie około Braci występnych: „Bo nie trzeba zdrowym lekarza, ale źle się mającym” (Mat. 9, 12).~
Przetoż z każdej miary, jako mądry lekarz postępować ma, posyłając niejako potajemnie starszych Braci mądrych, którzyby Brata wyklętego do pokornego zadosyćuczynienia namawiali i cieszyli go, aby go smutek zbytni nie pożerał, ale jako tenże Apostoł powiedział: „Aby w nim umocniona była miłość (2. Kor. 2, 8).~
A niechaj się wszyscy za niego modlą.~
Albowiem bardzo troskliwy być ma Opat i wszelkim sposobem i baczęniem starać się powinien, aby której z owieczek sobie powierzonych nie zgubił.~
Wiedzieć też powinien, że się około dusz chorych starania podjął, nie nad zdrowymi tyraństwa; i bać się mu potrzeba pogróżki Proroka, przez którego Bóg mówi: „A co było tłustego widzieliście i braliście sobie, a co było chorego odrzucaliście” (Ezech. 34, 4).~
A niech w pasterzu dobrym naśladuje przykładu pobożnego, „który na górach dziewięćdziesiąt i dziewięć owiec zostawiwszy, szukać poszedł jednej owcy, która była zginęła” (Łuk. 15, 4), której owcy choroby i nędzy tak się bardzo użałował, że ją na święte ramiona swoje włożył i tak do stada zanieść raczył.
