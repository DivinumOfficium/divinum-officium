Dnia 23-go czerwca wigilia św. Jana Chrzciciela.
W Rzymie męczeństwo św. Jana, kapłana, ściętego za cesarza Juliana Apostaty przed bożkiem słońca przy starej drodze Salaryjskiej. Jego ciało pogrzebał bł. kapłan Konkordiusz w grobach Męczenników.
Również w Rzymie śmierć męczeńska św. Agrypiny, Dziewicy i Męczenniczki z czasów cesarza Waleriana. Jej ciało przeniesiono na Sycylię, gdzie błyszczy wielu cudami.
W Sutrii w Toskanii dzień zgonu św. Feliksa, kapłana, którego prefekt Turcjusz tak długo kazał bić kamieniem po twarzy, aż wyzionął ducha.
W Nikomedii pamiątka bardzo wielu św. Męczenników, którzy za Dioklecjana ukrywali się przez pewien czas w jaskiniach i pieczarach, ale potem z radosną odwagą podjęli śmierć męczeńską dla Chrystusa.
W Filadelfii w Arabii męczeństwo św. Zenona i sługi jego Zenasa.
W Anglii uroczystość św. Edyltrudy, królowej i Dziewicy, która słynna świątobliwością i cudami odeszła z ziemi. Jej nienaruszone ciało znaleziono jedenaście lat po śmierci.