Dnia 19-go grudnia w Aleksandrii w Egipcie męczeństwo św. Nemezjusza. Kłamliwym sposobem oskarżono go najpierw, że jest rozbójnikiem ulicznym. Zaledwie uznano go niewinnym, a już znowu doniesiono sędziemu, że jest chrześcijaninem. Za to polecił sędzia ukarać go jeszcze raz tak srogo, jak zbójców, a wreszcie razem z nimi spalić. Tym sposobem stał się ów Święty podobnym naszemu Zbawicielowi, gdyż i Jego ukrzyżowano między łotrami.
W Nikomedii wspomnienie św. Męczenników Cyriaka, Paulilla, Sekunda, Anastazego i Syndyma z ich towarzyszami.
W Mauretanii pamiątka św. Tymoteusza, Diakona, który dla wiary chrześcijańskiej po długim więzieniu wrzucony został w ogień, gdzie dokonał swego męczeństwa.
W Nicei śmierć męczeńska św. Dariusza, Zozyma, Pawła i Sekunda.
W Gazie w Palestynie pamiątka św. Meuris i Tei, Męczenniczek.
W Auxerre uroczystość św. Grzegorza, Biskupa i Wyznawcy.
W Orleanie uroczystość św. Adiutusa, Opata, który był napełniony duchem proroczym.

W Rzymie uroczystość św. Fausty, matki św. Anastazji, która odznaczyła się szlachetnością rodu jak też świętością.
W Awinionie uroczystość bł. Urbana V, Papieża. Tenże przeniósł Stolicę Apostolską znowu do Rzymu, pojednał greków z łacinnikami, zwalczał szczęśliwie niewiernych i zdobył sobie wiele zasług dla dobra Kościoła. Jego dawną cześć pochwalił i potwierdził Papież Pius IX.