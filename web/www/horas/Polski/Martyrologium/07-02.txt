Dnia 2-go lipca Nawiedzenie Najświętszej Maryi Panny u Elżbiety.
W Rzymie przy Via Aurelia śmierć męczeńska św. Processa i Martyniana. Przez św. apostoła Piotra ochrzczeni w więzieniu mamertyńskim, a pod Neronem policzkowani, torturowani, biczowani, dręczeni ogniem i obcęgami, w końcu ścięci dostąpili korony męczeńskiej.
Również w Rzymie śmierć męczeńska 3 św. żołnierzy, którzy nawrócili się przy ścięciu św. apostoła Pawła i razem z nim dostąpili chwały wiecznej.
Tegoż dnia męczeństwo świętych Arystona, Krescencjana, Eutychiana, Urbana, Witalisa, Justusa, Felicissima, Feliksa, Marcji i Symforozy, którzy zdobyli sobie palmę zwycięstwa w Campanii podczas prześladowania dioklecjańskiego.
W Winton w Anglii uroczystość św. Swithuna, biskupa, o którego świętości świadczyły cuda.
W Bambergu uroczystość św. Ottona, biskupa, który Pomorzanom zwiastował Ewangelię i dokonał ich nawrócenia.
W Tours pochowanie świętej Monegundy, zakonnicy.