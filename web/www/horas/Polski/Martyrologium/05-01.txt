Dnia 1-go maja uroczystość św. Filipa i Jakuba, Apostołów. Pierwszy, kiedy pozyskał wierze Chrystusa prawie całą Scytię i osiadł pod Hierapolis w prowincji Azji, został skazany na ukrzyżowanie i na krzyżu go ukamienowano. Jakub, zwany bratem Chrystusa Pana i zarazem pierwszy Biskup Jerozolimy, został zepchnięty ze szczytu świątyni, lecz powstał i począł się modlić za swych prześladowców. Wreszcie pewien sukiennik roztrzaskał mu pałką głowę. Tak umarł i został pochowany niedaleko świątyni.
W Egipcie męczeństwo św. Jeremiasza, Proroka, ukamienowanego przez lud i pochowanego pod Tafnis. Jak opowiada św. Epifaniusz, wierni często pielgrzymowali do jego grobu i używali ziemi z nigo jako lekarstwo przeciw ukąszeniom jadowitych węży.
We Franci w okolicy Viviers śmierć męczeńska Andeola, Subdiakona, którego św. Polikarp wysłał z innymi na głoszenie Ewangelii św. Za panowania cesarza Nerona został najpierw zbity kolczastymi maczugami, po czym rozszczepiono mu na krzyż głowę drewnianym mieczem, przez co ukończył swe męczeństwo.
W Huesca w Hiszpanii uroczystość św. Orencjusza i Pacjencji.
W Sitten w Walii cierpienia św. Zygmunta, Króla Burgundów, wrzuconego do studni i tak uśmierconego. Później wsławił go Pan Bóg cudami.
W Auxerre uroczystość św. Amatora, Biskupa i Wyznawcy.
W Auch pamiątka św. Oriencjusza, Biskupa.
W Anglii uroczystość św. Azafa, Biskupa i św. Walburgii, Dziewicy.
W Bergamo pamiątka świętej Graty, Wdowy.
W Forli uroczystość św. Peregryna z zakonu Serwitów.