Dnia 29-go grudnia w Canterbury w Anglii męczeństwo św. Tomasza, Biskupa, który dla obrony sprawiedliwości i wolności Kościoła legł pod mieczem bezbożnych morderców.
W Arles dzień zgonu św. Trofima, o którym św. Paweł wspomina w liście swym do Tymoteusza (2 Tm 4, 20). Przez tegoż Apostoła wyświęcony na Biskupa, dany został temuż miastu jako pierwszy głosiciel Ewangelii, i jak o tym pisze Papież Zozym, z tego źródła rozlały się później wody czystej nauki na całą Francję.
W Afryce męczeństwo św. Dominika, Wiktora, Prymiana, Liboza, Saturnina, Krescentego, Sekunda i Honorata.
W Vienne we Francji uroczystość św. Krescensa, Ucznia św. Pawła, Apostoła i pierwszego Biskupa tegoż miasta.
W Jerozolimie pamiątka świętego Dawid a, Króla i Proroka.
W Rzymie śmierć męczeńska św. Kaliksta, Feliksa i Bonifacego.
W Konstantynopolu wspomnienie św. Marcela, Opata.
W obwodzie Hyesmes uroczystość św. Ebrulfa, Opata i Wyznawcy za czasów króla Childeberta.