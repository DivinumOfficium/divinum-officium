Dnia 18-go października uroczystość św. Łukasza, Ewangelisty, który wiele wycierpieć musiał dla Imienia Chrystusa, aż wreszcie napełniony Duchem św. zmarł w Bitynii. Jego święte ciało przeniesiono najpierw do Konstantynopola, a potem do Padwy.
W Rzymie dzień zgonu św. Pawła od Krzyża, założyciela zakonu Pasjonistów. Odznaczał się on przedziwną niewinnością i pokutą, szczególnie jednak żarliwą miłością Chrystusa ukrzyżowanego i został zaliczony przez papieża Piusa IX w poczet Świętych.
W Arenas w Hiszpanii uroczystość św. Piotra z Alkantary, Wyznawcy z zakonu Franciszkanów, którego papież Klemens IX dla licznych uczynków pokutnych i cudów zaliczył w poczet Świętych.
W Antiochii męczeństwo św. Asklepiadesa, biskupa, należącego do tych męczenników, którzy za panowania Makryna chwalebnie zakończyli życie.
W Neocezarei w Poncie cierpienia św. Atenodora, brata św. Grzegorza Cudotwórcy, który wsławiony wiedzą poległ jako Męczennik w prześladowaniu za panowania Aureliana.
W obwodzie Beauvais uroczystość świętego Justa, Męczennika, siedmioletniego chłopczyka, straconego podczas prześladowania dioklecjańskiego.
W Rzymie pamiątka św. Tryfonii, która swego czasu miała być małżonką cesarza Decjusza. Grób jej znajduje się w katakumbie obok św. Hipolita.

W Mezopotamii nad Eufratem pamiątka świętego Juliana pustelnika.
