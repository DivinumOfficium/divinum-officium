Dnia 30-go czerwca uroczystość pamiątkowa św. Pawła apostoła.
W Limoges we Francji uroczystość św. Marcjalisa, biskupa, i dwóch kapłanów Alpiniana i Austrikliniana, których życie było jednym pasmem cudów.
W Aleksandrii męczeństwo św. Bazylidesa za cesarza Sewera. Gdy św. Potamionę odprowadzano na miejsce stracenia, on obronił ją przed napaściami bezwstydnych rozpustników, za którą to usługę wyświadczyła mu owa Święta wielką łaskę, ukazała mu się bowiem dnia trzeciego i włożyła mu koronę na głowę. Tym nakłoniła go do przyjęcia wiary Chrystusowej i wyjednała mu zarazem łaskę, że mógł umrzeć po krótkiej walce jako sławny Męczennik.
W Rzymie uroczystość św. Lucyny, uczennicy apostolskiej, która swymi bogactwami pomagała wiernym w nędzy, odwiedzała ich po więzieniach i chowała Męczenników. W końcu sama znalazła obok nich grób w katakumbach.
Tamże uroczystość św. Emiliany, Męczenniczki.
W okolicy Verviers uroczystość świętego Ostiana, kapłana i Wyznawcy.
Tegoż dnia uroczystość św. Kajusa, kapłana, i Leona, subdiakona.