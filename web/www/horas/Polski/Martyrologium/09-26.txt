Dnia 26-go września w Nikomedii męczeństwo św. Cypriana i Justyny, Dziewicy z czasów cesarza Dioklecjana. Justyna musiała ponieść dla Chrystusa wiele męczarni i nawróciła nawet czarnoksiężnika Cypriana, którego później męczono razem z nią. Ciała obu Świętych rzucono dzikim zwierzętom, w nocy jednak nadeszli marynarze chrześcijańscy, zabrali je i zawieźli do Rzymu, gdzie złożone zostały obok kaplicy chrzcielnej w Bazylice Konstancjusza.
W Rzymie śmierć męczeńska świętego Kalistrata z 49 innymi żołnierzami. Kalistrat został za panowania Dioklecjana zaszyty w miechu i wrzucony do morza, cudem jednak powrócił nietknięty. Na cud ten nawrócili się żołnierze i ofiarowali z nim swe życie za Chrystusa.
W Rzymie uroczystość świętego Euzebiusza, Papieża.
W Bolonii uroczystość świętego Euzebiusza, Biskupa i Wyznawcy.
W Bresci pamiątka św. Wirgiliusza, Biskupa, 
W Albano pamiątka św. Senatora.
W obwodzie Tivoli uroczystość św. Nilusa, Opata, założyciela klasztoru Grotta ferrata.
W Citta di Castello uroczystość św. Amancjusza, Kapłana, obdarzonego siłą cudotwórczą.