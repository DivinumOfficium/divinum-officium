Dnia 26-go grudnia w Jerozolimie męczeństwo św. Szczepana, pierwszego Męczennika, którego żydzi ukamienowali wkrótce po Wniebowzięciu Pana Jezusa.
W Rzymie śmierć męczeńska św. Maryna, Senatora. Za panowania cesarza Numeriana został on schwytany, torturowany jak niewolnik i położony na rozpalonym ruszcie. Lecz pozostał nietknięty, gdyż ogień zamienił się w rosę. Także dzikie zwierzęta, którym go rzucono, nie wyrządziły mu żadnej krzywdy. Zaś bożyszcza, przed którymi miał składać ofiary, runęły na jego modlitwę. W końcu sędzia kazał go ściąć.
Również w Rzymie przy Via Appia złożenie zwłok św. Dionizego, Papieża, który poniósł wiele trudów i krzywd dla Kościoła i zajaśniał wielu dowodami mocnej wiary.
Również tamże uroczystość św. Zozyma, Papieża i Wyznawcy.
W Majumie w Palestynie wspomnienie św. Zenona, Biskupa.
W Mezopotamii pamiątka św. Archelausza, który był w wielkim poważaniu dla swej uczoności i cnót.
W Rzymie uroczystość św. Teodora, kościelnego przy kościele św. Piotra, którego wspomina także św. Grzegorz, Papież.