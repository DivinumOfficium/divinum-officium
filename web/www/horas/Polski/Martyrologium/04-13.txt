Dnia 13-go kwietnia w Sewilli w Hiszpanii uroczysty obchód św. Hermengilda, syna ariańskiego króla Gotów Leowigilda. Ten kazał go wrzucić do więzienia z powodu wiary katolickiej. Kiedy w święto Wielkanocne wzbraniał się przyjąć Komunii z ręki ariańskiego Biskupa, został zabity na rozkaz ojca i zyskał tak jako król i Męczennik zamiast ziemskiego, królestwo niebieskie.
W Pergamos w Azji Mniejszej dzień zgonu św. Karpa, Biskupa z Tiatiry, jego diakona Papilusa, jego siostry Agatoniki, znakomitej niewiasty i św. Agatodora, ich służącego, oraz wielu innych, którzy po rozlicznych mękach za uświęcające wyznanie wiary otrzymali koronę męczeńską za panowania Marka Antoniusza Verusa i Lucjusza Aureliusza Commodusa.
W tym samym prześladowaniu doznał w Rzymie śmierci męczeńskiej wielce uzdolniony filozof Justyn. Wcześniej przekazał wymienionym cesarzom dwie rozprawy broniące Wiary świętej i bronił jej zwycięsko w dyspucie. Kiedy cynik Krescencjusz, którego niemoralne życie zganił, podstępnie oskarżył go o chrześcijaństwo, otrzymał koronę męczeńską w nagrodę za wierność w Wierze.
Tegoż samego dnia męczeństwo świętych: Maksyma, Kwinktyliana i Dadasa podczas prześladowania Dioklecjana.
W Rawennie uroczystość św. Ursusa, Biskupa i Wyznawcy.