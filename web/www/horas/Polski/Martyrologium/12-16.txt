Dnia 16-go grudnia uroczystość św. Euzebiusza, Biskupa i Męczennika z Vercelli, o którym wspomniano wczoraj i 1 sierpnia.
Wspomnienie trzech Młodzieńców Ananiasza, Azariasza i Mizaela, których relikwie złożone są w grocie pod Babilonem.
W Rawennie męczeństwo św. Walentyna, naczelnika wojny, jego syna św. Konkordiusza i św. Nawalisa i Agrykoli, którzy jako Męczennicy życie swe położyli dla Chrystusa podczas prześladowania Maksymiańskiego.
W Noli w Campanii uroczystość św. Albiny, Dziewicy i Męczenniczki za panowania cesarza Decjusza.
W Afryce śmierć męczeńska bardzo wielu św. Dziewic, które w prześladowaniu wandalskim za panowania ariańskiego króla Huneryka zostały powieszone, obciążone ogromnymi ciężarami i parzone rozpalonymi płytami żelaznymi. Tym sposobem dopełniły chwalebnie swej ofiary.
W Vienne uroczystość św. Ado, Biskupa i Wyznawcy.
W Aberdeen w Szkocji uroczystość św. Beanusa, Biskupa.
W Gazie w Palestynie uroczystość świętego Ireniona, Biskupa.