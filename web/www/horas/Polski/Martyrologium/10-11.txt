Dnia 11-go października w Tarsie w Cylicji męczeństwo św. Taraka, Probusa i Andronika, którzy w prześladowaniu za panowania Dioklecjana musieli cierpieć najpierw w ponurym więzieniu, potem byli trzykrotnie przesłuchiwani i wreszcie z powodu stałości w wierze zostali ścięci.
W okręgu Vexin śmierć męczeńska św. Nikazjusza, biskupa z Rouen, św. Kwiryna, kapłana, św. Subikula, diakona i świętej Piencji, Dziewicy.
Także pamiątka św. Męczenników Anastazego, Placyda, Genezego i towarzyszy.
W Tebaidzie pamiątka św. Sarmata, ucznia św. Antoniusza opata, zabitego przez Saracenów za wiarę w Chrystusa.
W Besancon we Francji uroczystość św. Germana, biskupa i Męczennika.
W Uzes we Francji uroczystość św. Firmina, biskupa i Wyznawcy.
W Szkocji pamiątka św. Kanikusa, opata.
W Lier w Belgii złożenie zwłok św. Gummara, Wyznawcy.
Pod Rennes uroczystość św. Emiliana, Wyznawcy.
W Weronie uroczystość św. Placydii, Dziewicy.
W Tarsie w Cylicji pamiątka św. sióstr Zenaidy i Filonili; były one krewnymi św. Pawła apostoła i jego uczennicami w wierze. 