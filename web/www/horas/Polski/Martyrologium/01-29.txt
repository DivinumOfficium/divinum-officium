Dnia 29-go stycznia w Lyonie uroczystość św. Franciszka Salezjusza, Biskupa z Genewy.
W Rzymie przy Via Nomentana męczeństwo św. żołnierzy Papiasza i Maura za panowania cesarza Dioklecjana. Prefekt Laodycjusz po pierwszym wyznaniu wiary kazał im potłuc twarze kamieniami. Następnie wrzucono ich do więzienia, a w końcu tak długo bito kijami i ołowianymi kulami, aż ducha oddali Bogu.
W Perugii dzień śmierci św. Konstancjusza, Biskupa i jego towarzyszy. Zyskał koronę męczeńską za czasów Marka Aureliusza za dzielną obronę Wiary św.
W Edesie i w Syrii męczeństwo św. Sarbeliusza i jego siostry Barbaei. Ochrzczeni przez Biskupa Barsimacusa zdobyli sobie koronę męczeństwa za czasów trajańskiego prześladowania pod namiestnikiem Lipiasem.
W okręgu Troyes pamiątka św. Sabinianusa, który na rozkaz cesarza Aureliusza został ścięty za wiarę.
W Mediolanie dzień zgonu św. Akwilinusa, Kapłana, któremu arianie przebili szyję mieczem, przez co zyskał koronę męczeństwa.
W Trewirze pochowanie św. Waleriusza, Biskupa, ucznia świętego Piotra, Apostoła.
W Bourges pamiątka św. Sulpicjusza Sewera, Biskupa, który zasłynął nie tylko swą cnotliwością, ale także głęboką nauką.