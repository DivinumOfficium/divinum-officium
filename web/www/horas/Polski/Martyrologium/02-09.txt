Dnia 9-go lutego w Aleksandrii dzień zgonu św. Apolonii, Dziewicy, za panowania cesarza Decjusza. Prześladowcy powybijali jej zęby, a potem zawlekli do palącego stosu, grożąc spaleniem żywcem, jeżeli nie zaprze się swej wiary. Święta po chwili zastanowienia wyrwała się oprawcom i sama skoczyła w płomienie, które nie były tak gwałtowne, jak żar miłości zapalony w jej sercu przez Ducha św. Jej prześladowcy byli oburzeni, że znalazła się kobieta pragnąca wcześniej ponieść śmierć, niż oprawcy zdołali jej zadać.
W Rzymie męczeństwo św. Aleksandra i jego trzydziestu ośmiu towarzyszy, którzy przez śmierć zdobyli sobie koronę zwycięską.
W Soli na Cyprze pamiątka św. Ammoniusza i Aleksandra, Męczenników.
W Antiochii pamiątka św. Nicefora, który za panowania cesarza Waleriana zyskał koronę męczeńską przez ścięcie mieczem.
W Lemele w Afryce pamiątka św. Prymusa i Donatusa, Diakonów, którzy zostali zabici przez heretyckich Donatystów broniąc ołtarzy w kościele.
W klasztorze Fontanella uroczystość św. Ansberta, Biskupa z Rouen.
W Canossie w Apulii uroczystość św. Saby, Wyznawcy i Biskupa.