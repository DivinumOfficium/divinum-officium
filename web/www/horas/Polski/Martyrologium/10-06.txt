Dnia 6-go października w Kalabrii uroczystość św. Brunona, Wyznawcy i założyciela zakonu Kartuzów.
W Laodycei pamiątka św. Sagara, biskupa i Męczennika, ucznia św. Pawła apostoła.
W Auxerre uroczystość św. Romana, biskupa i Męczennika.
W Kapui męczeństwo św. Marcela, Kastusa, Emiliusza i Saturnina.
W Trewirze męczeństwo niezliczonego mnóstwa Męczenników, rozmaitymi sposobami zabitych za wiarę Chrystusową podczas prześladowania dioklecjańskiego.
W Agen we Francji śmierć męczeńska św. Fides, Dziewicy, której wytrwałość taką odwagą napełniła św. Kaprazjusza, że i on walki za wiarę szczęśliwie dokończył.
Również uroczystość św. Erotis, Męczenniczki, która zapalona miłością ku Chrystusowi, zwycięsko w płomieniach dokonała żywota.
W Oderco pamiątka św. Magnusa, biskupa, którego ciało spoczywa w Wenecji.
W Neapolu złożenie zwłok świętej Marii Franciszki od 5 ran Chrystusowych, tercjarki zakonu alkantaryjskiego. Wysoce czczona dla swych cnót i cudów, została przez Piusa IX policzona w poczet świętych Dziewic.
