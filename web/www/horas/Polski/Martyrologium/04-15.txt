Dnia 15-go kwietnia w Rzymie męczeństwo szlachetnych niewiast Bazylissy i Anastazji. Jako uczennice Apostołów wyznały stanowczo i bez lęku swą wiarę. Dlatego za panowania cesarza Nerona wycięto im języki i odrąbano nogi, po czym zostały ścięte.
Tego samego dnia uroczystość świętych: Maro, Eutychesa i Wiktoryna, Męczenników. Z powodu wiary zostali wygnani z bł. Flawią Domicylą na wyspę Ponza. Karę cofnięto za panowania cesarza Nervy. Ponieważ jednak bardzo wielu nawrócili do Wiary św., zostali ukarani różnymi rodzajami śmierci przez sędziego Waleriana podczas prześladowania Trajana.
W Persji śmierć męczeńska świętych Maksyma i Olimpiadesa, bitych za panowania cesarza Decjusza knutami i kulami ołowianymi tak długo, aż wyzionęli ducha.
W Ferentino pamiątka świętego Eutychiusza, Męczennika.
W Mirze w Lycji dzień zgonu św. Krescentego, który zakończył swe życie w płomieniach.
Tak samo męczeństwo św. Teodora i Pauzylipa, zamęczonych za panowania cesarza Hadriana.