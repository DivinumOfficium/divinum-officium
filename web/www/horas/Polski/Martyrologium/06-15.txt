Dnia 15-go czerwca nad rzeką Sele w Bazylikacie męczeństwo św. Wita, Modesta i Krescencji. Za cesarza Dioklecjana zanurzono ich w kotłach napełnionych roztopionym ołowiem, potem rzucono dzikim zwierzętom i dręczono na torturach, lecz wszystkie te męczarnie wytrwali odważnie za pomocą Boską i weszli jako zwycięzcy do Nieba.
W Sylistrii w Bułgarii śmierć męczeńska św. Hezychiusza, żołnierza, który otrzymał koronę męczeńską wraz ze św. Juliuszem.
W Zefirium w Cylicji pamiątka św. Dulasa, Męczennika, którego srodze ubiczowano, położono na rozpaloną kratę i polano wrzącym olejem. Wytrwał potem inne jeszcze męczarnie, aż wreszcie dostąpił palmy zwycięstwa.
W Palmirze w Syrii męczeństwo śś. sióstr Libii i Leonii z dwunastoletnią Eutropią, które po różnorodnych męczarniach otrzymały wieczną koronę.
W Cordobie w Hiszpanii uroczystość św. Benildy, Męczenniczki.
Pod Valenciennes pogrzeb św. Landelina, opata.
W Auvergne uroczystość św. Abrahama, Wyznawcy, który odznaczył się świętością i cudami.
W Vallis przy górze św. Bernarda uroczystość św. Bernarda z Mentony, Wyznawcy.
W Pibrac w diecezji tumskiej uroczystość św. Germany Cousin, Dziewicy. Żyła ubogo w pokorze jako pasterka i po wielu z największą cierpliwością zniesionych uciążliwościach pośpieszyła do niebieskiego oblubieńca. Ponieważ za jej pośrednictwem działo się bardzo wiele cudów, papież Pius IX policzył ją w poczet Dziewic św.