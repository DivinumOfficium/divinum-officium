Dnia 26-go czerwca w Rzymie męczeństwo świętych Braci Jana i Pawła. Jan był mistrzem dworu, Paweł sekretarzem Konstancji, córki cesarza Konstantyna. Później za cesarza Juliana Odstępcy obaj zostali ścięci i osiągnęli przez to koronę męczeńską.
Pod Trydentem śmierć męczeńska św. Wigiliusza. Kiedy usiłował do reszty wytępić pozostałości pogaństwa, został ukamienowany przez rozgniewanych pogan i tak życie swe oddał za Chrystusa.
Pod Valenciennes cierpienia świętego Salwiusza, biskupa z Angouleme i św. Superiusza.
W Cordobie w Hiszpanii uroczystość młodziutkiego Męczennika Pelagiusza. Za stałość w wierze świętej kalif Abderraman kazał mu poodrywać wszystkie członki, jeden po drugim, przez co zgotował mu wspaniałą i chwalebną śmierć męczeńską.
Tak samo pamiątka św. Antelma, biskupa z Bellay.
W okolicy Poitiers uroczystość św. Maksencjusza, kapłana i Wyznawcy, obdarzonego przez Boga darem czynienia cudów.
W Tessalonice pamiątka św. Dawida, pustelnika.
Tegoż dnia uroczystość św. Persewerandy, Dziewicy.
