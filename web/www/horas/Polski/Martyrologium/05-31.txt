Dnia 31-go maja w Bresci uroczystość św. Anieli Merici, Dziewicy, założycielki zakonu Urszulanek.
W Rzymie św. Petronelli, Dziewicy, córki św. Piotra apostoła. Gdy pewien znakomity poganin imieniem Flakkus chciał ją pojąć za żonę, Petronella prosiła o trzy dni czasu do namysłu. Spędziła je na poście i gorącej modlitwie, a trzeciego dnia umarła, przyjąwszy przedtem Komunię świętą.
W Akwilei męczeństwo św. rodzeństwa Kancjusza, Kancjana i Kancjanilli ze szlachetnej rodziny Anicjuszów, którzy za panowania Dioklecjana i Maksymiana zostali dla wiary Chrystusowej ścięci razem ze swoim wychowawcą Protem.
W Komanie w Kapadocji męczeństwo św. Hermiasa, żołnierza, który za panowania cesarza Antonina, otoczony szczególną opieką Bożą z najokrutniejszych mąk wyszedł nienaruszony i tym nawet kata swego skłonił do wiary. Później zostali obaj ścięci mieczem.
W Torre na Sardynii dzień pamiątkowy świętego Krescencjana, Męczennika.
W Weronie uroczystość pamiątkowa świętego Lupicyna, biskupa.
W Rzymie uroczystość świętego Paschazjusza, wspomnianego w pismach św. Grzegorza papieża.