Dnia 27-go września w Egei męczeństwo świętych Braci Kosmy i Damiana. W prześladowaniu za panowania Dioklecjana ponieśli najróżnorodniejsze męczarnie; zostali związani i uwięzieni, wrzucono ich w morze przybito do krzyża, kamienowano i postawiono żołnierzom jako cel do strzelania z łuku. Ponieważ jednak wszystko to nie zachwiało ich w wierze, zostali straceni. Z nimi dzielili się losem bracia Antimus, Leoncjusz i Euprepiusz.
W Paryżu pamiątka św. Wincentego a Paulo, założyciela zakonu Misjonarzy i Sióstr Miłosierdzia, prawdziwie apostolskiego męża i ojca ubogich.
W Biblos w Fenicji pamiątka św. Marka, Biskupa, który według św. Łukasza nosił także imię Jan.
W Mediolanie uroczystość św. Kajusa, ucznia św. Barnaby, Apostoła. Po wielu cierpieniach znoszonych za panowania Nerona, zasnął spokojnie w Panu.
W Rzymie uroczystość szlachetnej Epicharii, małżonki senatora, który w tym samym prześladowaniu został zbity kulkami ołowianymi, a potem ścięty.
W Todi śmierć męczeńska św. Fidencjusza i Terencjusza za tegoż samego Dioklecjana.
W Cordobie uroczystość św. Braci Adulfa i Jana, Męczenników, którzy w prześladowaniu maurytańskim wywalczyli sobie koronę zwycięstwa.
W Sitten w Wallis pamiątka św. Florentyna, Męczennika, skazanego ze św. Hilarym na pozbawienie języków, a potem na ścięcie.
W Rawennie uroczystość św. Aderyta, Biskupa i Wyznawcy.
Tamże uroczystość św. Eleazara, Hrabiego.
W Hennegau uroczystość św. Hilrudy, Dziewicy.
