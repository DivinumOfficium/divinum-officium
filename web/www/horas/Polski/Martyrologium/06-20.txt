Dnia 20-go czerwca dzień zgonu świętego Sylweriusza, papieża i Męczennika. Został pojmany przez Belizariusza za namową bezbożnej cesarzowej Teodory, ponieważ nie chciał na nowo powołać heretyckiego biskupa Antymiusza, którego jego poprzednik Agapit odwołał ze stolicy biskupiej. Musiał iść na wygnanie na wyspę Ponza, gdzie starty niedolą i uciążliwościami, oddał życie za wiarę św.
W Rzymie pogrzeb św. Nowata, syna św. senatora Pudensa i brata św. Tymoteusza, kapłana, oraz poświęconych Bogu Dziewic Pudencjany i Praksedy, których wszystkich pouczali w wierze apostołowie.
W Tomi w Scytii pamiątka św. Pawła i Cyriaka, Męczenników.
W Petra w Palestynie uroczystość św. Makariusza, biskupa, który wiele wycierpiał od arian i wreszcie jako wygnaniec umarł w Afryce.
W Sewilli w Hiszpanii uroczystość św. Florentyny, Dziewicy, siostry św. biskupów Leandra i Izydora.