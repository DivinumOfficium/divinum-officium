Dnia 15-go grudnia oktawa Niepokalanego Poczęcia Najświętszej Maryi Panny.
W Rzymie męczeństwo świętych Ireneusza, Antoniego, Teodora, Saturnina i Wiktora z 17 towarzyszami za panowania cesarza Waleriana, cierpieli dla Chrystusa.
‥
Także świętego Waleriana, Biskupa, który mając przeszło osiemdziesiąt lat otrzymał od ariańskiego króla Genzeryka rozkaz, aby wydał naczynia kościelne. Gdy stanowczo oparł się temu, został wygnany z miasta i mieszkał długo na ulicy pod gołym niebem, gdyż zabroniono przyjmować go we własnym domu lub na własnym gruncie. Wreszcie zamienił żywot ziemski, poświęcony obronie prawd katolickich, na mieszkanie wieczne.
W okolicy Orleanu uroczystość św. Maksymina, Wyznawcy.
Wśród Iberów nad morzem Czarnym pamiątka św. Krystyny, Służebnicy, która swymi cudami nawróciła owe szczepy do wiary chrześcijańskiej za czasów Konstantyna.
Tegoż dnia pamiątka święceń św. Euzebiusza, Biskupa z Vercelli.
