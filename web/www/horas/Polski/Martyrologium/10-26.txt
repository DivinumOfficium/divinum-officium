Dnia 26-go października w Rzymie męczeństwo św. Ewarysta, papieża, który za panowania cesarza Hadriana przyozdobił Kościół Boży swoją krwią.
W Afryce śmierć męczeńska św. Rogacjana i św. Felicissima, którzy odnieśli świetne triumfy podczas prześladowania za panowania Waleriana i Gallienusa. Opowiada o nich także św. Cyprian w piśmie swym piśmie "Do Wyznawców".
W Nikomedii pamiątka św. Łucjana, Florusa i ich towarzyszy, Męczenników.
W Salerno wspomnienie św. Gaudiozusa, biskupa.
W Pawii pamiątka świętego Fulkusa, biskupa.
Tegoż dnia uroczystość św. Kwodwultdeusza, biskupa z Kartaginy, który za panowania ariańskiego króla Genzeryka został wraz z całym swoim klerem wsadzony na spróchniałe okręty bez wioseł i żagli i wydany został na łaskę bałwanów morskich. Jednakże wbrew nadziejom oprawców wylądował szczęśliwie w Neapolu i tam na wygnaniu zakończył swój żywot jako wyznawca.
W Narbonnie uroczystość św. Rustyka, biskupa i Wyznawcy, który działał za czasów cesarza Walentyniana i Leona.
W Hildesheim uroczystość św. Bernwarda, biskupa i Wyznawcy, zaliczonego w poczet Świętych przez papieża Celestyna III.
Również uroczystość św. Kwadragezyma, subdiakona, który przywołał do życia pewnego umarłego.