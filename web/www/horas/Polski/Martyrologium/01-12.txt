Dnia 12-go stycznia w Rzymie świętej Tatiany, Męczenniczki. Za czasów cesarza Aleksandra szarpano ją żelaznymi hakami i grzebieniami, następnie rzucona była dzikim zwierzętom na pożarcie, a gdy i to jej nie zaszkodziło, narażono ją na gorąco ognia. Mimo tego nie poniosła żadnej szkody, aż w końcu przez miecz zyskała palmę męczeńską.
W Achaja św. Satyrusa, Męczennika. Razu jednego przechodząc obok posągu bałwana, naznaczył się znakiem Krzyża św. i dmuchnął nań, wskutek czego posąg się zawalił. Za karę kazano go ściąć.
Tego samego dnia św. Arkadiusza, Męczennika, odznaczonego godnością urodzenia swego i cudotwórczością.
W Afryce św. Męczenników Zotikusa, Rogatusa, Modesta, Kastulusa i zastępu składającego się z 40 żołnierzy.
W Konstantynopolu św. Tygriusza, Kapłana i Eutropiusza, lektora, którzy za czasów cesarza Arkadiusza zostali umęczeni.
W Tivoli św. Zotikusa, Męczennika.
W Efezie śmierć męczeńska 42 zakonników, którzy za czczenie obrazów pod panowaniem cesarza Konstantyna Kopronymusa po najgroźniejszych mękach ponieśli śmierć męczeńską.
W Rawennie św. Jana, Wyznawcy i Biskupa.
W Weronie św. Probusa, Biskupa.
W Anglii św. Benedykta, Opata.