Dnia 1-go lipca oktawa św. Jana Chrzciciela.
Na górze Hor pochowanie św. Arona, pierwszego kapłana najwyższego z pokolenia Lewi.
W Anglii męczeństwo św. Juliana i Arona, podczas prześladowania dioklecjańskiego. W tym samym czasie jeszcze bardzo wielu innych chrześcijan musiało się poddać najokropniejszym męczarniom, zanim wejść mogli do szczęśliwości wiecznej.
W Mechlinie śmierć męczeńska św. Rumolda, syna króla Szkocji, biskupa Dublina.
W Sinuessie pamiątka dwóch św. Męczenników i biskupów Kastusa i Sekundyna.

W Vienne uroczystość św. Martyna, biskupa i ucznia apostolskiego.
W Owernii uroczystość św. Galla, biskupa.
W okolicy Lyonu pochowanie św. Domicjana, opata. Najpierw żył tam jako pustelnik, a gdy wkrótce wkoło niego zebrało się wielu uczniów, założył klasztor. Odszedł do wieczności w późnym wieku, bogaty w cnoty i wsławiony cudami.
W okolicy Reims uroczystość św. Teodoryka, kapłana i ucznia św. Remigiusza, biskupa.
W Angouleme pamiątka św. Eparchiusza, opata.
Pod Emezą pamiątka św. Symeona, wyznawcy, z przydomkiem Salus, tzn. błazen, albowiem z miłości dla Chrystusa zniżył się aż do błazna; że przy tym jednak wewnętrznie pełen był światłości Boskiej, o tym zaświadczył sam Bóg przez cuda za jego pośrednictwem.
W Vicenzie złożenie św. Teobalda, syna hrabiów na Szampanii, którego papież Aleksander III dla cudów i świętości policzył między Świętych.