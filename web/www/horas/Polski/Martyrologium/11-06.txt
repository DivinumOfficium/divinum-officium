Dnia 6-go listopada w Tunisie w Afryce uroczystość św. Feliksa, Męczennika. Jak to podaje św. Augustyn, został on po swym wyznaniu wiary zamknięty w więzieniu z przeznaczeniem na tortury, lecz następnego dnia znaleziono go nieżywego.
W Barcelonie męczeństwo św. Sewera, Biskupa, któremu za wiarę katolicką przebito gwoździem głowę.
W Teopolis pamiątka 10 św. Męczenników, zabitych przez Saracenów.
We Frygii pamiątka św. Allyka.
W Fondo pod Rzymem wspomnienie św. Feliksa, Mnicha.
Pod Bergues we Francji złożenie zwłok św. Winoka, Opata. Był on wysoce szanowany dla swych cnót i cudów, mimo to wytrwale spełniał najniższe posługi dla swych Braci.
W Limoges we Francji uroczystość świętego Leonarda, Biskupa, ucznia św. Remigiusza, Biskupa. Mimo swego znakomitego pochodzenia prowadził jako pustelnik takie życie, że sława jego cnót i cudów daleko się rozeszła. Główną jego troską było uwalnianie więźniów chrześcijańskich.