Dnia 30-go maja w Rzymie przy Via Aurelia dzień zgonu św. Feliksa, papieża Męczennika, który uzyskał palmę męczeństwa za panowania cesarza Aureliana.
W Antiochii uroczystość św. Sykusa i Palatyna, którzy musieli ponieść wiele mąk dla Imienia Chrystusa.
W Rawennie pamiątka św. Eksuperancjusza.
W Pawii pamiątka św. Anastazego.
W Torre na Sardynii męczeństwo św. Gabina i Kryspulusa.
W Cezarei w Kapadocji uroczystość pamiątkowa św. małżonków Bazylego i Emmelii, rodziców św. Bazylego Wielkiego. Za Galeriusza Maksymiana zostali wygnani w pustynie Pontu, życie jednak zakończyli w pokoju, gdy prześladowanie ustało.
W Sewilli w Hiszpanii uroczystość św. Ferdynanda III, króla Kastylii i Leonu, któremu z powodu nadzwyczajnych cnót nadano chwalebny tytuł Świętego. Pełen zapału w rozszerzaniu wiary św., zwycięsko walczył przeciwko Maurom. Wreszcie opuścił królestwo ziemskie, aby wejść do niebieskiego.