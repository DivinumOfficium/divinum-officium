Dnia 4-go lutego w Florencji świętego Andrzeja Corsiniego, Biskupa z Fiesole.
W Rzymie uroczystość św. Eutichiusza, który zakończył swój żywot przez chwalebną śmierć męczeńską i został pochowany w katakumbie św. Kallistusa. Papież Damazy ozdobił jego grób wspaniałym napisem.
W Fossombron męczeństwo św. Akwilinusa, Geminusa, Gelazjusza, Magnusa i Donatusa.
W Thmuis w Egipcie, za czasów cesarza Dioklecjana śmierć męczeńska św. Filaesa, Biskupa i trybuna Filoromusa. Ponieważ namowy krewnych i przyjaciół nie zdołały przełamać ich stanowczości, więc z radością podali szyję pod miecz katowski i w ten sposób osiągnęli palmę zwycięstwa. Razem z nimi zyskali koronę męczeńską liczni chrześcijańscy współobywatele, którzy postępowali w ślad za swoim pasterzem.
Tego samego dnia uroczystość św. Rembertusa, Biskupa Bremeńskiego.
W Troyes pamiątka św. Awentynusa, Wyznawcy.
W Peluzjum w Egipcie pamiątka św. Izydora, Mnicha, który dzięki swym zasługom i głębokiej nauce cieszył się wielkim uznaniem.
Tego samego dnia pamiątka św. Gilbertusa, Wyznawcy.
W klasztorze w Amatrice w diecezji Rieti pochowanie zwłok św. Józefa z Leonissy, kapucyna, który wskutek żarliwości w szerzeniu Wiary świętej był męczony przez mahometan. W nagrodę za apostolską działalność i zdziałane cuda policzył go Papież Benedykt XIV w poczet Świętych Pańskich.