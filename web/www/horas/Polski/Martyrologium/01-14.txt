Dnia 14-go stycznia uroczystość św. Hilariusza z Poitiers, Biskupa i Nauczyciela Kościoła, który dnia wczorajszego pośpieszył do chwały niebieskiej.
W Noli w Kampanii dzień pamiątkowy świętego Feliksa, Kapłana. Gdy tenże po męczarniach doznanych od prześladowców wrzucony został do więzienia, gdzie na brzemieniu i ostrych skorupach leżał skrępowany, w nocy uwolnił go z więzów Anioł. Skoro prześladowanie ustało, nawrócił wielu wskutek swej głębokiej nauki i cnotliwego życia, które spokojnie zakończył w Panu.
W Palestynie św. Malachiasza, Proroka.
Na Synaju 38 św. Mnichów, którzy dla swej wiary chrześcijańskiej zostali zamordowani przez Saracenów.
W Raitu w Egipcie 43 świętych Mnichów, którzy za wiarę w Chrystusa zarzezani zostali przez pogańskich Blemyjów.
W Macedonii świętego Datiusza, o którym wspomina św. Grzegorz, Papież.
W Afryce świętego Eufrazjusza, Biskupa.
W Syrii świętego Juliana Saby Starszego, który za panowania cesarza Walencjusza w Antiochii, za pomocą swej cudotwórczości wzbudził na nowo wiarę katolicką, która nieomal całkiem zaginęła.
W Nowej Cezarei w Poncie świętej Makryny. Była ona uczennicą świętego Grzegorza Cudotwórcy i babką świętego Bazyliana, któremu wykładała prawdy Wiary św.