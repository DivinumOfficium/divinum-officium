Dnia 19-go lutego w Rzymie dzień zgonu św. Gabinusa, Kapłana i Męczennika. Był on bratem Papieża Kajusa, który po długotrwałej i uciążliwej kaźni, w spokoju oddał ducha Panu.
W Afryce pamiątka św. Męczenników Publiusza, Juliana, Marcellusa i innych towarzyszy.
W Palestynie pamiątka świętych Mnichów, i innych Męczenników, którzy za wiarę chrześcijańską zostali w okrutny sposób pomordowani przez żołnierzy saraceńskiego wodza Alemundara.
W Neapolu w Kampanii uroczystość św. Kwodwultdeusza, biskupa z Kartaginy, który za panowania ariańskiego króla Genzeryka został wraz z całym swoim klerem wsadzony na spróchniałe okręty bez wioseł i żagli i wydany został na łaskę bałwanów morskich. Jednakże wbrew nadziejom oprawców wylądował szczęśliwie w Neapolu i tam na wygnaniu zakończył swój żywot jako wyznawca.
W Jerozolimie uroczystość św. Zambdasa, Biskupa. 
W Solonie na Cyprze św. Auksibiusza, Biskupa.
W Benewencie uroczystość św. Barbatusa, Biskupa, który jaśniejąc świątobliwością zdołał pozyskać Wierze katolickiej dowódcę Longobardów wraz z jego ziomkami.
W Mediolanie pamiątka św. Mansuetusa, Biskupa i Wyznawcy.
