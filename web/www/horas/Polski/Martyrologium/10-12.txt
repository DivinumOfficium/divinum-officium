Dnia 12-go października w Rzymie męczeństwo św. Ewagriusza, Pryscjana i towarzyszy.
W Rawennie przy Via Lauretina pamiątka św. Edistiusza, Męczennika.
W Cilly w Styrii uroczystość św. Maksymiliana, biskupa z Lorch.
W Yorku w Anglii pamiątka św. Walfryda, biskupa i Wyznawcy.
W Licji pamiątka świętej Domniny, Męczenniczki z czasów cesarza Dioklecjana.

W Afryce pamiątka 4966 św. Wyznawców i Męczenników, którzy cierpieli podczas prześladowania wandalskiego za ariańskiego króla Huneryka. Byli to w części biskupi katoliccy, w części kapłani i diakoni, do których przyłączyły się gromady wiernych. Jako wygnańców odprowadzono ich pod dozorem maurytańskich żołnierzy na straszną pustynię. Podczas drogi wielu z nich okrutni najemnicy zmuszali do biegu; innych wleczono jak gdyby nieżywych za nogi przez góry i doliny, wyrywając im wszystkie członki, aż wreszcie wszystkich pomordowano na różny sposób. Najdostojniejsi i najbardziej poważani między nimi byli święci Feliks i Cyprian, biskupi.
W Mediolanie uroczystość św. Monasa, biskupa. Wobec zgromadzenia, które miało obrać nowego biskupa, otoczyła jego głowę światłość niebieska. Z powodu tego cudownego znaku został wyniesiony na stolicę biskupią tego miasta.
W Weronie uroczystość św. Salwina, biskupa.
W Syrii pamiątka św. Eustachiusza, kapłana i Wyznawcy.
W Askoli uroczystość św. Serafina, Wyznawcy z zakonu Kapucynów, którego papież Klemens XIII ze względu na świętość życia i wielką pokorę zaliczył w poczet Świętych.