Dnia 12-go grudnia w Aleksandrii męczeństwo świętych Epimacha i Aleksandra, którzy za panowania cesarza Decjusza ponieśli długotrwałe więzienie i najróżnorodniejsze męczarnie, aż wreszcie dla niewzruszonej stałości we wierze skazani zostali na śmierć w ogniu.
W Rzymie uroczystość św. Synezjusza, Męczennika, wyświęconego za św. Ksykstusa, Papieża na lektora, który wielu pogan nawrócił do wiary. Gdy oskarżono go za to przed cesarzem Aurelianem, ten kazał go ściąć.
Tegoż dnia męczeństwo świętych Hermogena i Donata z 22 towarzyszami.
W Trewirze śmierć męczeńska świętych Maksencjusza, Konstancjusza, Krescencjusza, Justyna i towarzyszy w prześladowaniu Dioklecjańskim.
W Aleksandrii śmierć męczeńska świętych Ammonarii, Dziewicy, Merkurii, Dionizji i drugiej Ammonarii. Pierwsza poniosła za panowania tegoż samego Decjusza niewypowiedziane męczarnie, zanim zakończyła szczęśliwie pod mieczem. Ponieważ sędzia wstydził się, że niewiasty nie usłuchały jego rozkazów, kazał je natychmiast stracić obawiając się, aby narzędzia do tortur nie zawiodły także i u pozostałych.
