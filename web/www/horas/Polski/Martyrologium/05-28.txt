Dnia 28-go maja w Canterbury w Anglii uroczystość św. Augustyna, biskupa.
W Sardynii św. Męczenników Emiliusza, Feliksa, Priama i Łucjana, którzy mężnie cierpieli za Chrystusa i otrzymali koronę męczeństwa.
W Chartres we Francji męczeństwo św. Karauna, ściętego za panowania cesarza Domicjana.
W Koryncie śmierć męczeńska św. Helkonisy. Już za cesarza Gordiana dręczono ją różnymi sposobami. Za jego następcy Justyna wzięto ją znowu na męki, a w końcu ścięto.
W Tekui w Palestynie śmierć męczeńska św. Mnichów, którzy za panowania Teodozjusza Młodszego zostali zabici przez Saracenow. Okoliczni mieszkańcy pozbierali ich relikwie i mieli je w wielkiej czci.
W Paryżu uroczystość św. Germana, biskupa i Wyznawcy. Jak wielka była jego świętość, jak bogaty był w zasługi, jakie cuda działał, o tym wszystkim donosi w swych pismach biskup Fortunat.
W Mediolanie pamiątka św. Senatora, biskupa, poważanego z racji jego cnót i uczoności.
W Urgel w Hiszpanii uroczystość św. Justusa, biskupa.
We Florencji pamiątka św. Podiusza, biskupa i Wyznawcy.