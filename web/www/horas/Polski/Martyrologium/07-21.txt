Dnia 21-go lipca w Rzymie uroczystość św. Praksedy, Dziewicy. Wychowana w czystości i pouczona w prawach Boskich, ćwiczyła się bezustannie w modlitwie, poszczeniu i nocnym czuwaniu. Po śmierci znalazła miejsce spoczynku obok swej siostry Pudencjany przy Via Salaria.
W Marsylii męczeństwo św. Wiktora, Żołnierza. Za to, że nie chciał iść na wojnę ani złożyć ofiary bożkom, został wrzucony został do więzienia, gdzie go dręczono i ostatecznie zmiażdżono między kamieniami młyńskimi. Razem z nim ponieśli śmierć męczeńską Żołnierze: Aleksander, Felicjan i Longin.
W Troyes uroczystość św. Julii, Dziewicy i Męczenniczki.
Tamże śmierć męczeńska świętego Klaudiusza, Justa i Jukundyna z 5 towarzyszami za panowania cesarza Aureliana.
W Komanie w Armenii pamiątka św. Zotykusa, Biskupa i Męczennika, który dostąpił korony zwycięstwa za panowania Sewera.
W Strasburgu uroczystość św. Arbogasta, Biskupa, który był w wielkim poważaniu dla swych cudów.
W Babilonie pamiątka św. Daniela, Proroka.
W Syrii pamiątka św. Jana, Mnicha, towarzysza św. Szymona Salus.