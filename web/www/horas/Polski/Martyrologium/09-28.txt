Dnia 28-go września w Czechach uroczystość św. Wacława, Księcia i Męczennika, który po życiu pełnym świątobliwości i cudów został zamordowany w domu swego brata i tak dostąpił korony zwycięstwa.
W Rzymie męczeństwo św. Prywata; okryty wrzodami, uzdrowiony został przez Papieża Kalistusa i uwierzył w Chrystusa. Cesarz Aleksander kazał go za to biczować na śmierć ołowianymi kulkami.
Tamże uroczystość św. Stakteusa, Męczennika.
W Afryce śmierć męczeńska św. Marcjalisa, Wawrzyńca i 20 ich towarzyszy.
W Antiochii w Pizydii męczeństwo św. Marka, Pasterza, braci jego Alfiusza, Aleksandra i Zozyma, potem św. Nikona, Neona, Heliodora i 30 żołnierzy, którzy wszyscy zawdzięczają nawrócenie swe cudom św. Marka i zostali zamęczeni w różny sposób.
Tego samego dnia śmierć męczeńska św. Maksyma za panowania cesarza Decjusza.
W Tuluzie uroczystość św. Eksuperiusza, Biskupa i Wyznawcy, męża niezwykle skąpego dla siebie, ale bardzo szczodrobliwego dla innych, jak donosi św. Hieronim w pamiątkowym sprawozdaniu.
W Genewie uroczystość św. Salomona, Biskupa i Wyznawcy.
W Bresci uroczystość św. Sylwina, Biskupa.
Tegoż dnia uroczystość św. Eustochii, Dziewicy, córki świętej Pauli. Wychowana z innymi Dziewicami przy żłóbku Zbawiciela w bojaźni Bożej, zeszła z tego świata bogata w zasługi. 
W Niemczech uroczystość świętej Lioby, Dziewicy.
