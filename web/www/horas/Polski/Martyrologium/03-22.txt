Dnia 22-go marca w Narbonnie we Francji dzień zgonu św. Pawła, Biskupa i Ucznia Apostolskiego, wcześniej znanego jako prokonsul Sergiusz Paweł, którego Apostoł Narodów ochrzcił i zostawił w Narbonnie jako Biskupa. Po dzielnym głoszeniu Ewangelii i wsławiony cudami zmarł w Panu.
W Terracina św. Epafrodyta, Ucznia Apostolskiego, któremu Apostoł św. Piotr powierzył w tym mieście godność biskupią.
W Afryce męczeństwo św. Saturnina i dziewięciu towarzyszy. Tegoż dnia śmierć męczeńska św. Kalliniki i Bazylissy.
W Ankira w Galatei św. Bazylika, Kapłana i Męczennika, który po najokropniejszych męczarniach oddał Bogu swego ducha pod panowaniem Juliana odstępcy.
W Kartaginie męczeństwo św. Oktawiana, Archidiakona, z którym z powodu wyznawania swej Wiary zostało zabitych przez wandalów wiele tysięcy Wiernych. Tamże św. Deogracjasza, Biskupa, który wykupił wielu więźniów zabranych przez wandalów z Rzymu i dokonał wiele innych dzieł cnotliwych, aż wreszcie spokojnie zakończył swe życie w Panu.
W Osimo w Picenum św. Benwenuta, Biskupa.
W Szwecji uroczystość św. Katarzyny, Córki św. Brygidy.
W Rzymie św. Lei, Wdowy, której cnoty i błogosławiony zgon opisał św. Hieronim.
W Genui św. Katarzyny, Wdowy, odznaczonej wzgardą świata i wielką miłością Boga.