Dnia 3-go maja w Jerozolimie Znalezienie Krzyża świętego naszego Pana, za panowania cesarza Konstantyna.
W Rzymie przy Via Nomentana śmierć męczeńska św. Aleksandra, Papieża i św. Kapłanów Ewencjusza i Teodulusa za panowania cesarza Hadriana. Aleksander był związany, do więzienia wtrącony, torturowany, dręczony hakami i palącymi się pochodniami, na całym ciele pokłuty i w końcu zabity. Ewencjusz i Teodulus po strasznych męczarniach ogniowych i długim więzieniu zostali ścięci.
W Narni uroczystość pamiątkowa św. Juwenalisa, Biskupa i Wyznawcy.
W Konstantynopolu męczeństwo św. Aleksandra, Żołnierza i Antoniny, Dziewicy. Za panowania Maksymiana została uwięziona w domu rozpusty. Jednak Aleksander uwolnił ją w ten sposób, że zamienili pomiędzy sobą ubrania i tak zamiast jej on pozostał tym w miejscu. Później oboje zostali schwytani, poszli razem na tortury, w końcu ucięto im ręce i wrzucono ich w ogień. W chwalebnej walce za Chrystusa zdobyli sobie koronę niebieską.
W Tebaidzie uroczystość pamiątkowa św. Tymoteusza i jego małżonki św. Maury. Po wielu różnych męczarniach skazani zostali na śmierć krzyżową. Na krzyżu wisieli jeszcze całe dziewięć dni, zachęcając się wzajemnie do wiernego wytrwania przy Wierze św.
W Afrodyzji w Carii męczeństwo św. Diodora i Rodopiana, którzy za panowania Dioklecjana zostali ukamienowani przez swych współobywateli.
Pod Florencją przy Monte Senario dzień zgonu św. Sosteneusza i Uguccio, którzy weszli do Niebieskiej Ojczyzny odmawiając jednocześnie "Pozdrowienie Anielskie".
