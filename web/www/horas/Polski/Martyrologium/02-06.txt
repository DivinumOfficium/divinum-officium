Dnia 6-go lutego pamiątka św. Tytusa, Wyznawcy i Biskupa.
W Cezarei w Kapadocji błogosławiony zgon świętej Doroty, Panny i Męczenniczki, którą za czasów namiestnika Saprycjusza okrutnie męczono na torturach powykręcawszy jej członki i bijąc ją niemiłosiernie po twarzy. W końcu spełniono na niej wyrok śmierci. Podczas jej mąk nawrócił się pewien pisarz, imieniem Teofil, którego również okrutnie męczono, a wreszcie ścięto mieczem.
Tego samego dnia pamiątka św. Saturninusa, Teofilusa i Revocata, Męczenników.
W Emessie w Fenicji śmierć męczeńska św. Sylwanusa, Biskupa, który po czterdziestoletnim pontyfikacie został za panowania cesarza Maksymiana rzucony wraz z dwoma towarzyszami na pożarcie dzikim zwierzętom. Rozszarpany na kawałki zyskał palmę męczeńską.
W Auvergne we Francji uroczystość świętego Antholianusa, Męczennika.
Tego samego dnia uroczystość pamiątkowa św. Wedastusa i Amandusa. Pierwszy z nich stał na czele kościoła w Arras, drugi w Utrecht; obydwaj za życia i po śmierci szeroko zasłynęli licznymi cudami.
W Bolonii pamiątka św. Guarinusa, Kardynała-Biskupa Palestryńskiego, który jaśniał swym świątobliwym życiem.