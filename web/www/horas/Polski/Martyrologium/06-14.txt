Dnia 14-ego czerwca w Cezarei w Kapadocji konsekracja św. Bazyliusza, który za czasów cesarza Walensa, posiadając pełnię wiedzy kościelnej i świeckiej, zdobny wszelkimi cnotami daleko roztaczał światłość i z nieznużonym zapałem bronił Kościoła Bożego przeciw arianom i macedonianom.
W Samarii w Palestynie pamiątka św. Elizeusza, proroka. Według świadectwa św. Hieronima, złe duchy mają wielką obawę przed jego grobem. Tamże znajduje się miejsce spoczynku proroka Abdiasza.
W Syrakuzie męczeństwo świętego Marcjana, biskupa, wyświęconego przez świętego Piotra apostoła, a zabitego przez żydów z powodu głoszenia Ewangelii Chrystusowej.
Pod Soissons męczeństwo św. Waleriusza i Rufina, skazanych za Dioklecjana po rozlicznych mękach na ścięcie.
W Cordobie śmierć męczeńska św. Anastazjusza, kapłana, św. Feliksa, mnicha, i św. Digny, Dziewicy.
W Konstantynopolu uroczystość św. Metodego, patriarchy.
W Viennie uroczystość świętego Eteriusza, biskupa.
W Rodez uroczystość świętego Kwinkcjana.