Dnia 31-go lipca w Rzymie uroczystość św. Ignacego, Wyznawcy, Założyciela Towarzystwa Jezusowego, opromienionego blaskiem świętości i cudów. Napełniony był nieopisaną gorliwością powszechnego rozpowszechniania religii katolickiej.
W Cezarei męczeństwo św. Fabiusza; z powodu odmowy niesienia chorągwi pogańskich przed prefektem, został uwięziony na kilka dni. Później przy rozprawie sądowej złożył znowu nieustraszenie swe świadectwo za Chrystusa, za co skazano go na śmierć.
W Mediolanie śmierć męczeńska św. Kalimeriusza, Biskupa, którego schwytano w prześladowaniu pod Antoninem i okropnie poniewierano. W końcu zadano mu śmierć mieczem, a ciało wrzucono do studni.
W Synnadzie we Frygii pamiątka św. Demokryta, Sekunda i Dionizego.
W Syrii pamiątka 350 Mnichowi Męczenników, zamordowanych przez heretyków za obronę Soboru Chalcedońskiego.
W Rawennie zgon świętego Germana, Biskupa z Auxerre, odznaczającego się wysokim pochodzeniem, gorliwą wiarą, uczonością i mocą cudów. Uwolnił on Anglię od kacerstwa pelagiańskiego.
W Tagaście w Afryce uroczystość św. Firmusa, Biskupa, który zdobył sobie wielką sławę z powodu swej stałości w wyznawaniu wiary.
W Sienie w Toskanii dzień zgonu św. Jana Colombini, Założyciela Zakonu Jezuatów, który swą świętością i mocą cudów zdobył sobie ogólną cześć.