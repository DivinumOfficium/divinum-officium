Dnia 24-go października 
W Wenozie w Apulii męczeństwo św. Feliksa, biskupa afrykańskiego, św. Audakta i Januariusza, kapłanów, i św. Fortunata i Septyma, lektorów. Podczas prześladowania dioklecjańskiego przez długi czas więziono ich w Afryce i na Sycylii, gdyż Feliks oparł się namowom, aby wydać księgi święte, czego domagał się cesarz. W końcu pościnano ich.
W Kolonii uroczystość św. Ewergisla, biskupa i Męczennika.
U Homerytów w mieście Nagran śmierć męczeńska św. Aretasa i jego 340 towarzyszy za panowania cesarza Justyna i żydowskiego tyrana Dunaana. Po nich wrzucono w płomienie pewną kobietę chrześcijańską, której jej pięcioletni synek również wyznał Chrystusa i nie dał się powstrzymać ani pochlebstwami, ani pogróżkami, lecz sam wskoczył za matką w płomienie.
W Konstantynopolu pamiątka św. Proklusa, patriarchy.
W Bretanii zgon św. Magloriusza, biskupa, którego ciało św. spoczęło w Paryżu.

W klasztorze w Vertou pamiątka św. Marcina, opata.
W Kampanii pamiątka św. Marka, pustelnika, którego święte życie i czyny opisał papież Grzegorz Wielki.
