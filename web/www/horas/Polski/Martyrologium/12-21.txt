Dnia 21-go grudnia w Melapor uroczystość św. Tomasza, Apostoła, który Partom, Medom, Persom i Hirkanom głosił Ewangelię. Kiedy trafił w końcu do Indii, nawrócił większą część tych narodów, aż wreszcie z rozkazu króla został przebity włócznią. Relikwie jego przeniesiono najpierw do Edessy a później do Ortony.
W Toskanii męczeństwo św. Jana i Festusa.
W Trewirze uroczystość św. Seweryna, Biskupa i Wyznawcy.
W Lycji pamiątka św. Temistokla, żyjącego za panowania cesarza Decjusza. Zamiast św. Dioskora, którego szukano, dał się on uwięzić, torturować, wlec, groźnie biczować, aż w końcu zdobył sobie palmę zwycięstwa.
W Nikomedii wspomnienie św. Gliceriusza, Kapłana, który w prześladowaniu Dioklecjańskim po wielu męczarniach zakończył życie na stosie.
W Antiochii uroczystość św. Anastazego, Biskupa i Męczennika, który za panowania Fokasa został zabity przez żydów w najokrutniejszy sposób. 