Dnia 22-go lutego Stolicy św. Piotra w Antiochii, gdzie wierni jako pierwsi zyskali nazwę "chrześcijan".
W Hierapolis we Frygii pamiątka św. Papiasza, Biskupa, ucznia św. Jana Ewangelisty i towarzysza św. Polikarpa.
W Salamina na Cyprze uroczystość św. Arystyona, który według świadectwa św. Papiasza był jednym z siedemdziesięciu dwóch uczniów Pana.
W Arabii pamiątka wielu Męczenników, którzy za panowania cesarza Galeriusza Maksmiana zostali pomordowani w okrutny sposób. W Aleksandrii uroczystość św. Abiliusza, drugiego na Stolicy Biskupiej następcy św. Marka, który wzorowo piastował swój urząd arcykapłański.
W Vienne we Francji pamiątka św. Paschazjusza, Biskupa, męża zarówno odznaczającego się głęboką nauką, jako też świątobliwym życiem.
W Kortonie w Toskanii dzień zgonu św. Małgorzaty, Tercjarki, której ciało przez przeszło sześć wieków w cudowny sposób nie uległo zepsuciu, roztaczając wokół siebie słodki zapach. Wskutek wielu cudów, którymi je Pan Bóg uświetnił, do dzisiaj cieszy się wielką czcią w tym mieście.