Dnia 1-go września w prowincji Narbonie uroczystość św. Idziego, Opata i Wyznawcy.
W Benewencie śmierć męczeńska 12 św. Braci.
W Palestynie pamiątka św. Jozuego i Gedeona.
W Jerozolimie pamiątka św. Anny, Prorokini, której żywot świątobliwy sławi Ewangelia (Łk 2, 36).
W Kapua przy Via Aquaria męczeństwo św. Pryskusa, jednego z 72 uczniów Zbawiciela.
W Todi męczeństwo św. Terencjana, Biskupa, który był za cesarza Hadriana torturowany, biczowany szkorpionami, pozbawiony języka i wreszcie stracony.
W Heraklei pamiątka św. Ammoniusza, Diakona i 40 św. Dziewic, które najpierw pouczał w wierze a potem za cesarza Licyniusza zachęcał do stałości w męczeństwie słowem i przykładem.
W Hiszpanii uroczystość św. Wincencjusza i Letusa, Męczenników.
W Porto Barrato w Toskanii śmierć męczeńska św. Regulusa, przybyłego z Afryki do Włoch, gdzie za Totili przypieczętował wiarę swą własną krwią.
W Capua uroczystość św. Pryskusa, jednego z tych Biskupów św., którzy byli wielokrotnie dręczeni w prześladowaniu wandalskim. Wreszcie zostali wsadzeni na spróchniały okręt, na którym przybyli z Afryki do Kampanii, gdzie rozeszli się i osadzeni w różnych miejscowościach jako Biskupi, rozszerzali skutecznie wiarę chrześcijańską. Towarzysze jego zwali się: Kastrenzjusz, Damary, Rozjusz, Herakliusz, Sekundyn, Adiutor, Marek, Augustyn, Elpidiusz, Kanion i Windoniusz.
Pod Sens uroczystość św. Lupusa, Biskupa i Wyznawcy, któremu razu pewnego podczas Mszy św. w obecności całego duchowieństwa miał spaść z Nieba diament do kielicha.
W Remis we Francji cierpienia św. Ksystusa. Był on uczniem św. Piotra, Apostoła i został przezeń wyświęcony na pierwszego Biskupa tego miasta. Za cesarza Nerona uzyskał koronę męczeńską.
Pod Le Mans uroczystość św. Wiktora, Biskupa.
Pod Akwinem pamiątka św. Konstantego, Biskupa, czcigodnego dla daru proroczego i rozlicznych cnót.
W okolicy Konstancji nad Thurą uroczystość św. Wereny, Dziewicy.
