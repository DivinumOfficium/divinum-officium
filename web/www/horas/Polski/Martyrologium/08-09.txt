Dnia 9-go sierpnia wigilia świętego Wawrzyńca, Męczennika.
W Rzymie uroczystość św. Romana, Żołnierza, który wzruszony bohaterskim wyznaniem św. Wawrzyńca uprosił sobie u niego Chrzest św. Za to oddano go sędziemu, na rozkaz tegoż okrutnie ubiczowano i wreszcie ścięto.
W Toskanii męczeństwo św. Sekundiana, Marcelliana i Weriana. Za panowania cesarza Decjusza byli biczowani, torturowani, rozdzierani żelaznymi szponami, przypalani po bokach płonącymi pochodniami i wreszcie pościnani. Tak osiągnęli chwalebną palmę męczeństwa.
W Weronie cierpienia św. Firma i Rustyka za panowania cesarza Maksymiana.
W Afryce uroczystość pamiątkowa bardzo wielu św. Męczenników, którzy w prześladowaniu waleriańskim zachęceni słowami św. Numidyka radośnie ponieśli w płomieniach śmierć za wiarę. Święty Numidyk został wprawdzie wrzucony razem z innymi w płomienie i zasypany kamieniami, jednakże jego córka wygrzebała go, gdy jeszcze tliła w nim iskierka życia i pielęgnowała tak troskliwie, że wyzdrowiał. Później św. Cyprian policzył go dla jego cnót w liczbę kapłanów Kościoła kartagińskiego.
W Konstantynopolu męczeństwo św. Juliana i Marcjana z 8 towarzyszami, którzy na rozkaz cesarza Leona zostali zabici po wielu męczarniach, ponieważ umieścili obraz Zbawiciela nad bramą "spiżową".
W Chalons we Francji uroczystość świętego Domicjana, Biskupa i Wyznawcy.