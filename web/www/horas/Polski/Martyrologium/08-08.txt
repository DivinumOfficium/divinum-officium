Dnia 8-go sierpnia w Rzymie uroczystość św. Męczenników Cyriaka, Larga i Smaragda z 20 towarzyszami, którzy cierpieli w prześladowaniu Dioklecjana i Maksymiana. Ich święte ciała zostały pogrzebane najpierw przez kapłana imieniem Jan przy drodze Salaryjskiej. Później św. Marceli, Papież, kazał przenieść je do włości Lucyny przy Via Ostiensis. Ostatecznie sprowadzono je do miasta i umieszczono w Diakonii Santa Maria w Via Lata.
W Anazarbus w Cylicji pamiątka sędziwego św. Mariana, za panowania Dioklecjana bitego dyscyplinami, powieszonego na palu, dręczonego i rzuconego wreszcie dzikim zwierzętom.
Również pamiątka św. Męczenników Eleuteriusza i Leonidesa, którzy zakończyli swe życie na płonącym stosie.
W Persji męczeństwo św. Hormisdasa za króla Sapora.
Na Krecie pamiątka św. Mirona, Biskupa, uświetnionego przez Boga wielu cudami.
W Cycikus nad Hellespontem pamiątka św. Emiliana, Biskupa, który dla czci obrazów wiele wycierpiał od cesarza Leona i wreszcie zakończył życie na wygnaniu.
W Vienne we Francji uroczystość św. Sewera, Kapłana i Wyznawcy, przybyłego tam z odległych Indii, aby głosić Ewangelię i pozyskać naukami i cudami wielką liczbę pogan.