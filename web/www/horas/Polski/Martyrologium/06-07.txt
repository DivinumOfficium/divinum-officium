Dnia 7-go czerwca w Konstantynopolu pamiątka św. Pawła, patriarchy. Wielokroć wypędzany przez arian, został później wysłany przez ariańskiego cesarza Konstancjusza na wygnanie do Kukuzy w Kapadocji, gdzie go przez sześć dni morzono głodem, a w końcu uduszono. Tak dostał się do chwały wiecznej; ciało jego przeniesiono za cesarza Teodozjusza do Konstantynopola.
W Egipcie męczeństwo św. Likariona.
W Anglii uroczystość św. Roberta, opata z zakonu Cystersów.
W Cordobie śmierć męczeńska św. Piotra, kapłana, św. Wallabonsa i św. mnichów Sabiniana, Wistremunda, Habencjusza i Jeremiasza. 