Dnia 17-go października uroczystość św. Jadwigi, Wdowy, królowej polskiej, której dzień zgonu wspomniano dnia 15 b.m.
W Antiochii męczeństwo św. Herona, ucznia św. Ignacego, Męczennika. Gdy później został jego następcą na stolicy biskupiej, wiernie szedł jego śladami, a w końcu jako dzielny czciciel Chrystusa również poświęcił swoje życie za powierzoną mu trzodę.
Tego samego dnia śmierć męczeńska św. Wiktora, Aleksandra i Mariana.
W Kapui uroczystość św. Wiktora, biskupa, wsławionego cnotą i wiedzą.
W Persji pamiątka św. Mamelty, Męczenniczki, nawróconej za napomnieniem z Nieba. Poganie ukamienowali ją i utopili w głębokim jeziorze.
W Konstantynopolu męczeństwo św. Andrzeja z Krety, mnicha, którego za cesarza Konstantyna Kopronima bito rózgami za cześć obrazów. Później ucięto mu nogę, a wreszcie ścięto.
W Orange we Francji uroczystość świętego Florentyna, biskupa, który przez życie pełne cnót był pięknym przykładem dla wszystkich. Zmarł w pokoju Pańskim.