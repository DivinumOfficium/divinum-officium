Dnia 23-go kwietnia dzień zgonu świętego Jerzego, którego Kościół Boży czci jako chwalebnego świadka pomiędzy Męczennikami.
W Walencji we Francji śmierć męczeńska św. Feliksa, Kapłana i św. Fortunata i Achilleusza, Diakonów. Zostali oni wysłani tamże przez św. Ireneusza, Biskupa Lyonu, aby głosili Ewangelię i pozyskali mieszkańców tego miasta wierze Chrystusowej. Wówczas kapitan Korneliusz kazał ich uwięzić i bardzo długo biczować. Następnie połamano im nogi i powiązano na kołach. Potem rozciągnięto ich na torturach i równocześnie dręczono dymem. Wreszcie zakończono żywot ich mieczem.
W Prusach męczeństwo św. Wojciecha, Biskupa Praskiego, który głosił Ewangelię w Polsce i na Węgrzech.
W Mediolanie pamiątka św. Marolusa, Biskupa i Wyznawcy.
W Toul we Francji uroczystość św. Gerarda, Biskupa.