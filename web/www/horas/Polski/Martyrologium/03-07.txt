Dnia 7-go marca w klasztorze Fossanuova pod Terracina świętego Tomasza z Akwinu, Nauczyciela Kościoła i Wyznawcy, odznaczonego szlachetnością swego rodu. Za świętobliwy żywot i wykształcenie teologiczne został ogłoszony przez Leona XIII Patronem wszystkich szkół katolickich.
W Tuburbium w Mauretanii uroczystość św. Perpetui i Felicyty, Męczenniczek. Druga z nich została skazana na śmierć kiedy była brzemienna i dlatego według prawa musiano odczekać do rozwiązania. Była pełna radości, kiedy potem rzucono ją dzikim zwierzętom na pożarcie. Wraz z nimi cierpieli Revocatus, Saturninus i Secundolus.
W Cezarei w Palestynie męczeństwo św. Kubulusa, towarzysza św. Hadriana. Dwa dni po śmierci św. Hadriana został rozszarpany przez lwy, a potem ścięty. Był to ostatni Męczennik, który w tym mieście zdobył koronę męczeńską.
W Nikomedii św. Teofila, Biskupa, który za obronę obrazów Świętych został zesłany na wygnanie, gdzie też zakończył żywot. W Peluzjum w Egipcie św. Pawła, Biskupa, który z tej samej przyczyny zakończył swój żywot na wygnaniu.
W Bresci św. Gaudiozusa, Biskupa i Wyznawcy.
W Tebaidzie św. Pawła Prostodusznego.