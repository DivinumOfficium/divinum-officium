Dnia 11-go lutego.
W Adrianopolu dzień śmierci św. Lucjusza i jego towarzyszy z czasów Konstancjusza. Musiał on znosić wiele dolegliwości za sprawą Arian, aż zakończył swoje męczeństwo w więzieniu. Jego towarzysze, zacni obywatele miejscy, zostali skazani na śmierć przez dworzanina ariańskiego Filagriusza, ponieważ nie chcieli mieć żadnej styczności z Arianami, których wcześniej na Soborze w Sardyce wykluczono z łona Kościoła.
W Afryce pamiątka św. Saturninusa, Kapłana, nadto św. Dativusa, Feliksa, Ampeliusza i ich towarzyszy, którzy za czasów prześladowania cesarza Dioklecjana zostali schwytani przez oprawców i za obchodzenie św. Tajemnic ponieśli śmierć męczeńską pod prokunsulem Anolinusem.
W Numidii uroczystość pamiątkowa niezliczonych św. Męczenników, którzy zostali schwyceni podczas tego prześladowania i zamordowani po okrutnych katuszach, ponieważ mimo cesarskiego rozporządzenia nie chcieli wydać Pisma świętego.
W Rzymie św. Grzegorza II, Papieża, który nieustraszenie wystąpił przeciw nikczemnemu cesarzowi Leonowi Izauryjczykowi i wysłał św. Bonifacego do szerzenia wiary w Niemczech.
Także w Rzymie uroczystość św. Paschalisa I papieża, który zebrał wiele ciał św. Męczenników z katakumb i złożył je z wielką czcią w różnych kościołach.
W Rawennie dzień śmierci św. Calocerusa, Biskupa i Wyznawcy.
W Mediolanie św. Łazarza, Biskupa. 
W Capua św. Castrenzysa, Biskupa.
W Laudon uroczystość św. Seweryna, Opata z St. Maurice, dzięki którego modlitwie król Klodewig został uwolniony od długoletniej choroby.
W Egipcie pamiątka cnotliwego Jonasza, Mnicha.
W Lyonie przeniesienie zwłok świętego Dezyderiusza, Biskupa i Męczennika w Vienne.
