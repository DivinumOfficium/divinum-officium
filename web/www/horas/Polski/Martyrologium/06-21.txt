Dnia 21-go czerwca w Rzymie uroczysty obchód św. Alojzego Gonzagi z Towarzystwa Jezusowego, odznaczonego wyrzeczeniem się koron ziemskich i niewinnością żywota.
W Rzymie pamiątka św. Demetrii, Dziewicy, która za Juliana Apostaty uzyskała palmę męczeństwa.
W Syrakuzie na Sycylii męczeństwo św. Rufina i św. Marcii, w Afryce śmierć męczeńska św. Cyriaka i Apolinarego.
W Moguncji uroczystość św. Albana, Męczennika; po zniesieniu wielu zaciętych walk i uciążliwości stał się godnym korony życia.
Tegoż dnia męczeństwo św. Euzebiusza, biskupa Samosaty. Za panowania ariańskiego cesarza Konstancjusza odwiedzał przebrany za żołnierza gminy chrześcijańskie, aby je wzmocnić w wierze. Później za cesarza Walensa wygnano go do Tracji, lecz po zawarciu pokoju powołał go Teodozjusz z powrotem. Gdy znowu zwiedzał kościoły, dachówka rzucona przez pewną ariańską kobietę zmiażdżyła mu głowę i tak zakończył poświęcone Bogu życie jako Męczennik.
W Ikonium w Likaonii pamiątka św. Terencjusza, biskupa i Wyznawcy.
W Pawii uroczystość świętego Urcyscena, biskupa i Wyznawcy.
Pod Tongern uroczystość św. Marcina, biskupa.
W okręgu Evreux uroczystość św. Leutfryda, opata.