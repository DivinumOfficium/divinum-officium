Dnia 13-go października w Anglii pamiątka św. Edwarda, króla. Zmarł w dniu 5 stycznia, jednak jego uroczystość obchodzą dzisiejszego dnia, ponieważ w tym dniu przeniesiono jego święte ciało.
Pod Troadą w Azji Mniejszej pamiątka św. Karpa, ucznia św. Pawła apostoła.
W Kordobie w Hiszpanii męczeństwo św. Faustusa, Januariusza i Marcjalisa, którym po okrutnych mękach zeskrobano brwi, powyrywano zęby, ucięto nos i uszy, aż wreszcie zakończyli żywot swój na stosie.
W Tessalonice pamiątka św. Florencjusza, Męczennika, który po zniesieniu wielu mąk również poniósł śmierć w płomieniach.
W Ceucie w Maroku męczeństwo św. Daniela, Samuela, Angelusa, Domnusa, Leona, Mikołaja i Hugolina z zakonu Franciszkanów. Ponieważ głosili Ewangelię i wykazywali fałsz nauk Mahometa, cierpieli od Saracenów dużo krzywd, więzienie i bicie, aż wreszcie pod mieczem dostąpili korony męczeńskiej.
W Antiochii pamiątka św. Teofila, biskupa, który rządził tym kościołem jako szósty następca św. Piotra apostoła.
W Austrii uroczystość świętego Kolmana, Męczennika.
W Tours uroczystość św. Wenancjusza, opata i Wyznawcy.
Pod Subiako uroczystość św. Chelidonii, Dziewicy.