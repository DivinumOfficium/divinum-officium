Dnia 29-go października w Lukanii męczeństwo św. Hiacynta, Kwinktusa, Felicjana i Lucjusza.
W Sydonie w Fenicji pamiątka św. Zenobiusza, kapłana. W czasie ostatniego krwawego prześladowania chrześcijan, gdy już wielu innych zachęcił do wytrwałości w walce, sam stał się godnym korony męczeńskiej.
Tegoż dnia uroczystość św. Maksymiliana, biskupa, i św. Walentego, Wyznawcy.
W Bergamo pamiątka św. Euzebii, Dziewicy i Męczenniczki.
W Jerozolimie uroczystość św. Narcyza, biskupa, czcigodnego świętością, cierpliwością i siłą wiary. Zmarł błogosławioną śmiercią w wieku 116 lat.
W Autun uroczystość św. Jana, biskupa i Wyznawcy.
W Viennie złożenie zwłok św. Teodora, opata.
W Kassiope na Korfu uroczystość świętego Donata, którego chlubnie wspomina papież Grzegorz Wielki. 