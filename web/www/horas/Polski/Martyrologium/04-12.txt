Dnia 12-go kwietnia w Weronie męczeństwo św. Zenona, Biskupa, rządzącego Kościołem tym wśród zaburzeń i prześladowań z przedziwną wiernością i wytrwałością, który zdobył palmę zwycięską za panowania Gallienusa.
W Kapadocji dzień zgonu świętego Saby, Gota, wrzuconego po wielu okrutnych katuszach do rzeki, gdy Atanaryk, król Gotów, prześladował chrześcijan za czasów cesarza Walensa. W tym samym czasie według sprawozdania św. Augustyna wielu chrześcijańskich Gotów otrzymało koronę męczeńską.
W Bradze w Portugalii uroczystość św. Wiktora, Męczennika. Chociaż nie był jeszcze ochrzczony, wzbraniał się jednak pokłonić bałwanowi i wyznał niezwykle mężnie swą wiarę w Chrystusa. Dlatego został po różnorodnych mękach ścięty i tak zasłużył sobie na chrzest swoją własną krwią.
W Fermo pamiątka świętej Wisji, Dziewicy i Męczenniczki.
Pod Gap we Francji uroczystość pamiątkowa św. Konstantyna, Biskupa i Wyznawcy.
W Pavia w Lombardii dzień zgonu świętego Damiana, Biskupa.
W Rzymie uroczysty obchód św. Juliusza, Papieża, broniącego z wielkim zapałem wiary katolickiej przeciw arianom, który po wielu chwalebnych czynach, znakomity świątobliwością, zasnął w Panu.