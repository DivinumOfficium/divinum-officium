Dnia 17-go czerwca w Rzymie męczeństwo 262 Męczenników, którzy za panowania cesarza Dioklecjana ofiarowali krew swą za wiarę Chrystusową i pochowani zostali przy starej drodze Salaryjskiej na Clivum Cucumeris.
W Terracynie męczeństwo św. Montana, żołnierza, który za panowania cesarza Hadriana po wielu mękach otrzymał koronę zwycięstwa.
Pod Venafro uroczystość św. Nikandra i Marcjana, Męczenników, ściętych podczas prześladowania chrześcijan za Maksymiana.
W Chalcedonii uroczystość pamiątkowa św. Manuela, Sabela i Izmaela, którzy wysłani zostali przez króla perskiego do cesarza Juliana Apostaty, by nawiązać rokowania pokojowe. Ponieważ nie chcieli brać udziału w składaniu ofiar bożkom, zostali ścięci na rozkaz cesarza.
W Apolonii w Macedonii śmierć męczeńska świętego Izaurusa, diakona, i św. Innocentego, Feliksa, Jeremiasza i Peregryna. Pochodzili oni wszyscy z Aten i zostali na rozkaz trybuna Tryponiusza po wielu męczarniach ścięci.
W Amelii koło Ankony pamiątka św. Himeriusza, biskupa, którego święte zwłoki przeniesiono do Cremony.
W obwodzie Bourges uroczystość św. Gundulfa, biskupa.
W Orleanie uroczystość św. Awita, kapłana i Wyznawcy.
We Frygii pamiątka św. Hipacjusza, Wyznawcy.
Tego samego dnia uroczystość św. Bessariona, pustelnika.
W Pizie w Toskanii uroczystość świętego Raineriusza, Wyznawcy.