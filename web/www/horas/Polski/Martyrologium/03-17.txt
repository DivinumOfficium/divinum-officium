Dnia 17-go marca w Irlandii uroczystość św. Patrycjusza, Biskupa i Wyznawcy, który pierwszy głosił tam Ewangelię i wsławił kraj ten blaskiem swych cnót i cudów.
W Jerozolimie św. Józefa z Arymatei, Doradcy i Ucznia Zbawiciela, który zdjął zwłoki Jego z krzyża i złożył w swym nowym grobie.
W Rzymie św. Aleksandra i Teodora, Męczenników.
W Aleksandrii pamiątka bardzo wielu św. Męczenników, którzy zostali wymordowani w okrutny sposób przez pogan, gdyż wzbraniali się oddać cześć bożkowi Serapisowi. Cesarz Teodozjusz rozkazał potem zburzyć świątynie bożków.
W Konstantynopolu św. Pawła, Męczennika, który z powodu obrony obrazów Świętych skazany został na śmierć przez spalenie za czasów Konstantyna Kopronimusa.
W Chalons we Francji św. Agrykoli, Biskupa.
W Nivelle w Brabancji świętej Gertrudy, Dziewicy. Mimo, iż pochodziła z rodu królewskiego, jednak wzgardziła światem, całe życie ćwiczyła się w dziełach doskonałości Boskiej i tak zasłużyła sobie na swego Oblubieńca Niebieskiego Chrystusa.