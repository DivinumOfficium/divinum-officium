Dnia 5-go listopada wspomnienie świętego Zachariasza, Kapłana i Proroka, Ojca św. Jana Chrzciciela; oraz św. Elżbiety, Matki jego.
W Terracynie w Campanii męczeństwo św. Feliksa, Kapłana i Euzebiusza, Mnicha. Ten drugi pochował ciała św. Męczenników Juliana i Cezariusza, a wielu pogan nawrócił do wiary i dawał ich chrzcić kapłanowi Feliksowi. Został to razem z nim schwytany i postawiony przed sędzią. Obaj nie zachwiali się w wierze i nie dali się nakłonić do złożenia ofiary bożkom, za co zostali ścięci jeszcze tej samej nocy.
W Emezie w Fenicji cierpienia świętych Galacjona i Epistemy, Małżonków, którzy zostali ubiczowani i pozbawieni rąk, nóg a także języka, zanim ugodzeni mieczem mogli dokończyć swej ofiary.
Również męczeństwo św. Domnina, Teotyma, Filoteusza, Sylwana i ich towarzyszy za panowania cesarza Maksymiana.
W Mediolanie uroczystość św. Magnusa, Biskupa i Wyznawcy.
W Bresci pamiątka św. Dominatora, Biskupa.
W Orleanie we Francji uroczystość św. Letusa, Kapłana i Wyznawcy.
W Trewirze wspomnienie św. Fibicjusza, który przed swym wyniesieniem do godności Biskupiej był Opatem pewnego klasztoru.