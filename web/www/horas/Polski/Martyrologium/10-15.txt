Dnia 15-go października w Awili w Hiszpanii uroczystość św. Teresy, Dziewicy, Matki i Nauczycielki braci i sióstr zakonu karmelickiego ścisłej reguły.
W Rzymie przy Via Aurelia pamiątka św. Fortunata, Męczennika.
W Trewirze uroczystość św. Sewera, biskupa i Wyznawcy.
Pod Kolonią męczeństwo 300 Męczenników z czasów prześladowania chrześcijan za cesarza Maksymiana.
W Kartaginie pamiątka św. Agileusza, Męczennika, w którego rocznicę zgonu św. Augustyn wypowiedział mowę pochwalną do ludu.
W Prusach śmierć męczeńska św. Brunona, biskupa, który w tych stronach głosił Ewangelię. Schwytany za to przez pogan, został pozbawiony rąk i nóg, a potem ścięty.
W Lyonie uroczystość św. Antiocha, biskupa, który z takim zapałem sprawował duszpasterski swój urząd na ziemi, że zyskał za to Królestwo niebieskie.
W Strassburgu pamiątka św. Aurelii, Dziewicy.
W Niemczech pamiątka św. Tekli, Ksieni.
W Krakowie uroczystość św. Jadwigi, królowej polskiej, czcigodnej nie tylko dla miłosierdzia względem ubogich, ale także dla daru cudów. Klemens IV zaliczył ją w poczet Świętych. 