Dnia 7-go października w Rzymie przy Via Ardeatina złożenie zwłok św. Marka, papieża i Wyznawcy.
W prowincji Augusta Eufratesia męczeństwo 2 szlachetnych Rzymian, św. Sergiusza i Bachusa za cesarza Maksymiana. Bachus był długo bity surowymi żyłami, aż całkiem poszarpany wyzionął ducha. Sergiuszowi włożono na nogi sandały, które przebito ostrymi gwoździami. Ponieważ mimo to pozostał stały w wierze, został ścięty. Do miejsca zwanego Sergiopolis, gdzie spoczywają jego zwłoki, pielgrzymują liczni chrześcijanie z powodu cudów, jakie tam się dzieją.
W Rzymie śmierć św. Marcela i Apulejusza. Byli oni dawniej uczniami czarnoksiężnika Symona, lecz na widok cudów zdziałanych za pomocą Bożą przez św. Piotra apostoła, opuścili swego nauczyciela i kazali pouczyć się w wierze Chrystusowej. Po męczeństwie apostołów zdobyli i oni koronę męczeństwa i zostali pochowani w pobliżu miasta.
Również w prowincji Augusta Eufratesia pamiątka św. Julii, Dziewicy, która życie swe złożyła za wiarę św.
W Padwie męczeństwo świętej Justyny, Dziewicy, która ochrzczona przez św. Prosdocimusa, ucznia św. Piotra apostoła. Z powodu swej stałości w wierze została ścięta z rozkazu namiestnika Maksyma.
Pod Bourges uroczystość świętego Augusta, kapłana i Wyznawcy.
W obwodzie Beims uroczystość św. Helana, kapłana.
Tegoż dnia uroczystość pamiątkowa "Maryi Zwycięskiej", którą ustanowił papież Pius V z powodu zwycięstwa, jakie przy pomocy Maryi odniosła flota chrześcijańska nad Turkami pod Lepanto. Grzegorz XIII dla tej samej przyczyny zarządził obchód uroczystości Różańca św. w pierwszą niedzielę tego miesiąca.