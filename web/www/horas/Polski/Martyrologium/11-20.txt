Dnia 20-go listopada uroczystość świętego Feliksa z Valois, Wyznawcy.
W Turynie męczeństwo św. Oktawiusza, Solutora i Adwentora, Żołnierzy z legii Tebańskiej, którzy swą zwycięską walkę przetrwali chwalebnie za panowania cesarza Maksymiana.
W Cezarei w Palestynie śmierć męczeńska św. Agapiusza, za panowania cesarza Galeriusza rzuconego dzikim zwierzętom. Gdy mu jednak nic nie uczyniły, utopiono go w morzu z kamiennymi ciężarami u nóg.
W Sylistrii w Bułgarii pamiątka św. Dazjusza, Biskupa, zabitego ponieważ nie chciał wziąć udziału w saturnaliach.
W Nicei w Bitynii męczeństwo św. Eustachiusza, Tespezjusza i Anatoliusza w prześladowaniu za panowania Maksymiana.
W Heraklei w Tracji pamiątka św. Bassusa, Dionizego i Agapita, Męczenników z 40 towarzyszami.
W Persji pamiątka św. Nersesa, Biskupa i Męczennika z towarzyszami.
W Mesynie na Sycylii pamiątka św. Ampelusa i Kajusa, Męczenników.
W Anglii uroczystość św. Edmunda, Króla i Męczennika.
W Weronie uroczystość św. Simplicjusza, Biskupa i Wyznawcy.
W Konstantynopolu pamiątka św. Grzegorza, Patriarchy z prowincji Dekapolis, który musiał ponieść wiele utrapień dla czci obrazów Świętych.
W Mediolanie uroczystość św. Benigna, Biskupa, który za czasów wędrówki ludów wiernie i sumiennie rządził powierzonym mu Kościołem.
W Chalons uroczystość św. Sylwestra, Biskupa, który w czterdziestym drugim roku swego urzędowania Biskupiego, sędziwy w leciech i bogaty w zasługi zasnął w Panu.