Dnia 15-go sierpnia uroczystość Wniebowzięcia Najświętszej Maryi Panny.
W Rzymie przy drodze Apijskiej męczeństwo św. Tarsycjusza, Akolity. Kilku pogan spotkało go, gdy niósł Najświętszy Sakrament i zapytało się, co niesie. Nie zdradził on jednak tego, gdyż uważał za niesłuszne, aby perły owe dać na pastwę świniom. Bito go więc kijami i pięściami tak długo, aż wyzionął ducha. Gdy potem niewierni przeszukali jego ciało, nie znaleźli ani śladu po Hostii św. Chrześcijanie podnieśli jego ciało i z szacunkiem pochowali w katakumbach Kallistusa.
W Tagaście w Afryce uroczystość św. Alipiusza, Biskupa, który był niegdyś uczniem św. Augustyna, później przy nawróceniu został jego towarzyszem, jako Biskup był mu bratem, w walce przeciw błędnowiercom gorliwym współwojownikiem, a w końcu towarzyszem w chwale niebieskiej.
W Soissons we Francji uroczystość św. Arnulfa, Biskupa i Wyznawcy.
W Stuhlweissenburgu na Węgrzech dzień zgonu św. Stefana węgierskiego, Króla.
W Rzymie błogosławiony zgon św. Stanisława Kostki z Polski, Wyznawcy z Towarzystwa Jezusowego, który anielską niewinnością zdobył sobie zasługi na długi czas mimo swej wczesnej śmierci. Papież Benedykt XIII wpisał go do albumu Świętych.