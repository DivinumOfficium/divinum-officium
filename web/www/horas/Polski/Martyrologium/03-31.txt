Dnia 31-go marca w Tekui w Palestynie uroczystość św. Amosa, Proroka, którego najwyższy kapłan Amazjasz kazał powtórnie ubiczować, a jego syn Ozjasz przebił mu skroń żelaznym drągiem. Na wpół żywy został on zawieziony do swej ojczyzny, gdzie umarł i został złożony w grobie swych przodków.
W Afryce śmierć męczeńska św. Teodolusa, Anezjusza, Feliksa, Kornelii i ich towarzyszy.
W Persji męczeństwo św. Beniamina, Diakona. Ponieważ nie chciał odstąpić od głoszenia prawdziwej Wiary, przeto powsadzano mu drzazgi za paznokcie i przebito jego ciało kołkiem nadzianym kolcami. Tak zakończył swe męczeństwo.
W Rzymie męczeństwo św. Balbiny, Dziewicy i Męczenniczki, córki Męczennika św. Kwiryna, którą ochrzcił Papież św. Aleksander. Przetrwawszy zwycięsko walkę życia, została złożona do grobu obok swego ojca przy Via Appia.