Dnia 10-go listopada w Neapolu w Kampanii uroczystość św. Andrzeja z Avellino z zakonu Teatynów, odznaczonego tak osobistą świątobliwością, jak płomiennym zapałem o zbawienie bliźnich. Klemens XI policzył go dla wielu cudów w poczet Świętych.
Pamiątka świętych Tryfona i Respicjusza, Męczenników, oraz św. Nimfy, Dziewicy.
W Rzymie uroczystość św. Leona I papieża.
W Ikonium w Likaonii pamiątka świętych Tryfenny i Tryfozy, Niewiast, które dzięki naukom św. Pawła i przykładowi św. Tekli poczyniły wielkie postępy w życiu chrześcijańskim.
W Antiochii pamiątka św. Demetriusza, Biskupa, Aniana, Diakona i Eustozjusza z 20 towarzyszami.
W obwodzie Agde męczeństwo świętych Tyberiusza, Modesta i Florencji, którzy za panowania Dioklecjana ponieśli wiele mąk.
W Rawennie uroczystość św. Probusa, Biskupa, obdarzonego przez Boga darem czynienia cudów.
W Orleanie pamiątka św. Monitora, Biskupa, Wyznawcy.
W Anglii uroczystość świętego Justa, Biskupa, który wysłany tam przez św. Grzegorza, Papieża razem z świętymi Augustynem, Mellitusem i innymi w celu głoszenia Ewangelii, zeszedł tamże z tego świata bogaty w zasługi.
W Melun we Francji pamiątka św. Leona, Wyznawcy.
Na wyspie Paros uroczystość św. Teoktysty, Dziewicy.
