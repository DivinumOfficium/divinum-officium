Dnia 11-go stycznia w Rzymie dzień pamiętny świętego Hyginusa, Papieża, który podczas prześladowania za rządów Antonina poniósł chwalebną śmierć męczeńską.
W Afryce św. Salwiusza, Męczennika, na którego pamiątkę w dniu jego śmierci św. Augustyn wypowiedział mowę pochwalną przed mieszkańcami Kartaginy.
W Aleksandrii świętego Piotra, Sewera i Leucjusza, Męczenników.
W Fermo w marchii Ankońskiej św. Aleksandra, Biskupa i Męczennika.
W Amiens św. Salwiusza, Biskupa i Wyznawcy.
W Magariassus w Kapadocji św. Teodozjusza, Arcyopata, który po długotrwałych cierpieniach doznanych za katolicką wiarę, spokojnie zasnął w Panu.
W Tebais św. Palaemona, Opata, nauczyciela św. Pachomiusza.
W Kastell di San Helia św. Anastazjusza i towarzyszy, zakonników, którzy przez Pana Boga powołani zostali do Ojczyzny niebieskiej.
W Pawii św. Honoraty, Dziewicy.