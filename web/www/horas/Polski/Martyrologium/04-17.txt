Dnia 17-go kwietnia w Rzymie pamiątka św. Aniceta, Papieża, który w prześladowaniu Marka Aureliusza Antonina i Lucjusza Verusa otrzymał palmę męczeńską.
W Afryce dzień zgonu św. Mappalicjusza. Jak stwierdza św. Cyprian, zyskał z wielu innymi koronę męczeńską za odmowę złożenia ofiary pogańskim bożkom.
Tamże pamiątka św. Fortunata i Marcjana, Męczenników.
W Antiochii męczeństwo św. Piotra, Diakona i sługi jego Hermogenesa.
W Cordobie męczeństwo św. Eliasza, Kapłana i świętych Pawła i Izydora, Mnichów.
W Vienne uroczystość świętego Pantagatusa, Biskupa.
W Tortonie pamiątka św. Innocentego, Biskupa i Wyznawcy.
W Citeaux we Francji obchód pamiątkowy św. Stefana, Opata, pierwszego mieszkańca tej pustelni. Przyjął on radośnie św. Bernarda, gdy ten przybył do niego z towarzyszami.
W klasztorze Casa Dei w diecezji Clermontu pamiątka św. Roberta, Wyznawcy, założyciela i pierwszego Opata tegoż klasztoru.