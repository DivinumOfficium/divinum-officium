Dnia 30-go grudnia w Spoleto śmierć męczeńska św. Sabina, Biskupa, św. Diakonów Eksuperancjusza i Marcela i Namiestnika Wenustiana z małżonką i dziećmi za panowania cesarza Maksymiana. Obu św. Diakonów wzięto najpierw na tortury, biczowano, potem rozdzierano ich hakami żelaznymi i palono pochodniami, aż ducha wyzionęli. Wkrótce potem został ścięty Wenustian ze swą rodziną. Święty Sabin, Biskup, skazany był najpierw na długie więzienie, potem odcięto mu obie ręce, a w końcu ubiczowano go na śmierć. Mimo różnych dni, w których ci Męczennicy ponieśli śmierć, uroczystość ich obchodzi się wspólnie w dniu dzisiejszym.
W Aleksandrii męczeństwo św. Mansueta, Sewera, Appiana, Donata, Honoriusza i ich towarzyszy.
W Salonice uroczystość św. Anizji, Męczenniczki. Tamże uroczystość św. Anizjusza, Biskupa.
W Mediolanie uroczystość św. Eugeniusza, Biskupa i Wyznawcy.
W Rawennie uroczystość św. Liberiusza, Biskupa.
W Akwili w Abruzzach uroczystość św. Rainera, Biskupa.