Dnia 16-go stycznia w Rzymie przy Via Salaria dzień śmierci św. Marcelego, Papieża i Męczennika, którego za panowania okrutnego Maksymiana z powodu wyznawania wiary po nieludzku ubiczowano. Następnie powierzono jego pieczy publiczne stajnie i w tej poniżającej służbie w szacie pokutniczej zakończył swój świątobliwy żywot.
W Maroku śmierć męczeńska świętych Berarda, Piotra, Akurzjusza, Adjutusa i Otho, Franciszkanów.
W Rinokolura w Egipcie dzień pamiątkowy św. Melasa, Biskupa, który za rządów Walencjana za wyznawanie wiary skazany został na wygnanie i musiał znosić wiele bezprawia, aż wreszcie zasnął w Panu.
W Arles pamiątka świętego Honorata, Biskupa i Wyznawcy, który odznaczał się wskutek swej niezmiernej nauki i cudów.
W Oderzo św. Tytianusa, Biskupa i Wyznawcy.
W Fondi w Kampanii pamiątka św. Honorata, Opata, o którym wspomina w swych pismach św. Grzegorz, Papież.
W Peronie św. Furzeusza, Mnicha.
W Rzymie św. Pryscylli, która poświęciła sama siebie i wszystkie swe dobra na wsparcie Męczenników.
