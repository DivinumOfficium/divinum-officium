Dnia 11-go grudnia w Rzymie uroczystość św. Damazego, Papieża i Wyznawcy, który potępił heretyka Apollinariusza i wygnanemu Piotrowi, Biskupowi Aleksandrii przywrócił znowu jego stolicę Biskupią. Odnalazł także wiele ciał św. Męczenników i ozdobił ich groby poetyckimi napisami.
Również w Rzymie męczeństwo św. Trasona. Ponieważ wspierał swoim mieniem chrześcijan, którzy jęczeli w więzieniach lub za karę byli używani do ciężkich robót w łaźniach lub na budowlach publicznych, cesarz Maksymian kazał go pojmać i ściąć ze św. Poncjanem i Pretekstatem.
W Amiens śmierć męczeńska św. Wiktoryka i Fuscjana za panowania tegoż samego Maksymina. Starosta kazał im powciskać w nosy i uszy żelazne ostrza, poprzebijać skronie rozżarzonymi gwoździami, oczy wydłubać i wreszcie użyć ich ciała za tarcze dla łuczników. W końcu mieczem kata uzyskali koronę wiekuistą wspólnie ze św. Gencjanem, który ich poprzednio ugościł.
W Persji pamiątka św. Barsaby, Męczennika.
W Hiszpanii uroczystość św. Eutychiusza, Męczennika.
W Piacency uroczystość św. Sabina, Biskupa, posiadającego moc pełnienia cudów.
W Konstantynopolu pamiątka świętego Daniela, Stylity.