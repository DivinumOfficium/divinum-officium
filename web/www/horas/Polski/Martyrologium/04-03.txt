

Dnia 3-go kwietnia w Rzymie uroczystość pamiątkowa św. Ksystusa, Papieża i Męczennika, rządzącego Kościołem Bożym pod panowaniem cesarza Hadriana.
w Taorminie na Sycylii dzień pamiątkowy świętego Pankracego, Biskupa, który posłany tam przez św. Piotra, Apostoła, głoszoną przez siebie prawdę świętej Ewangelii przypieczętował swą męczeńską krwią.
W Tomi w Scytii męczeństwo św. Ewagriusza i Benignusa.
W Tyrze dzień pamiątkowy św. Wulpiana, Męczennika, którego wsadzono do skórzanego worka razem wężem i psem i wrzucono w morze za panowania Maksymiana Galeriusza.
W Tessalonice śmierć męczeńska św. Agapy i Chionii za panowania cesarza Dioklecjana. Ponieważ nie chciały zaprzeć się Chrystusa, wrzucono je najpierw do więzienia, by je głodem osłabić, a potem w ogień. Gdy jednak płomienie ich nie naruszyły, oddały wreszcie wśród modlitwy dusze swe Stwórcy.
W klasztorze św. Medycjusza na Wschodzie uroczystość św. Niceta, Opata, który dużo wycierpiał dla czci obrazów świętych za panowania Leona V Ormianina.
W Anglii uroczystość św. Ryszarda, Biskupa Chichester, odznaczonego świętością życia i wielu cudami.
Także pamiątka św. Burgundofory, Dziewicy i Przeorysy.
