Dnia 16-go listopada w Afryce śmierć męczeńska św. Rufina, Marka i Waleriusza z towarzyszami.
Tegoż dnia męczeństwo św. Elpidiusza z towarzyszami. Zaledwie Elpidiusz, piastujący godność senatora, wyznał odważnie przed Julianem Odstępcą swą wiarę w Chrystusa, a już został pochwycony i przywiązany razem z towarzyszami do dzikich koni, które ich wlokły po ziemi. Wreszcie ponieśli wszyscy śmierć bohaterską w płomieniach stosu.
W Lyonie uroczystość św. Eucheriusza, Biskupa i Wyznawcy, męża przedziwnej siły, wiary i uczoności. Pomimo, iż pochodził z jednej z najzacniejszych rodzin patrycjuszowskich, oddal się życiu zakonnemu i służył długi czas w samotnej grocie Chrystusowi Panu w modlitwach i postach. Na rozkaz Anioła został później wyniesiony uroczyście na stolicę Biskupią tegoż miasta.
W Padwie pamiątka św. Fidencjusza, Biskupa.
Tegoż dnia złożenie zwłok św. Otmara, Opata.
W Canterbury w Anglii uroczystość św. Edmunda, Arcybiskupa i Wyznawcy. Został on wygnany za obronę praw Kościoła i zmarł świątobliwą śmiercią w Provins w Biskupstwie Sens. Innocenty IV policzył go w poczet Świętych.