Dnia 9-go grudnia w Toledo w Hiszpanii męczeństwo św. Leokadii, Dziewicy. Podczas prześladowań Dioklecjana namiestnik Hiszpanii Dacjan wydał ją udręczeniom okropnego więzienia. Gdy usłyszała tam o jeszcze okropniejszych męczarniach poniesionych przez św. Eulalię i jej towarzyszy, upadła na kolana do modlitwy, poczym jej niepokalaną duszę Bóg zabrał do Siebie.
W Kartaginie uroczystość św. Restytuta, Biskupa i Męczennika, w którego uroczystość św. Augustyn wygłosił mowę pochwalną na cześć jego przed ludem.
Również w Afryce pamiątka św. Piotra, Sukcesa, Basjana i Prymitywa, Męczenników z 20 towarzyszami.
W Weronie uroczystość św. Prokulusa, Biskupa, zelżonego w prześladowaniu Dioklecjana policzkowaniem i obitego kijami, poczym wypędzonego z miasta. Gdy zawierucha się uspokoiła, powrócił do swych owieczek i zasnął spokojnie w Panu.
W Pawii uroczystość pierwszego tamtejszego Biskupa: św. Syrusa, promieniejącego cudami i cnotami apostolskimi.
W Apamei w Syrii pamiątka św. Juliana, Biskupa, będącego za cesarza Sewera dla świątobliwości swej wszędzie w wielkim poważaniu.
W Perigueux we Francji uroczystość św. Cypriana, Opata.
W Limoges we Francji uroczystość św. Walerii, Dziewicy i Męczenniczki.
W Nazjanzie pamiątka św. Gorgonii, siostry św. Grzegorza Teologa, której cnoty i cuda tenże sam opisuje.
W Gray w Burgundzie uroczystość św. Piotra Fouriera, Kanonika regularnego Zbawiciela naszego i założyciela Kanoniczek regularnych Najświętszej Maryi Panny do wychowywania młodzieży niewieściej. Leon XIII włączył go dla cnót i cudów w poczet Świętych.