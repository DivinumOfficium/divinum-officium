Dnia 21-go lutego w Sycylii dzień śmierci siedemdziesięciu dziewięciu św. Męczenników, którzy za panowania Dioklecjana wskutek rozmaitych mąk doznanych za Wiarę św. zdobyli sobie koronę zwycięstwa.
W Adrumetum w Afryce pamiątka św. Męczenników Verulusa, Sekundynusa, Syrycjusza, Feliksa, Serwulusa, Saturninusa i Fortunatusa razem z szestnastoma towarzyszami, którzy za czasów prześladowania Wandalów wskutek wyznawania Wiary katolickiej zdobyli palmę męczeńską.
W Scytopolis w Palestynie uroczystość Sewerianusa, Biskupa i Męczennika.
W Damaszku pamiątka św. Piotra z Majumy, który został zamordowany przez fanatycznych Arabów, do których zawołał: "Każdy, który nie przyjmie Wiary katolickiej, zostanie potępiony jak Mahomet, wasz fałszywy prorok!" 
W Rawennie pamiątka św. Maksymianusa, Biskupa i Wyznawcy.
W Mecu uroczystość św. Feliksa, Biskupa.
W Bresci pamiątka św. Pateriusza, Biskupa.