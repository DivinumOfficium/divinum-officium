Dnia 31-go grudnia w Rzymie uroczystość św. Sylwestra, Papieża, który ochrzcił cesarza Konstantyna Wielkiego, potwierdził Sobór Nicejski a w końcu po wielu dziełach pełnych zasług spokojnie zasnął w Panu.
Również w Rzymie przy Via Salaria w katakumbie Priscylli uroczystość świętych Donaty, Pauliny, Rustyki, Nominandy, Serotiny, Hilarii i ich towarzyszek.
Pod Sens męczeństwo św. Sabiniana, Biskupa i św. Potencjana, którzy zostali tam wysłani przez Papieża dla głoszenia Ewangelii i uświetnili ową metropolię swym pełnym chwały wyznaniem wiary.
W Katanii na Sycylii męczeństwo świętych Stefana, Poncjana, Attalusa, Fabiana, Kornela, Seksta, Flosa, Kwinkcjana, Minerwina i Symplicjana.
Pod Sens uroczystość św. Kolumby, Dziewicy i Męczenniczki, która w prześladowaniu Aureliańskim po próbie ogniowej została ścięta.
Tegoż dnia uroczystość św. Zotyka, Kapłana z Rzymu, który udawszy się do Konstantynopola został opiekunem sierot.
W Rawennie uroczystość św. Barbacjana.
W wiosce La Louvesc w Delfinacie pogrzeb św. Jana Franciszka Regis, Wyznawcy z Towarzystwa Jezusowego. Nieznużonym zapałem duszpasterskim, miłością bliźniego i cierpliwością zasłużył sobie na zaszczyt policzenia przez papieża Klemensa XII w poczet Świętych Pańskich.
W Nikopolis w Bułgarii wspomnienie św. Hermesa, Egzorcysty.
‥
Tegoż dnia uroczystość św. Melanii młodszej, która z mężem swoim Pinianem, poszła z Rzymu do Jerozolimy, gdzie poświęcili się dziełom pobożnym ona w klasztorze żeńskim a mąż jej między mnichami i oboje doczekali się błogosławionego zgonu.
