Dnia 22-go maja w Rzymie uroczystość św. Faustyna, Tymoteusza i Wenusta, Męczenników.
W Afryce męczeństwo Św. Kastusa i Emiliusza, którzy przez ogień weszli do chwały rajskiej. Przy pierwszej próbie zawahali się (jak pisze św. Cyprian), jednakże drugą, wzmocnieni łaską Bożą, zwycięsko wytrzymali.
W Komanie w Poncie śmierć męczeńska św. Bazyliska za panowania cesarza Maksymiana. Włożono mu najpierw na nogi żelazne sandały, przez które wbijano rozpalone gwoździe, zadawano mu jeszcze inne męczarnie, a w końcu ścięto go i ciało wrzucono do rzeki.
W Hiszpanii pamiątka św. Kwiterii, Dziewicy i Męczenniczki.
W Rawennie uroczystość św. Marcjana, biskupa i Męczennika.
W okolicy Auxerre pamiątka św. Bomana, opata, który usługiwał św. Benedyktowi w grocie. Wysłany później do Galii, pozostawił w założonym przez siebie klasztorze wielu świętych uczniów i spokojnie w Panu przeszedł do wieczności.
Na Korsyce uroczystość św. Julii, Dziewicy, która na krzyżu znalazła koronę życia.
Pod Akwinem pamiątka świętego Fulkona, Wyznawcy.
W Pistoi w Toskanii uroczystość św. Attona z zakonu Vallombroza.
W Kaskii w Umbrii uroczystość św. Kity, Wdowy, z zakonu eremitów św. Augustyna, która po śmierci swego męża miłość swą poświęciła odwiecznemu Oblubieńcowi Chrystusowi.