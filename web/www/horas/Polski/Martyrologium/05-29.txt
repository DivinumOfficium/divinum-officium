Dnia 29-go maja uroczystość św. Marii Magdaleny, Dziewicy z zakonu Karmelitanek.
Pod Ikonium w Izaurii śmierć męczeńska św. Konona z dwunastoletnim synem. Za cesarza Aureliana rzucono obu na rozpaloną kratę, a potem polano ich oliwą, rozciągnięto na torturach i palono pochodniami. Gdy wszystkie te męczarnie z niezachwianą stałością przecierpieli, zdruzgotano im drewnianym młotem ręce, czym zakończyli swe męczeństwo.
Tego samego dnia śmierć męczeńska św. Sizyniusza, Martyrlusza i Aleksandra, którzy za cesarza Honoriusza (jak twierdzi Paulin w żywocie św. Ambrożego) zostali pomordowani w Hennegau przez pogan.
W Cezarei Filipowej pamiątka św. Teodozji, Męczenniczki, matki św. Prokopa Męczennika. Podczas prześladowania Dioklecjańskiego wraz z 12 innymi szlachetnymi matronami zdobyła palmę zwycięstwa przez ścięcie.
W Trewirze uroczystość św. Maksymina, biskupa i Wyznawcy, który podczas prześladowania ariańskiego udzielił św. Atanazemu, biskupowi, miłościwie i z czcią wielką przytułku na czas wygnania.
W Rzymie przy Via Aurelia uroczystość św. Restytuta, Męczennika.
W Weronie pamiątka świętego Maksyma, biskupa.
W Arcano w Kampanii uroczystość św. Eleuteriusza, Wyznawcy.