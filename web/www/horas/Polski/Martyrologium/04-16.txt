Dnia 16-go kwietnia w Rzymie dzień zgonu św. Benedykta Labre, Wyznawcy, odznaczającego się wielkim zaparciem siebie i dobrowolnym ćwiczeniem w największym ubóstwie.
W Koryncie śmierć męczeńska św. Kaliksta i Choryzjusza, utopionych z siedmioma innymi w morzu.
W Saragossie w Hiszpanii cierpienie osiemnastu św. Męczenników: m.in. Optata, Luperkusa, Sukcesjusza, Martialisa, Urbana, Julii, Kwinktyliana, Publiusza, Fronta, Feliksa, Cecyliana, Ewencjusza, Prymitywa i Apodemiusza. Wszyscy oni zostali umęczeni na różny sposób pod panowaniem starosty Dacjana. Ich chwalebne męczeństwo uwiecznił Prudencjusz w swych poezjach.
Tamże śmierć męczeńska św. Enkraty, Dziewicy, której najpierw porozdzierano ciało, odcięto piersi i wyrwano wątrobę, a potem wrzucono na pół martwą do więzienia, gdzie pokaleczone jej ciało przeszło powoli w zgniliznę.
W tym samym mieście męczeństwo świętych Kajusa i Kremencjusza. Po kilkakrotnym wyznawaniu wiary było im dozwolone w nagrodę za wierność w wierze spełnić kielich cierpień.
W Palencji pamiątka św. Turybiusza z Astorgi, Biskupa. Z pomocą św. Leona, Papieża wyrugował herezję Pryscyliusza z całej Hiszpanii, a po świętym, cudami obfitującym żywocie zasnął spokojnie w Panu.
W Bradze w Portugalii uroczystość św. Fruktuoza, Biskupa.
Tego samego dnia pamiątka św. Paterna z Avranches, Biskupa.
W Belgii w Walencji uroczystość św. Drogo, Wyznawcy.
W Sienie w Toskanii uroczystość św. Joachima z zakonu Serwitów.