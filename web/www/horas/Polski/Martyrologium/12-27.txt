Dnia 27-go grudnia pod Efezem dzień zgonu św. Jana Ewangelisty, Apostoła. Po napisaniu swej Ewangelii i spisaniu na wygnaniu Objawienia, żył jeszcze aż za panowania Trajana, zakładając i kierując kościołami w prowincji Azji. Zmarł w podeszłym wieku w 68 roku po śmierci Zbawiciela i został pochowany w Efezie.
W Aleksandrii wspomnienie św. Maksyma, Biskupa, odznaczonego nazwą honorową Wyznawcy.
W Konstantynopolu uroczystość św. Braci Teodora i Teofana. Od dzieciństwa wychowywani w klasztorze św. Saby, później bronili mężnie przed cesarzem Leonem Armeńczykiem czci obrazów Świętych, za co ich biczowano i posłano na wygnanie. Gdy ów cesarz umarł, oparli się także stanowczo jego następcy Teofilowi, który również popierał to błędnowierstwo. Zostali więc powtórnie ubiczowani i skazani na wygnanie. Tamże umarł Teodor w więzieniu; a Teofanes po skończeniu prześladowania został Biskupem Nicei i zmarł spokojnie w Panu.
Tamże uroczystość św. Niceras, Dziewicy, która swą świętością jaśniała za panowania cesarza Arkadiusza.