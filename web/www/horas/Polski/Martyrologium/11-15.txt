Dnia 15-go listopada 
Tegoż dnia męczeństwo św. Eugeniusza, ucznia św. Dionizego Areopagity, który w obwodzie Paryża zyskał palmę męczeńską; relikwie jego przeniesiono później do Toledo.
W Noli w Kampanii uroczystość św. Feliksa, Biskupa i Męczennika, od 15-go roku życia odznaczonego darem cudów i zamęczonego z 30 towarzyszami.
W Edessie w Syrii męczeństwo świętego Abibusa, Diakona, porozdzieranego i wrzuconego w ogień za panowania cesarza Licyniusza.
Tamże pamiątka świętych Guriasza i Samonasa, Męczenników z czasów cesarza panowania Dioklecjana.
W Afryce pamiątka świętych Sekunda, Fidencjana i Waryka, Męczenników.
W Anglii uroczystość św. Machutusa, Biskupa, świecącego od pierwszej młodości wielu cudami.
W Weronie pamiątka świętego Luperiusza, Biskupa i Wyznawcy.
W Austrii uroczystość św. Leopolda, Margrabiego, policzonego przez Innocentego VIII w poczet Świętych.
