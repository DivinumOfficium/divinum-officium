Dnia 18-go stycznia uroczystość Katedry św. Piotra w Rzymie.
Tam śmierć męczeńska św. Pryski, Dziewicy, która za panowania cesarza Klaudiusza po wielu katuszach zyskała koronę niebieską.
W Poncie dzień śmierci św. Mozeusza i Ammoniusza, których skazano na ciężkie prace w kopalniach, a w końcu pozbawiono życia w płomieniach ognia.
Tamże i św. Atenogenesa, czcigodnego uczonego Bożego, który, skazany na śmierć w płomieniach ognia, pełen wesela zanucił hymn radosny i na piśmie pozostawił go uczniom swoim.
W Tours we Francji św. Woluzjanusza, Biskupa, który przez Gotów wzięty do niewoli, wysłany został na wygnanie, gdzie też ducha wyzionął.
Tamże św. Leobarda, Pustelnika, który za życia jaśniał swą wstrzemięźliwością i pokorą.
W Anglii uroczystość św. Deicola, Opata, ucznia św. Kolumbana.
W Como świętej Liboraty, Dziewicy.