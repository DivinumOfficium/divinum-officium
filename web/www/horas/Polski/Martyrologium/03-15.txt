Dnia 15-go marca w Cezarei w Kapadocji męczeństwo św. Longina, żołnierza, któremu podobnie jak Panu Jezusowi, przebito dzidą lewy bok.
Tegoż dnia uroczystość św. Arystobulusa, Ucznia Apostolskiego i Męczennika.
W Tessalonice św. Matrony, która będąc w służbie u pewnej żydówki, służyła w cichości również Jezusowi i potajemnie chodziła do kościoła. Pewnego razu jej pani pochwyciła na tych uczynkach. Wtenczas owa żydówka zaczęła się nad Świętą w okrutny i różnoraki sposób znęcać i tak długo biła ją kijami, aż wreszcie jeszcze przy śmierci wiarę swą wyznając, w ręce Stworzyciela oddała swą czystą duszę.
W tymże samym dniu świętego Walkersa Menignusa, Męczennika za czasów Decjusza.
W Egipcie św. Nikandra, Męczennika, który w nagrodę za to iż starannie zbierał relikwie św. Męczenników, sam sobie zasłużył na koronę męczeńską za czasów Dioklecjana.
W Kordowie św. Leokrycji, Dziewicy i Męczenniczki.
W Rzymie uroczystość św. Zachariasza, Papieża, który przez swe roztropne rządzenie Kościołem św. zdobył sobie wiele zasług, a bogaty w cnoty spokojnie zasnął w Panu.
W Rieti św. Probusa, Biskupa, któremu w godzinie śmierci stanęli z pomocą święci Juwenalis i Eleuteriusz.
W Rzymie św. Specjozusa, którego duszę ulatującą do Nieba widział jego brat.