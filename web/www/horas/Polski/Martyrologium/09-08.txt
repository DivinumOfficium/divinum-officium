Dnia 8-go września uroczystość Narodzenia Najświętszej Maryi Panny.
W Nikomedii męczeństwo św. Hadriana z 23 towarzyszami. Za panowania Dioklecjana i Maksymiana, gdy już poprzednio wiele przecierpieli, zdruzgotano im nogi i tak doszli do upragnionego celu. Relikwie ich zostały pochowane z głębokim szacunkiem przez chrześcijan w Bizancjum, jednak zwłoki św. Hadriana przeniesiono dnia dzisiejszego do Rzymu i na pamiątkę tego obchodzi się tę uroczystość.
W Walencji w Hiszpanii dzień zgonu św. Tomasza z Villanova, Arcybiskupa, który odznaczał się niezwykłą miłością do biednych. Świętym ogłosił go Papież Aleksander VII.
W Aleksandrii pamiątka św. Ammona, Teofila i Neoteriusza z 22 towarzyszami.
W Antiochii pamiątka św. Tyraoteusza i Fausta, Męczenników.
W Gazie w Palestynie śmierć męczeńska św. Euzebiusza, Nestabusa i Zenona, którzy zostali niemal rozerwani na strzępy przez gromadę wściekłych pogan za panowania Juliana Odstępcy.
Tamże pamiątka św. Nestora, przez te same roty pogańskie najokrutniej męczonego, aż wyzionął ducha.
W Rzymie uroczystość św. Sergiusza, Papieża.
We Freisingu uroczystość świętego Korbiniana, pierwszego Biskupa tegoż miasta. Wyświęcony przez Papieża Grzegorza II i wysłany celem głoszenia Ewangelii, zbierał obfite żniwo we Francji i w Niemczech. W końcu zmarł spokojnie w Panu, ozdobiony cnotami i cudami.
W Kartaginie w Ameryce Południowej uroczystość św. Piotra Clavera, Wyznawcy Towarzystwa Jezusowego, który z wielkim zaparciem się siebie i niezwykłą miłością poświęcił się dla biednych niewolników murzyńskich, z których około 300.000 własną ręką ochrzcił. Leon XIII przyjął go do liczby Świętych i ogłosił Patronem wszelkich misji murzyńskich.
