Dnia 8-go grudnia uroczystość Niepokalanego Poczęcia chwalebnej, wiecznie dziewiczej Matki Bożej Maryi. Papież Pius IX w tymże dniu ogłosił uroczyście jako dogmat wiary, że za szczególną łaską Bożą została wolna od wszelkiej skazy grzechu pierworodnego.
W Rzymie męczeństwo świętego Eutychiana, Papieża, który pogrzebał 342 Męczenników w różnych miejscach, aż wreszcie sam został przyłączony do nich śmiercią męczeńską za panowania cesarza Numeriana i pogrzebany w cemetrium Kaliksta.
W Aleksandrii śmierć męczeńska św. Makariusza, który w prześladowaniu Decjana tym odważniej wyznawał wiarę swoją, im więcej sędzia wzywał go do zaparcia się jej. W końcu został spalony żywcem.
W Trewirze uroczystość św. Euchariusza, ucznia św. Piotra, Apostoła i pierwszego Biskupa tego miasta.
Na Cyprze uroczystość św. Sofroniusza, Biskupa, przedziwnego obrońcy wdów i sierot, wspomożyciela wszystkich biednych i uciśnionych.
W klasztorze Luxeuil uroczystość św. Romaryka, Opata. Był pierwszym na dworze króla Teodeberta, lecz wyrzekł się wszystkiego co ziemskie, aby sumiennym wypełnianiem reguły zakonnej przyświecać wszystkim w klasztorze.
W Konstantynopolu uroczystość św. Patapiusza, Pustelnika, słynnego z cnót i cudów.
W Weronie uroczystość święceń Biskupich świętego Zenona.