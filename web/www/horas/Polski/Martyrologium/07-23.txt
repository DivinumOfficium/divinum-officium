Dnia 23-go lipca uroczystość świętego Apolinarego, Biskupa wyświęconego w Rzymie przez Apostoła św. Piotra i posłanego do Rawenny. Znosić musiał wiele rozmaitych udręczeń za Wiarę świętą. Później nawrócił wielu przez swe kazania w prowincji Aemilia. W końcu wrócił znowu do Rawenny i zmarł tamże jako Męczennik za panowania cesarza Wespazjana.
W Le Mans we Francyi uroczystość św. Liboriusza, Biskupa i Męczennika.
W Rzymie pamiątka św. Razyfa, Męczennika.
Tamże śmierć męczeńska świętej Prymitywy, Dziewicy i Męczenniczki.
Również męczeństwo św. Apoloniusza i Eugeniusza.
Tegoż dnia dzień zgonu Świadków krwi św. Trofyma i Teofila, których za panowania Dioklecjana kamienowano, palono pochodniami, a w końcu pościnano.
W Bułgarii pamiątka wielu św. Męczenników, których bezbożny cesarz Nicefor podczas burzenia obrazów Świętych po wszystkich kościołach kazał wymordować różnymi sposobami, jak: mieczem, postronkiem, strzałami, długiem więzieniem i głodem.
W Rzymie pamiątka św. Dziewic Romuli, Redempty i Herundo, o których pisze Papież Grzegorz św.
Tamże zgon św. Birgilli, Wdowy, której ciało przeniesiono 7 października do Szwecji. 