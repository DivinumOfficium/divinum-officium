Dnia 17-go lutego w Rzymie męczeństwo św. Faustyna, za którym jeszcze czterdziesty czterech towarzyszy podążyło po koronę niebieską.
W Persji dzień zgonu św. Polichroniusza, Biskupa Babilońskiego, któremu za czasów prześladowania decjańskiego tak potłuczono twarz kamieniami, iż oddał Panu ducha z rozpostartymi ramionami i oczyma wzniesionymi ku Niebu.
W Concordii śmierć męczeńska św. Donatusa, Sekundianusa i Romulusa, oraz sześćdziesięciu ośmiu towarzyszy.
W Cezarei w Palestynie pamiątka starca Teodolusa, który należał do gospodarstwa namiestnika Firmiliana. Zachęcony przykładem Męczenników, wyznawał stale swą wiarę w Chrystusa i przez śmierć na krzyżu zdobył sobie chwalebną palmę zwycięstwa.
Tamże męczeństwo św. Juliana z Kapadocji. Ponieważ całował relikwie św. Męczenników, oskarżono go, że jest chrześcijaninem. Sędzia skazał pobożnego wyznawcę na powolną śmierć w ogniu.
W obwodzie Teronanne uroczystość św. Sylwinusa, Biskupa Tuluskiego. W Szkocji pamiątka św. Fintanusa, Kapłana i Wyznawcy.
We Florencji pamiątka świętego Aleksjusza Falkonieri, jednego z siedmiu Założycieli zakonu Serwitów, który w wieku 110 lat przy zgonie został uszczęśliwiony obecnością Zbawiciela i Aniołów.