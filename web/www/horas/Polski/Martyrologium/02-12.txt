Dnia 12-go lutego w Toskanii przy Monte Senario uroczystość siedmiu Założycieli Zakonu Serwitów, którzy spokojnie zasnęli w Panu po nadzwyczaj surowym życiu, obfici w zasługi i cuda. Tak jak za życia byli spojeni duchem prawdziwej braterskości, podobnie też po śmierci zyskali wspólne uwielbienie. Ojciec św. Leon XIII dodał ich wszystkich w poczet Świętych.
W Afryce pamiątka św. Damiana, Żołnierza i Męczennika.
W Kartago świętych Modesta i Juliana, Męczenników.
W Aleksandrii świętych dzieci Modesta i Ammoniusza.
W Barcelonie w Hiszpanii uroczystość św. Eulalii, Dziewicy, którą za czasów Dioklecjana torturowano, rozszarpano, palono, a w końcu przybito do krzyża, czyniąc godną pozyskania chwalebnej korony męczeńskiej.
W Konstantynopolu pamiątka św. Melecjusza, Biskupa, który był wielokrotnie skazany za wiarę katolicką na wygnanie, aż zakończył żywot doczesny w Konstantynopolu. Św. Jan Chryzostom i Grzegorz Nazjański poświęcili jego cnotliwemu życiu wspaniałe pochwały.
Tamże uroczystość św. Antoniusza, Patriarchy, za czasów panowania cesarza Leona VI.
W Weronie dzień śmierci św. Gaudentego, Wyznawcy i Biskupa.
