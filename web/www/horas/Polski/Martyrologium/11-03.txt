Dnia 3-go listopada pamiątka świętego Kartusa, Ucznia Apostolskiego.
W Cezarei w Kapadocji męczeństwo św. Germana, Teofila, Cezarego i Witalisa, którzy w prześladowaniu za Decjusza chwalebnie triumfowali.
W Saragossie śmierć męczeńska niezliczonych Męczenników św., którzy pod panowaniem namiestnika Dacjana ofiarowali swe życie za Chrystusa.
W Viterbo męczeństwo św. Walentyna, Kapłana i św. Hilarego, Diakona, których dla wiary chrześcijańskiej w czasie prześladowania Dioklecjańskiego obciążono kamieniami i wrzucono do Tybru. Ponieważ jednak cudownie utrzymali się przy życiu, więc przez miecz zdobyli sobie koronę niebieską.
W Clairvaux złożenie św. Malachiasza, Biskupa Connory w Irlandii, który swego czasu zasłynął wielu cnotami, zaś życie jego opisał św. Bernard, Opat.
Tegoż dnia uroczystość św. Huberta, Biskupa z Tongern-Leodium.
W Anglii uroczystość św. Wenefrydy, Dziewicy i Męczenniczki.
W Vienne wspomnienie św. Domnusa, Biskupa i Wyznawcy.
Również złożenie zwłok św. .Pirminiusza, Biskupa z Meaux.
W Urgel w Hiszpanii uroczystość św. Hermengaudiusza, Biskupa.
W Rzymie uroczystość św. Sylwii, Matki św. Grzegorza, Papieża.