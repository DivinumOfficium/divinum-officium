Dnia 11-go lipca w Rzymie dzień zgonu św. Piusa I, Papieża i Męczennika, którego wierność w Wierze świętej uczyniła godnym palmy zwycięstwa za czasów Marka Aureliusza Antoniusza.
W Bergamo uroczystość św. Jana, Biskupa, zabitego przez arian za obronę wiary katolickiej.
W Sida w Pamfilii uroczystość św. Cindeusza, Kapłana, który za czasów Dioklecjana po wielu męczarniach został wrzucony do ognia, lecz wyszedł cało z płomieni. W końcu podczas modlitwy oddał duszę swą w ręce Stworzyciela.
W Cordobie uroczystość św. Abundiusza, Kapłana, zamordowanego przez Saracenów za to, że potępiał islam.
W Nikopolis w Armenii dzień zgonu świętych Januarego i Pelagii, Męczenników, którzy dopiero po czterech dniach walki na torturach, skorupach i pod pazurami dzikich zwierząt zakończyli swe zwycięstwo.
W okolicy Sens pamiątka św. Męczennika Sidroniusza.
W Ikonium uroczystość pamiątkowa św. Marcjana, Męczennika, obdarzonego palmą zwycięstwa za czasów sędziego Perenniusza.
W Bresci pamiątka świętych Sawina i Cypriana, Męczenników.
W okolicy Poitiers uroczystość św. Sabina, Wyznawcy.
