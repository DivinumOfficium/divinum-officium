Dnia 12-go sierpnia w Asyżu uroczystość św. Klary, Dziewicy, pierwszego kwiatka Zakonu Klarysek, która dla swego świętego życia i cudów jest wszędzie czczona i przez Aleksandra IV została policzona między święte Dziewice.
W Catanii na Sycylii cierpienia św. Eupliusza, Diakona, za panowania cesarzy Dioklecjana i Maksymiana. Za swą wierność w wierze znosić musiał długie tortury, zanim ugodzony mieczem otrzymał palmę zwycięstwa.
W Augsburgu męczeństwo św. Hilarii, matki św. Afry, Męczenniczki. Kiedy modliła się przy jej grobie, została schwytana przez prześladowców i razem ze swymi sługami Digną, Euprepią i Eunomią oddana na pastwę płomieni.
Również tamże i tego samego dnia ponieśli śmierć męczeńską św. Kwiriak, Largio, Krescencjan, Nimmio i Juliana z 20 towarzyszami.
W Nikomedii pamiątka św. Aniceta, Męczennika i dworzanina, jego brata Fotyna z wielu innymi Męczennikami za panowania cesarza Dioklecjana.
W Falari w Toskanii śmierć męczeńska św. Gracyliana i św. Felicisimy, Dziewicy, którym za ich wytrwałość w wierze potłuczono twarze kamieniami, aż w końcu przy pomocy miecza katowskiego zdobyli sobie upragnioną palmę zwycięstwa.
Tego samego dnia uroczystość św. Porkariusza, Opata z Lerinu, który razem z 500 Mnichami został zabity przez barbarzyńców za wiarę Chrystusową.
W Syrii pamiątka św. Makariusza i Juliana, Męczenników.
W Mediolanie złożenie zwłok św. Euzebiusza, Wyznawcy i Biskupa.
W Bresci uroczystość św. Herkulana, Biskupa.