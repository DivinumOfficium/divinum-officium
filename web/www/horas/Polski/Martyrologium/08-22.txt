Dnia 22-go sierpnia oktawa Wniebowzięcia Najświętszej Maryi Panny.
W Rzymie przy Via Ostiensis uroczystość św. Tymoteusza, Męczennika. Gdy wzbraniał się złożyć ofiarę bożkom najpierw długo przebywał w więzieniu, potem został trzykrotnie ubiczowany, okrutnie męczony i wreszcie ścięty.
W Porto męczeństwo św. Hipolita, odznaczającego się wielką uczonością. Za cesarza Aleksandra z powodu Wiary św. związano mu ręce i nogi, wrzucono do głębokiej wody i utopiono. Wierni pogrzebali jego ciało w tej samej miejscowości.
W Autun śmierć męczeńska św. Symforiana. Za cesarza Aureliana, gdy nie chciał złożyć ofiary bożkom został obity, potem wrzucono go do więzienia, a na końcu ścięto.
W Nikomedii pamiątka św. Męczenników Agatonika i Zotykusa z towarzyszami, zabitych za panowania cesarza Maksymiana.
W Rzymie uroczystość św. Antonina, Męczennika. Ponieważ otwarcie wyznał swą wiarę w Chrystusa, został stracony, zaś jego święte ciało pochowano przy Via Aurelia.
Również w Porto pamiątka świętych Męczenników Marcjalisa, Saturnina, Epikteta, Maprilisa i Feliksa z towarzyszami.
W Tarsie pamiątka św. Atanazego, Biskupa, oraz szlachetnej św. Antury, którą ochrzcił. Oboje otrzymali koronę męczeńską za panowania Waleriana.
W Reims uroczystość św. Maura, Męczennika i jego towarzyszy.
W Hiszpanii uroczystość św. Męczenników Fabrycjana i Filiberta.
W Pawii uroczystość świętego Guniforta, Męczennika.