Dnia 6-go czerwca uroczystość świętego Norberta, biskupa magdeburskiego, założyciela zakonu Kanoników Regularnych Ścisłej Obserwy, czyli Premonstratensów.
W Cezarei w Palestynie uroczystość św. Filipa, jednego z siedmiu pierwszych diakonów. Obdarzony łaską działania cudów, nawrócił Samarię do wiary chrześcijańskiej, ochrzcił podkomorzego królowej Kandaki z Etiopii i zakończył swe świątobliwe życie w Cezarei. Obok jego grobu pochowano także jego trzy córki, jako poświęcone Bogu Dziewice; czwarta zmarła napełniona Duchem świętym w Efezie.
W Rzymie męczeństwo św. Artemidsza, jego małżonki Kandydy oraz ich córki Pauliny. Artemiusz został nawrócony na wiarę św. naukami i cudami św. Piotra, egzorcysty, i z całym domem swoim ochrzczony przez św. Marcelina, kapłana. Po uwięzieniu obito go ołowianymi pałkami, a potem ścięto. Jego małżonkę i córkę wrzucono do dołu i zasypano kamieniami i gruzem.
W Tarsie w Cylicji śmierć męczeńska dwudziestu świętych Męczenników, którzy za Dioklecjana i Maksymiana wycierpieć musieli przeróżne męki, przy czym wsławili Boga swym śmiertelnym ciałem.
W Noyon we Francji pamiątka św. Męczenników Amancjusza, Aleksandra i ich towarzyszy.
W Fiesole w Toskanii uroczystość św. Aleksandra, biskupa i Męczennika.
W Mediolanie uroczysty obchód św. Eustorgiusza II, biskupa i Wyznawcy.
W Weronie pamiątka św. Jana, biskupa.
W Besancon we Francji św. Klaudiusza, biskupa.