Dnia 24-go lub 25-go w roku przestępnym.
W Palestynie dzień zgonu św. Macieja, Apostoła. Po Wniebowstąpieniu Pańskim Apostołowie wybrali go za pomocą losowania w miejsce zdrajcy Judasza. Później poniósł śmierć męczeńską za głoszenie Ewangelii świętej.
W Rzymie pamiątka św. Prymitywy, Męczenniczki.
W Rouen śmierć męczeńska św. Pretekstatusa, Biskupa.
W Cezarei w Kapadocji uroczystość św. Sergiusza, którego akta męczeństwa do dzisiaj jeszcze są przechowane.
W Afryce męczeństwo św. Montanusa, Lucjusza, Julianusa, Victoricusa, Flawianusa i ich towarzyszy, uczniów św. Cypriana, którzy chwalebnie tryumfowali za czasów cesarza Waleriana.
W Trewirze pamiątka św. Modesta, Biskupa i Wyznawcy.
Pod Stylo w Kalabrii uroczystość św. Jana Teresta, wsławionego świątobliwym życiem i ścisłym wypełnianiem reguły zakonnej.
W Anglii pamiątka świętego Edilberta, króla Kentu, którego św. Augustyn, Biskup, pozyskał dla wiary chrześcijańskiej.
W Jerozolimie pierwsze odnalezienie głowy świętego Posłańca Pana naszego i Zbawiciela.
