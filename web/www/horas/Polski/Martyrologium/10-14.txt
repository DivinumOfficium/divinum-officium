Dnia 14-go października w Rzymie przy Via Aurelia męczeństwo św. Kaliksta, papieża. Na rozkaz cesarza Aleksandra dręczono go długi czas głodem w więzieniu, znieważano codziennie biciem kijami, aż wreszcie wyrzucono go z okna więzienia i strącono do studni. Tak zdobył palmę zwycięstwa.
W Rimini męczeństwo św. Gaudencjusza, biskupa.
W Cezarei męczeństwo św. Karponiusza, Ewarysta i Pryscjana, braci Fortunaty. Ugodzeni mieczem kata, zdobyli koronę zwycięstwa.
Również pamiątka św. Saturnina i Lupusa.
W Cezarei w Palestynie śmierć męczeńska św. Fortunaty, Dziewicy, którą dręczono podczas prześladowania za panowania Dioklecjana torturami i ogniem, a w końcu rzucono dzikim zwierzętom. Ciało jej przeniesione zostało później do Neapolu.
W Todi uroczystość św. Fortunata, biskupa, który według świadectwa św. Grzegorza otrzymał szczególną łaskę wypędzania duchów nieczystych.
W Wuerzburgu uroczystość św. Burcharda, pierwszego biskupa tego miasta.
W Brugges w Belgii pamiątka świętego Donacjana, biskupa z Reims.
W Trewirze pamiątka świętego Rustyka, biskupa.

Tegoż dnia złożenie zwłok św. Dominika Lorikatusa czyli "Opancerzonego".
W Lacjum pamiątka świętego Bernarda, Wyznawcy.
