Dnia 19-go kwietnia dzień zgonu św. Timona, jednego z siedmiu pierwszych diakonów. Z początku osiadł pod Bereą jako posłannik wiary, później udał się do Koryntu głosząc wszędzie Słowo Boże. Tam został wrzucony przez żydów i pogan do ognia, nie poniósłszy przy tym szkody i zakończył życie na krzyżu.
W Melitinie w Armenii męczeństwo św. Hermogenesa, Kajusa, Ekspedita, Aristonika, Rufusa i Galata, którzy równocześnie otrzymali koronę zwycięstwa.
W Collioure w Pirenejach śmierć męczeńska św. Wincentego.
Tego samego dnia uroczystość św. Sokratesa i Dionizego, zabitych włóczniami.
W Jerozolimie pamiątka św. Pafnucego, Męczennika. W Canterbury w Anglii męczeństwo św. Elfega, Biskupa.
W Antiochii w Pirydii wspomnienia św. Jerzego, Biskupa, zmarłego na wygnaniu z powodu obrony czci obrazów.
W Rzymie uroczystość św. Leona IX, Papieża, którego cnoty i cuda dopomogły mu osiągnąć najwyższą chwałę.
W klasztorze Lobbes uroczystość pamiątkowa św. Ursmara, Biskupa.
We Florencji pamiątka świętego Krescencjusza, Wyznawcy, ucznia św. Zenobiusza, Biskupa.