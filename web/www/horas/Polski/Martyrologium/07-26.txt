Dnia 26-go lipca zgon św. Anny, Matki Najświętszej Maryi Panny.
W Filippi w Macedonii męczeństwo św. Erasta, który był powołany przez Apostoła Narodów na Biskupa tegoż miasta, tamże zdobył sobie także palmę męczeństwa.
W Rzymie przy Via Latina śmierć męczeńska Świętych Symfroniusza, Olimpiusza, Teodulusa i Euksoperii, którzy przez śmierć w płomieniach zasłużyli sobie na chwałę Niebios.
W Porto uroczystość św. Hiacynta, Męczennika, któremu żar ognia ani fale wodne nie mogły wyrządzić żadnej szkody. W końcu stracono go mieczem za panowania cesarza Trajana. Relikwie świętego pochowała Matrona Julia w swej posiadłości pod miastem.
W Rzymie pamiątka św. Pastora, Kapłana, pod którego imieniem przy Viminalis stoi kościół tytularny, pod wezwaniem św. Pudencjany.
W Weronie uroczystość św. Walensa, Biskupa i Wyznawcy.
W klasztorze Padalirone pod Mantuą pamiątka św. Szymona, Mnicha i Pustelnika, który po wielu cudownych dziełach dostąpił w późnej starości spokoju wiecznego.