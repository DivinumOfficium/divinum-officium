Dnia 18-go września w Osimo uroczystość św. Józefa z Kupertynu, Wyznawcy z zakonu Braci Mniejszych, którego Klemens XIII policzył w poczet Świętych.
Tegoż dnia męczeństwo św. Metodego, najpierw Biskupa Olimpu w Licji, potem Tyru, zdobnego wielką uczonością i niezwykłą wymową. Według św. Hieronima otrzymał pod koniec ostatniego prześladowania chrześcijan w Chalcis koronę męczeńską.
W okolicy Vienne śmierć męczeńska św. Ferreola, Trybuna wojny. Na rozkaz bezbożnego starosty został najpierw najokrutniej obity, a potem zakuty w ciężkie kajdany i wrzucony do ciemnego lochu. Za zrządzeniem Bożym jednak kajdany opadły, bramy więzienia otworzyły się same i mógł je opuścić. Gdy go siepacze ponownie schwytali, położyli mieczem kres jego życiu.
Również uroczystość św. Męczenniczek Zofii i Ireny.
W Gortynie na Krecie uroczystość św. Eumena, Biskupa i Wyznawcy.
W Mediolanie uroczystość św. Eustorgiusza, pierwszego tamtejszego Biskupa, wspomnianego chlubnie przez św. Ambrożego.