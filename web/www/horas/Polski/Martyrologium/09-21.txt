Dnia 21-go września dzień zgonu św. Mateusza, Apostoła, który głosił Ewangelię w Etiopii i zmarł tamże jako Męczennik. Ewangelia jego, spisana w języku hebrajskim, została odnaleziona za jego objawieniem razem z ciałem św. Apostoła za cesarza Zenona.
W krainie Saar pamiątka świętego Jonasza, Proroka, którego grób znajduje się w Geth.
W Etiopii błogosławiony zgon św. Ifigenii, Dziewicy, którą św. Mateusz, Apostoł, ochrzcił i poświęcił Bogu.
W Rzymie pamiątka św. Pamfiliusza, Męczennika.
Tak samo przy 20 kamieniu milowym od Rzymu przy Via Claudia męczeństwo św. Aleksandra, Biskupa, który za cesarza Antonina poniósł za wiarę w Chrystusa więzienie, bicie, tortury, palenie pochodniami, rozdzieranie żelaznymi szponami, porzucenie dzikim zwierzętom i mękę w płomieniach. Ugodzony mieczem, zyskał w końcu żywot wieczny. Jego święte ciało zostało za Papieża Damazego do Rzymu.
Na Cyprze pamiątka św. Izakiusza, Biskupa i Męczennika.
W Fenicji śmierć męczeńska św. Euzebiusza, który stawił się dobrowolnie jako chrześcijanin przed sędziego i został ścięty po wielu cierpieniach.
Na Cyprze świętego Melecjusza, Biskupa i Wyznawcy.
