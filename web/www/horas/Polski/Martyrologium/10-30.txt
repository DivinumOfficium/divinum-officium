Dnia 30-go października w Afryce pamiątka 220 św. Męczenników.
W Aleksandrii śmierć męczeńska 13 Męczenników, którzy cierpieli równocześnie z św. Julianem, Eunusem i Machariuszem za panowania cesarza Decjusza.
Tamże pamiątka św. Eutropii, która wspierała Męczenników i oddała ducha po okrutnych mękach, jakie z nimi przecierpiała.
W Cagliari na Sardynii uroczystość św. Saturnina, Męczennika, ściętego podczas prześladowania diokiecjańskiego.
W Leonie w Hiszpanii męczeństwo św. Klaudiusza, Luperkusa i Wiktoriusza, synów św. Marcela, oficera, których ścięto za panowania Dioklecjana i Maksymiana.
W Egei w Cylicji śmierć męczeńska św. Zenobiusza, biskupa, i siostry jego Zenobii, za panowania Dioklecjana.
W Altino uroczystość św. Teonesta, biskupa i Męczennika, zamordowanego przez arian.
W Apamei we Frygii pamiątka św. Maksyma, Męczennika z czasów cesarza Dioklecjana.
W Tangerze w Maroku męczeństwo świętego Marcela, oficera.
W Paryżu pamiątka św. Lukanusa, Męczennika.
W Potenza w Kalabrii pamiątka św. Gerarda, biskupa.
W Antiochii uroczystość św. Serapiona, biskupa, wielce poważanego dla swej uczoności.
W Capui uroczystość św. Germana, męża wielkiej świątobliwości. Gdy zmarł, św. Benedykt widział jak aniołowie unosili jego duszę do Nieba.
W Palmie na Majorce uroczystość św. Alfonsa Rodrigueza, laika Towarzystwa Jezusowego, wsławionego wielką pokorą i nieustannym zapałem pokutniczym; Leon XII ogłosił go Błogosławionym, a Leon XIII zaliczył go w poczet Świętych.