Dnia 10-go lutego w Monte Cassino uroczystość św. Scholastyki, Dziewicy i siostry św. Benedykta, Opata, który widział jej duszę w postaci gołębicy rozstającą się z ciałem i ulatującą do krain niebieskich.
W Rzymie pamiątka św. Zotykusa, Ireneusza, Hiacentego i Amantiusza, Męczenników.
Tamże przy via Lavicana pamiątka dziesięciu Żołnierzy i Męczenników.
Także w Rzymie przy via Appia uroczystość św. Soterisy, Dziewicy i Męczenniczki. Według świadectwa św. Ambrożego pochodziła ona z zacnych rodziców, lecz z miłości do Chrystusa mało ceniła znaczenie przodków, godności i stanowiska honorowe. Ponieważ oparła się wezwaniu do złożenia ofiary bożkom, więc długo ją bito pięściami, a gdy zniosła jeszcze inne męki z podziwu godną wytrwałością, została ścięta mieczem i radośnie pośpieszyła do swego Oblubieńca.
W Campanii pamiątka św. Sylwana, Wyznawcy i Biskupa.
W puszczy Rhodis niedaleko Sienny uroczystość św. Wilhelma, Pustelnika.
W okręgu Rouen pamiątka św. Austreberty, Dziewicy, uświetnionej licznymi cudami.