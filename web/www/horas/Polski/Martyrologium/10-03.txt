Dnia 3-go października w Rzymie przy posągu Ursus pileatus męczeństwo świętego Kandyda.
Tegoż dnia śmierć męczeńska św. Dionizego, Fausta, Kajusa, Piotra i Pawła z 4 towarzyszami, którzy wiele cierpieli już za panowania Decjusza. Potem podczas prześladowania waleriańskiego doznali jeszcze większych katuszy, aż w końcu umierając zdobyli palmę zwycięstwa.
W Westfalii uroczystość św. braci i kapłanów Ewaldów. Gdy zaczęli w owym kraju głosić Ewangelię, wnet ujęli ich poganie i pozabijali. Cudowne światło, ukazujące się co noc przez długi czas, doprowadziło do odkrycia ich zwłok i zarazem wyjawiło światu ich zasługi przed Bogiem.
W Afryce pamiątka św. Maksymiana z Bagaya, biskupa, który doznawał gorzkiego prześladowania od donatystów, a w końcu został strącony z wysokiej wieży, tak że na wpół martwy legł na ziemi. Tak zasnął spokojnie w Panu, ozdobiony chwałą Wyznawcy.
W Palestynie pamiątka św. Hezychiusza, Wyznawcy, ucznia św. Hilariona i jego towarzysza w wędrówkach.
Pod Namur w Belgii uroczystość świętego Gerarda, opata.