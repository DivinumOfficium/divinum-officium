Dnia 2-go sierpnia w Nocera dei Pagani uroczystość św. Alfonsa Marii Liguoriego, Biskupa od sant' Agata dei Goti i Założyciela Kongregacji Przenajświętszego Zbawiciela (redemptoryści). Wiedziony gorącą miłością dusz, słowem, pismem i przykładem dokonał wielkich dzieł. Pięćdziesiąt lat po jego błogosławionym zgonie Papież Grzegorz XVI ogłosił go Świętym, a Papież Pius IX uznał go na wniosek Kongregacji za Nauczyciela Kościoła.
W Rzymie w cemetrium św. Kallistusa dzień zgonu św. Stefana, Papieża. Podczas prześladowania waleriańskiego został odszukany przez prześladowców podczas Mszy św. i ścięty za to, że nieustraszenie i nieugięcie zajmował się swymi świętymi Tajemnicami.
W Nicei w Bitynii męczeństwo świętej Teodozy ze swymi 3 synami. Ewodiusza, najstarszego z nich, konsul kazał najpierw obić kijami z powodu jego szczególnej wierności w wierze, potem polecił spalić matkę razem z dziećmi.
W Afryce śmierć męczeńska św. Rutiliusza. Wcześniej udawało mu się uniknąć uwięzienia dzięki ucieczkom z miejsca na miejsce albo okupywaniu sobie wolności. Pewnego dnia został całkiem niespodzianie pochwycony i przyprowadzony przed prefekta. Tenże kazał go wprzód dręczyć różnymi sposobami a potem oddać na pastwę płomieniom. Taką więc chwalebną śmiercią zakończył ów Święty swe życie.
W Padwie uroczystość św. Maksyma, Biskupa, który po wielu czynach cudownych przez błogosławioną śmierć posiadł spokój wieczny.