Dnia 29-go listopada wigilia św. Andrzeja, Apostoła.
W Rzymie przy Via Salaria męczeństwo św. Saturnina, Starca i św. Syzyniusza, Diakona za panowania cesarza Maksymiana. Po długotrwałym więzieniu prefekt miejski kazał go oddać na tortury i na nich rozrywać, bić knutami i szkorpionami, palić pochodniami i wreszcie stracić.
W Tuluzie męczeństwo św. Saturnina, Biskupa, który za panowania Decjusza oddał Bogu swoją świętą duszę. Poganie pojmali go na Zamku miasta i strącili go z całej wysokości po wszystkich stopniach, tak że głowa roztrzaskała się i mózg wypłynął, a ciało całe wyglądało jak porozdzierane.
Również męczeństwo świętego Paramona z 375 towarzyszami za panowania cesarza Decjusza.
W Veroli pamiątka św. Błażeja i Demetriusza, Męczenników.
W Todi uroczystość św. Iluminaty, Dziewicy.
W Ankyrze pamiątka św. Filomena, Męczennika, którego w prześladowaniu Aureliańskim dręczono najpierw ogniem, potem przebito mu gwoździami ręce i nogi a na ostatku i głowę.