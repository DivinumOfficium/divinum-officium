Dnia 26-go maja w Rzymie uroczystość św. Filipa Nereusza, założyciela kongregacji Oratorianów.
Również w Rzymie męczeństwo św. Eleuteriusza, papieża. Nawrócił on wielu znakomitych Rzymian do wiary Chrystusowej i posłał do Anglii św. Damiana i Fugiata, gdzie ochrzcili króla z małżonką i prawie całym narodem.
Tamże uroczystość św. Symitriusza, Męczennika i kapłana, z 22 towarzyszami, umęczonymi za panowania cesarza Antoniusza Piusa.
W Atenach dzień zgonu św. Kwadratusa, ucznia apostolskiego. Gdy jego owieczki podczas prześladowania hadriańskiego rozproszyły się, on je znowu zebrał z prawdziwą pasterską troską i kazał cesarzowi wręczyć swoje pismo broniące religii chrześcijańskiej, godne nauki apostolskiej.
W Viennie za panowania cesarza Trajana śmierć męczeńska św. Zachariasza, biskupa.
W Afryce uroczystość św. Kwadratusa, Męczennika, w którego uroczystość św. Augustyn wygłosił mowę pochwalną.
W Todi męczeństwo św. Felicissima, Herakliusza i Paulina.
W okolicy Auxerre śmierć męczeńska św. Pryskusa z niezmiernie wielką gromadą wiernych.
W Canterbury w Anglii uroczystość św. Augustyna, biskupa, którego papież Grzegorz Wielki posłał tam wraz z innymi, aby temu ludowi głosili Ewangelię Chrystusową. Bogaty w cnoty i wsławiony cudami spokojnie zasnął w Panu.