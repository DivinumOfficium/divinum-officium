Dnia 28-go lutego w Rzymie dzień zgonu św. Makariusza, Rufina, Justusa i Teofila, Męczenników.
W Aleksandrii męczeństwo świętych Cerealisa, Populusa, Kajusa i Serapiona.
Tamże pamiątka św. Kapłanów i Diakonów, jako też wielu innych, którzy podczas zarazy za panowania cesarza Waleriana oddali chorym wielkie przysługi miłosierdzia, aż sami dotknięci zarazą oddali Bogu ducha. Pobożna miłość i nabożeństwo wiernych czci ich jako Męczenników.
W okręgu Lyonu pochowanie zwłok św. Romana, Opata, który żył tam jako pustelnik, a zdobny cnotami i cudami był wzorem wielu mnichów.
W Pawii przeniesienie z Sardynii relikwii św. Augustyna, Biskupa, do czego z wielką gorliwością przyczynił się Luitpold, król Longobardów.