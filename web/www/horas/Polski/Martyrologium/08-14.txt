Dnia 14-go sierpnia wigilia uroczystości Wniebowzięcia Matki Boskiej.
W Rzymie uroczystość św. Euzebiusza, Kapłana. Za mężną obronę wiary katolickiej cesarz Konstans kazał go uwięzić w jednym pokoju jego własnego domu. Tamże zmarł św. Euzebiusz po 7 miesiącach, które spędził na bezustannej modlitwie. Kapłani Grzegorz i Orozjusz złożyli jego ciało w katakumbach Kallistusa przy drodze Apijskiej.
W prowincji Illyrikum męczeństwo św. Ursycjusza, który za panowania cesarza Maksymiana przecierpiał wiele za wiarę Chrystusową i został w końcu stracony.
W Todi uroczystość św. Kalistusa, Biskupa i Męczennika.
W Afryce pamiątka św. Demetriusza, Męczennika.
W Apamei w Syrii śmierć męczeńska św. Marcela, Biskupa, który został okrutnie zamordowany przez pogan za zburzenie świątyni Jupitera.
Na wyspie Aegina uroczystość św. Atanazji, Wdowy, która odznaczyła się ścisłym wypełnianiem reguł zakonnych i była ozdobiona darem cudów.