Dnia 14-go marca w Rzymie na Ager Veranus św. Leona, Biskupa i Wyznawcy.
Tamże uroczystość czterdziestu siedmiu św. Męczenników, którzy zostali ochrzczeni przez św. Piotra, Apostoła, gdy ten przez dziewięć miesięcy ślęczał w więzieniu. Wszyscy oni ponieśli śmierć męczeńską za mężne wyznawanie swej wiary za czasów Nerona.
W Afryce św. Piotra i Afrodyzjusza, którzy za czasów wandalskiego prześladowania chrześcijan zyskali chwalebną koronę męczeńską.
W Carre w Mezopotamii patrycjusza św. Eutychiusza i jego towarzyszy, którzy za wiarę chrześcijańską ponieśli śmierć z rąk arabskiego księcia Evelida.
W prowincji Valeria męczeństwo dwóch świętych Mnichów, którzy zostali powieszeni na drzewie przez Longobardów. Jeszcze po egzekucji wrogowie słyszeli ich głosy śpiewające Psalmy. W czasie tego samego prześladowania ścięto za wyznawanie swej wiary także pewnego Diakona Kościoła Marsyki.
W Halberstadt w Niemczech zgon św. Matyldy, królowej, matki cesarza Ottona I, odznaczającej się wielką pokorą.