Dnia 2-go października uroczystość św. Aniołów Stróżów.

W obwodzie Arras śmierć męczeńska św. Leodegariusza, biskupa z Autun, którego Ebroin, marszałek dworu króla Teodoryka, zaciekle prześladował, a wreszcie przez najętych morderców zgładził ze świata.
W Nikomedii męczeństwo św. Eleuteriusza, żołnierza, z bardzo wielu towarzyszami. Oskarżono wówczas fałszywie chrześcijan, jakoby oni byli podpalaczami pałacu cesarza Dioklecjana. Rozgniewany tyran kazał ich przeto całymi gromadami mordować; jednych ścięto, drugich spalono, innych wrzucono do morza. Na czele tych Męczenników stał św. Eleuteriusz, który, przechodząc wiele męczarni stawał się coraz silniejszy, aż w końcu jak złoto oczyszczony w ogniu, zakończył swój zwycięski żywot.
W Antiochii pamiątka św. Prymusa, Cyryla i Sekunda, Męczenników.
Również męczeństwo świętego Gerina, brata świętego Leodegariusza, tamże ukamienowanego.
W Konstantynopolu uroczystość św. Teofila, mnicha, który za cześć obrazów Świętych został za czasów Leona Izauryjczyka ubiczowany i posłany na wygnanie, gdzie zmarł spokojnie.
