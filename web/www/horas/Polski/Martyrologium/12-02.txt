Dnia 2-go grudnia w Rzymie męczeństwo św. Bibianny, Dziewicy, którą za panowania Juliana Odstępcy tak długo biczowano kulkami ołowianymi, aż wreszcie wyzionęła ducha.
Tamże śmierć męczeńska św. Euzebiusza, Kapłana, św. Marcela, Diakona i św. Hipolita, Maksyma, Adrii, Pauliny, Neony, Marii, Martany i Aurelii, które w prześladowaniu Waleriańskim wywalczyły nagrodę zwycięstwa.
Również w Rzymie pamiątka św. Poncjana z 4 towarzyszami.
W Akwilei uroczystość św. Chromacjusza, Biskupa i Wyznawcy.
W Afryce dzień zgonu św. Sewera, Sekurusa, Januariusza i Wiktoryna, Męczenników, straconych w prześladowaniu wandalskim.
Pod Imolą dzień zgonu św. Piotra Chryzologa, Biskupa Rawenny, odznaczonego uczonością i świętością.
W Edessie uroczystość świętego Nonnusa, Biskupa, na którego modlitwę nawróciła się święta Pelagia, Pokutnica.
W Weronie uroczystość św. Lupusa, Biskupa i Wyznawcy.
W Troas we Frygii pamiątka św. Sylwana, Biskupa, słynnego z daru cudów.
W Bresci św. Ewazjusza, Biskupa.