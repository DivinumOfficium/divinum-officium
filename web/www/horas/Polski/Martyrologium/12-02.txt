Dnia 2-go grudnia w Rzymie męczeństwo św. Bibianny, Dziewicy, którą za panowania Juliana Odstępcy tak długo biczowano kulkami ołowianymi, aż wreszcie wyzionęła ducha.
Pod Imolą dzień zgonu św. Piotra Chryzologa, Biskupa Rawenny, odznaczonego uczonością i świętością.
Na wyspie Sancian w pobliżu Chin uroczystość św. Franciszka Ksawerego z Towarzystwa Jezusowego, Apostoła Indii. Nawrócił on wiele ludów pogańskich, będąc obdarzony mocą czynienia cudów, oraz innymi darami nadprzyrodzonymi.
W Rzymie śmierć męczeńska św. Euzebiusza, Kapłana, św. Marcela, Diakona i świętych Hipolita, Maksyma, Adrii, Pauliny, Neony, Marii, Martany i Aurelii, wszyscy oni w prześladowaniu Waleriańskim wywalczyli nagrodę zwycięstwa.
Tamże pamiątka św. Poncjana z 4 towarzyszami.
W Afryce dzień zgonu świętych Sewera, Sekurusa, Januariusza i Wiktoryna, Męczenników, straconych w prześladowaniu wandalskim.
W Akwilei uroczystość św. Chromacjusza, Biskupa i Wyznawcy.
W Weronie uroczystość św. Lupusa, Biskupa i Wyznawcy.
W Edessie uroczystość świętego Nonnusa, Biskupa, na którego modlitwę nawróciła się święta Pelagia, Pokutnica.
W Troas we Frygii pamiątka św. Sylwana, Biskupa, słynnego z daru cudów.
W Bresci św. Ewazjusza, Biskupa.
