Dnia 28-go grudnia w Betlejem w Judei uroczystość św. niewinnych Niemowląt, które Herod kazał wymordować z powodu przyjścia Zbawiciela.
W Ankyrze w Galacji męczeństwo św. Eutychiusza i Domicjana, Diakona.
W Afryce śmierć męczeńska św. Kastora, Wiktora i Rogacjana.
W Nikomedii wspomnienie św. Indy, Podskarbiego i św. Dziewic Domny, Agapy i Teofili z towarzyszami, którzy wszyscy w prześladowaniu Dioklecjańskiem po długich walkach różnymi sposobami zdobyli sobie koronę męczeńską.
W Nowej Cezarei w Poncie męczeństwo św. Troadiusza za panowania Decjana. Podczas mąk św. Grzegorz Cudotwórca stanął mu z pomocą swoim duchem i wzmacniał go przy śmierci.
W Arabissus w Dolnej Armenii pamiątka św. Cezariusza, który poniósł śmierć męczeńską pod Galeriuszem Maksymianem.
W Lyonie we Francji dzień zgonu świętego Franciszka Salezego, Biskupa z Genewy, którego Aleksander VII dla jego nadzwyczajnej gorliwości w nawracaniu błędnowierców policzył między Świętych. Według rozporządzenia tegoż Papieża, jego uroczystość obchodzi się w tym dniu, w którym jego święte zwłoki zostały przeniesione z Lyonu do Annecy. Pius IX na prośby konregacji obrządków nadał mu tytuł honorowy Nauczyciela Kościoła.
W Rzymie uroczystość św. Domniona, Kapłana.
W Egipcie wspomnienie św. Teodora, Mnicha, ucznia świętego Pachomiego.
W klasztorze Lerin uroczystość świętego Antoniego, Mnicha, którego Bóg cudami wsławił.