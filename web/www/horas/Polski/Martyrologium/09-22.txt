Dnia 22-go września w Walencji w Hiszpanii uroczystość św. Tomasza z Vilanova, Arcybiskupa i Wyznawcy.
W Sitten w Szwajcarii, przy obecnym klasztorze św. Maurycego, męczeństwo św. Tebańczyków: Maurycego, Eksuperiusza, Kandyda, Wiktora, Innocentego i Witalisa z ich towarzyszami z tej samej legii, którzy za panowania cesarza Maksymiana zginęli za wiarę, a chwalebną śmiercią wsławili Chrystusa Pana przed całym światem.
W Rzymie śmierć męczeńska św. Digny i Emeryty, Dziewic z czasów Waleriana i Galliena. Ich relikwie przechowuje kościół św. Marcela przy Corso.
W okręgu Castres męczeństwo św. Jonasza, Kapłana, przybyłego z św. Dionizym do Francji. Na rozkaz prefekta został najpierw obity rózgami, a potem ścięty mieczem.
W Ratyzbonie w Bawarii uroczystość świętego Emmerama, Biskupa i Męczennika. Aby uratować innych, sam poniósł najokrutniejszą śmierć w imię Chrystusa.
W Autinopolis w Egipcie śmierć męczeńska św. Irais, Dziewicy z Aleksandrii i jej towarzyszy. Gdy dnia pewnego wyszła, aby zaczerpnąć wody z pobliskiego źródła, spostrzegła okręt pełen pojmanych chrześcijan. Natychmiast postawiła dzban, przyłączyła się do Wyznawców i dała się z nimi zawlec do miasta. Tam była pierwsza z kolei i dręczona w rozmaity sposób, w końcu została stracona. Po niej nastąpili w tym samym rodzaju śmierci kapłani, diakoni, dziewice i wszyscy inni jako Męczennicy.
W Meaux uroczystość św. Sanktyna, Biskupa, ucznia św. Dionizego Areopagity, który jako Biskup pierwszy głosił tam Ewangelię św.
W obwodzie Coutances uroczystość św. Lauto, Biskupa.
W obwodzie Poitiers pamiątka św. Florencjusza, Kapłana.
W okręgu Bourges pamiątka św. Sylwana, Wyznawcy.
W Laon uroczystość św. Salabergi, Przeorysy.