Dnia 6-go kwietnia w Rzymie uroczystość pamiątkowa św. Ksystusa, Papieża i Męczennika, rządzącego Kościołem Bożym pod panowaniem cesarza Hadriana.
W Macedonii męczeństwo św. Tymoteusza i Diogenesa. W Persji pamiątka stu dwudziestu Męczenników.
W Askalonie dzień śmierci św. Platonidy, Męczenniczki, z dwoma towarzyszami.
W Kartaginie uroczystość św. Marcellina, który ofiarował życie podczas obrony wiary katolickiej przeciw heretykom.
W Rzymie uroczystość św. Celestyna, Papieża. Potępił on herezję Nestoriusza, Biskupa Konstantynopolskiego i wypędził Pelagiusza. Za jego upoważnieniem odbył się przeciw herezji Nestoriusza także Sobór w Efezie.
W Irlandii uroczystość św. Celsusa, Biskupa, poprzednika św. Malachiasza. W Danii pamiątka św. Wilhelma, Opata, słynnego z cnót i cudów swoich.