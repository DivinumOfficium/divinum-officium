Dnia 18-go maja w Camerino męczeństwo św. Wenancjusza, który razem z 10 towarzyszami jako piętnastoletni młodzieniec zakończył swój chwalebny żywot przez ścięcie, za panowania cesarza Decjusza.
W Egipcie śmierć męczeńska św. Dloskora, lektora, który był poddawany różnym męczarniom, aż wreszcie rzucony na rozpalone blachy zakończył swe święte życie.
W Spoleto uroczystość św. Feliksa, biskupa, który podczas prześladowania maksymiańskiego zdobył palmę męczeństwa.
W Upsali w Szwecji uroczystość św. Eryka, króla i Męczennika.
W Egipcie pamiątka św. Potamiona, biskupa, który już pod Maksymianem Galeriuszem złożył świadectwo za swą wiarę, lecz dopiero za czasów Konstancjusza zdobył koronę zwycięstwa.
W Ancyrze w Galacji uroczystość św. Teodota, Męczennika, jego ciotki św. Tekuzy i św. Dziewic Aleksandry, Klaudii, Fainy, Eufrazji, Matrony i Julitty. Te ostatnie chciał prefekt miejski dać zniesławić, ale Boska pomoc ochroniła je od tego. Wtedy kazał je sędzia z kamieniami u szyi powrzucać do pobliskiego stawu. Kiedy Teodotus pozbierał ich relikwie i ze czcią pochował, został i on pochwycony na rozkaz prefekta i po ubiczowaniu ścięty.
W Ezymie uroczystość pamiątkowa św. Feliksa, Wyznawcy z zakonu Kapucynów, którego zdobiła prawdziwie ewangeliczna prostota serca i miłość. Papież Klemens XI zapisał go w poczet Świętych.