Dnia 9-go czerwca w Rzymie przy Monte Coelio męczeństwo świętych Braci Prymusa i Felicjana za cesarzy Dioklecjana i Maksymiana.
W Agen we Francji śmierć męczeńska św. Wincencjusza, lewity.
W Szkocji pamiątka świętego Kolumba, kapłana i Wyznawcy.
Pod Antiochią uroczystość św. Pelagii, Dziewicy i Męczenniczki, której św. Nauczyciele Kościoła, Ambroży i Jan Złotousty, oddają największe pochwały.
W Syrakuzie uroczystość św. Maksymiana, biskupa, często wspominanego w pismach papieża św. Grzegorza.
W Andri w Apulii pamiątka św. Ryszarda, pierwszego biskupa tego miasta, który słynął z cudów swoich.
W Edessie w Syrii uroczystość świętego Juliana, mnicha, o którego nadzwyczajnych czynach wspomina św. Efrem, diakon.