Dnia 1-go października w Reims we Francji uroczystość św. Remigiusza, biskupa i Wyznawcy, który nawrócił Franków na chrześcijaństwo, a ich króla Klodoweusza ochrzcił i nauczał o tajemnicach wiary. Po długoletnim zasiadaniu na stolicy biskupiej, bogaty w zasługi i sławny cudami zmarł spokojnie dnia 13 stycznia, jednakże jego uroczystość obchodzi się dzisiaj w dniu przeniesienia jego relikwii.
W Rzymie męczeństwo św. Aretasa z 504 towarzyszami.
W Tomi nad Morzem Czarnym pamiątka św. Męczenników Pryskusa, Krescensa i Ewagriusza.
W Lizbonie w Portugalii śmierć męczeńska w prześladowaniu dioklecjańskim św. Werissima, Maksymy i Julii, rodzeństwa.
W Tournay uroczystość św. Piatona, Męczennika, który z św. Kwinktynem i jego towarzyszami udał się z Rzymu do Francji jako posłannik wiary, a później w prześladowaniu maksymiańskim przez śmierć męczeńską podążył do ojczyzny niebieskiej.
W Tessalonice za tego samego Maksymiana męczeństwo św. Domina.
W Orvieto uroczystość św. Sewera, kapłana i Wyznawcy.
W Gandawie uroczystość św. Bawona, Wyznawcy.
