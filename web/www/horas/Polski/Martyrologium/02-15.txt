Dnia 15-go lutego w Bresci śmierć męczeńska św. Faustyna i Jowity, którzy za panowania cesarza Adriana w chwalebnej walce za wiarę chrześcijańską zdobyli sobie palmę zwycięstwa.
W Rzymie pamiątka św. Kratona, który wraz z małżonką i domownikami został ochrzczony przez św. Walentego, Biskupa, a wkrótce potem zdobył sobie koronę męczeńską.
W Terni uroczystość św. Agapy, Panny i Męczenniczki.
Również męczeństwo św. Saturninusa, Kastulusa, Magnusa i Lucjusza.
W Vaison we Francji dzień śmierci św. Kwinidiusza, o którego świętobliwości świadczyły liczne cuda, którymi po śmierci jego Pan Bóg go uczcił.
W Capua pamiątka św. Dekorozusa, Biskupa i Wyznawcy.
W prowincji Walerii św. Sewera, Kapłana, który według podania św. Grzegorza za pomocą łez przywrócił do życia zmarłego.
W Antiochii św. Józefa, Diakona.
W Auvergne uroczystość św. Georgii, Dziewicy.