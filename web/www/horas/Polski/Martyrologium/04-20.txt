Dnia 20-go kwietnia w Rzymie dzień zgonu św. Sulpicjusza i Serwiliana, Męczenników, pozyskanych dla Wiary św. przez nauki i cuda św. Domicyli, Dziewicy. Ponieważ wzbraniali się złożyć ofiarę bożkom, zostali podczas prześladowania Trajana skazani na śmierć przez prefekta miejskiego Aniana.
Tego samego dnia w Nikomedii śmierć męczeńska św. Wiktora, Zotykusa, Zenona, Acyndyna, Cezareusza, Sewerianusa, Chryzofora, Teonasa i Antonina, którzy za panowania Dioklecjana po różnych mękach chwalebnie ukończyli walkę.
W Tomi w Scytii dzień pamiątkowy św. Teotyma, Biskupa, czczonego z powodu nadzwyczajnej świętości i cudów nawet przez niewiernych barbarzyńców.
W Embrun we Francji uroczystość św. Marcela, pierwszego Biskupa tego miasta. Przybył tam na rozkaz Boży z Afryki ze swymi towarzyszami, św. Wincencjuszem i Domninem i nawrócił na wiarę Chrystusa większą część mieszkańców południowych Alp nauczaniem i nadzwyczajnymi cudami, trwającymi dotychczas.
W Auxerre we Francji pamiątka św. Marcjana, Kapłana.
W Montepulciano uroczystość św. Agnieszki, Dziewicy z zakonu Kaznodziejskiego, sławnej swymi cudami.
Tego samego dnia uroczystość pamiątkowa św. Teodora, Wyznawcy, który od noszonej szorstkiej sukni pokutnej otrzymał przydomek Trychina. Posiadał on szczególną siłę cudotwórczą przeciwko złym duchom. Z jego świętego ciała sączy dotąd jeszcze balsam, który przywrócił zdrowie wielu chorym.