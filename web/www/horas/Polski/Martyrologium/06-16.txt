Dnia 16-go czerwca w Besancon we Francji męczeństwo św. Ferreola, kapłana, i jego diakona św. Ferrucjona, wysłanych przez św. Ireneusza biskupa na głoszenie Ewangelii. Sędzia Klaudiusz kazał ich pojmać, męczyć na różny sposób a w końcu ściąć.
W Tarsie w Cylicji śmierć męczeńska św. Kwiryka i jego matki Julitty za czasów cesarza Dioklecjana. Maleńki Kwiryk, chłopczyk trzyletni, płakał i krzyczał rozpaczliwie, gdy widział jak jego matkę okrutnie smagano i został dlatego na rozkaz nieludzkiego sędziego rozbity o kamienne stopnie trybunału. Julitta musiała ponieść jeszcze wiele innych ciężkich męczarni, zanim pod mieczem kata zakończyła bieg życia.
W Moguncji cierpienia św. rodzeństwa Aureusza i Justyny, oraz wielu innych Męczenników, wyciętych przez hordy Hunnów podczas odprawiania tajemnic św. w kościele.
W Amatus na Cyprze uroczystość św. Tychona, biskupa, za czasów cesarza Teodozjusza.
W Lyonie pogrzeb świętego Aureliana, biskupa Arles.
W Nantes w Bretanii uroczystość świętego Symiliana, biskupa i Wyznawcy.
W Miśni w Saksonii uroczystość świętego Benona, biskupa.
W Brabancji uroczystość św. Lutgardy, Dziewicy.
W wiosce La Louvesc w Delfinacie pogrzeb św. Jana Franciszka Regis, Wyznawcy z Towarzystwa Jezusowego. Nieznużonym zapałem duszpasterskim, miłością bliźniego i cierpliwością zasłużył sobie na zaszczyt policzenia przez papieża Klemensa XII w poczet Świętych Pańskich.