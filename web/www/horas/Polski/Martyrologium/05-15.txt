Dnia 15-go maja Pod Le Mans pamiątka św. Baptysty de la Salie. 
W Hiszpanii uroczystość pamiątkowa świętych: Torkwata, Ktezifona, Sekunda, Indalecjusza, Cecyliusza, Hezychiusza i Eufrazego, którzy zostali wyświęceni w Rzymie na biskupów przez Apostołów Św., a potem wysłani celem głoszenia Ewangelii do Hiszpanii. Zmarli spokojnie w Panu, a głosząc za życia w wielu miejscach kazania, nawrócili mnóstwo ludu do wiary Chrystusowej: Torkwat w Kadyksie, Ktezifon w Vierco, Sekundus w Avilli, Indalecjusz w Murcji, Cecyliusz w Elwirze, Hezychiusz w Orgazie, Eufrazy w Andujarze.
W Terranova na wyspie Sardynii uroczystość św. Symplicjusza, biskupa i Męczennika, którego zabito włóczniami za panowania Dioklecjana.
W Evorze w Portugalii męczeństwo św. Mancjusza.
Na wyspie Chios uroczystość św. Izydora, Męczennika. W jego bazylice znajduje się studnia, której woda przywraca często zdrowie chorym. Ma być to ta sama studnia, w której utopiono św. Izydora.
W Lampsaku nad Hellespontem śmierć męczeńska św. Piotra, Andrzeja, Pawła i Dionizji.
W Owernii pamiątka św. Męczenników Kasjusza, Wiktoryna i Maksyma z towarzyszami.
W Brabancji uroczystość św. Dympny, Dziewicy i Męczenniczki, córki króla angielskiego, który kazał ją ściąć, za to, że nie chciała porzucić swej wiary i panieństwa.
