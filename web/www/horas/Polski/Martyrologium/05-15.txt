Dnia 15-go maja w Hiszpanii uroczystość pamiątkowa świętych: Torkwata, Ktezifona, Sekunda, Indalecjusza, Cecyliusza, Hezychiusza i Eufrazego, którzy zostali wyświęceni w Rzymie na biskupów przez Apostołów Św., a potem wysłani celem głoszenia Ewangelii do Hiszpanii. Zmarli spokojnie w Panu, a głosząc za życia w wielu miejscach kazania, nawrócili mnóstwo ludu do wiary Chrystusowej: Torkwat w Kadyksie, Ktezifon w Vierco, Sekundus w Avilli, Indalecjusz w Murcji, Cecyliusz w Elwirze, Hezychiusz w Orgazie, Eufrazy w Andujarze.
W Evorze w Portugalii męczeństwo św. Mancjusza.
W Lampsaku nad Hellespontem śmierć męczeńska św. Piotra, Andrzeja, Pawła i Dionizji.
W Owernii pamiątka św. Męczenników Kasjusza, Wiktoryna i Maksyma z towarzyszami.

Na wyspie Chios uroczystość św. Izydora, Męczennika. W jego bazylice znajduje się studnia, której woda przywraca często zdrowie chorym. Ma być to ta sama studnia, w której utopiono św. Izydora.
W Terranova na wyspie Sardynii uroczystość św. Symplicjusza, biskupa i Męczennika, którego zabito włóczniami za panowania Dioklecjana.
W Brabancji uroczystość św. Dympny, Dziewicy i Męczenniczki, córki króla angielskiego, który kazał ją ściąć, za to, że nie chciała porzucić swej wiary i panieństwa.
W Mirandoli w Emilii uroczystość pamiątkowa św. Possidiusza, biskupa z Calamy. Był on uczniem św. Augustyna i opisał jego życie.
W Troyes uroczystość św. Fidolusa, Wyznawcy.
W Szkocji pamiątka św. Brandanusa, opata.
W Rouen uroczystość św. Jana Domnolusa, biskupa.
W Forli uroczystość św. Maksymy, Dziewicy, która w blasku cnót weszła do wiecznej ojczyzny.