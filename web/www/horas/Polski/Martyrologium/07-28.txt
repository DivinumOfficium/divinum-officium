Dnia 28-go lipca w Rzymie dzień zgonu św. Wiktora, Papieża i Męczennika.
Również w Rzymie pamiątka św. Innocentego, Wyznawcy i Papieża.
W Mediolanie męczeństwo św. Nazariusza i młodego Celzusa. Podczas prześladowania chrześcijan szalejącego za Nerona musieli obaj długo wyczekiwać w ciemnym więzieniu, zanim sędzia kazał ich mieczem pozbawić życia.
W Tebaidzie w Egipcie pamiątka bardzo wielu św. Męczenników, którzy cierpieli w prześladowaniu za panowania Decjusza i Waleriana. Umrzeć za Wiarę św.  było w owych czasach najserdeczniejszym życzeniem chrześcijan. Ale przebiegły nieprzyjaciel wymyślał powoli zabijające męczarnie, gdyż mu o dusze chodziło a nie o ciała. Jeden z Męczenników był już torturowany i położony na rozpalonych płytach. Wtedy posmarowano go miodem i podczas największego upału słonecznego wystawiono na kąsanie os i innych owadów. Innego zaś przywiązano do łóżka pięknie przystrojonego w kwiaty, potem przyprowadzono mu dziewczynę aby go do grzechu skusiła. Lecz on język sobie ugryzł i plunął go kusicielce w twarz.
W Ankyrze w Galacji męczeństwo św. Eustacjusza, torturowanego różnymi sposobami. Gdy w końcu wrzucono go do rzeki, wybawił go Anioł. Później został przez cudowne ukazanie się gołębia został odwołany do Nieba po wieczną nagrodę.
W Milecie śmierć męczeńska św. Akacjusza; za panowania cesarza Licyniusza po wielu cierpieniach został wrzucony do rozpalonego pieca, jednakże nie poniósł tam żadnej szkody. W końcu ugodzony mieczem, zdobył sobie palmę zwycięstwa.
W Bretanii uroczystość św. Sampsona, Biskupa i Wyznawcy.
W Lyonie pamiątka św. Peregryna, Kapłana, którego świętość potwierdzoną została sławą wielu cudów.
