136:1 Nad rzekami Babilońskiéj ziemie, tameśmy siedzieli i płakali: * gdyśmy wspominali na Syon.
136:2 Na wierzbach w pośród jéj * powieszaliśmy muzyckie naczynia nasze.
136:3 Bo nas tam pytali, którzy nas w niewolą zagnali, * o słowach pieśni:
136:4 A którzy nas zawiedli: * Śpiewajcie nam pieśń z pieśni Syońskich.
136:5 Jakoż mamy śpiewać pieśń Pańską * w cudzéj ziemi?
136:6 Jeźli cię zapomnę, Jeruzalem, * niech zapomniona będzie prawica moja.
136:7 Niechaj przyschnie język mój do podniebienia mego, * jeźlibym na cię nie pomniał:
136:8 Jeźlibym nie pokładał Jeruzalem na początku wesela mego.
136:9 Pomnij, Panie, na syny Edom, * w dzień Jeruzalem:
136:10 Którzy mówią: Spustoszcie, spustoszcie * aż do gruntu w nim.
136:11 Córko Babilońska, nędznico: * błogosławiony, który tobie odda nagrodę twoję, którąś nam zadziałała.
136:12 Błogosławiony, który pochwyci, * i roztrąci dzieci twe o opokę.
