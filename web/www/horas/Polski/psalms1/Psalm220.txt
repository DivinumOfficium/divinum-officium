(Kantyk trzech młodzieńców * Dn 3:52-57)
3:52 Błogosławiony jesteś, Panie, Boże ojców naszych: * i chwalebny, i sławny, i wywyższony na wieki.
3:53 I błogosławione imię chwały twojej: * i chwalebne, i wywyższone po wszystkie wieki.
3:54 Błogosławionyś jest w kościele świętym chwały twojej: * i przenajchwalebniejszy, i przenajsławniejszy na wieki.
3:55 Błogosławionyś jest na stolicy królestwa twego: * i przenajchwalebniejszy, i przenajwyższy na wieki.
3:56 Błogosławionyś jest, który wypatrujesz przepaści, a siedzisz na Cherubim: * i chwalebny, i najprzewyższeńszy na wieki.
3:57 Błogosławionyś jest na utwierdzeniu niebieskim: * i sławny, i chwalebny na wieki.
3:58 Błogosławcie wszystkie sprawy Pańskie, Panu: * chwalcie i wywyższajcie go na wieki.
