144:1 Wywyższać cię będę, Boże, królu mój: * i będę błogosławił imię twoje na wieki i na wieki wieków.
144:2 Na każdy dzień będę cię błogosławił: * i będę chwalił imię twe na wieki i na wieki wieków.
144:3 Wielki Pan i bardzo chwalebny: * a wielkości jego niemasz końca.
144:4 Naród i naród będzie chwalił uczynki twoje: * i moc twoję będą oznajmować.
144:5 Wielmożność świętobliwości twéj opowiadać będą: * a dziwne sprawy twe wysławiać będą.
144:6 I moc strasznych spraw twoich ogłaszać będą: * a wielkość twoję będą opowiadać.
144:7 Pamiątkę obfitéj słodkości twojéj wydawać będą: * a z sprawiedliwości twojéj będą się weselić.
144:8 Litościwy i miłościwy Pan: * cierpliwy, a wielce miłosierny.
144:9 Słodki Pan wszystkim: * a litości jego nad wszystkie uczynki jego.
144:10 Niech ci, Panie, wyznawają wszystkie sprawy twoje: * a święci twoi niech cię błogosławią.
144:11 Sławę królestwa twego będą opowiadać: * a o możności twojéj mówić będą:
144:12 Aby oznajmili synom człowieczym możność twoję: * i chwałę wielmożności królestwa twego.
144:13 Królestwo twe królestwo wszystkich wieków: * a panowanie twoje we wszelkim rodzaju i rodzaju.
144:14 Wierny Pan we wszystkich słowiech swoich: * a święty we wszech sprawach swoich.
144:15 Podnosi Pan wszystkich, którzy upadają: * a podnosi wszystkie powalone.
144:16 Oczy wszystkich nadzieję mają w tobie, Panie: * a ty dajesz pokarm ich czasu słusznego.
144:17 Otwierasz ty rękę swoję: * a napełniasz wszelkie zwierzę błogosławieństwem.
144:18 Sprawiedliwy Pan we wszystkich drogach swoich: * a święty we wszech sprawach swoich.
144:19 Blisko jest Pan wszystkim, którzy go wzywają: * wszystkim, którzy go wzywają w prawdzie.
144:20 Uczyni wolą tych, którzy się go boją: * i prośbę ich wysłucha i zbawi je.
144:21 Strzeże Pan wszystkich, którzy go miłują: * a wszystkie grzeszniki wytraci.
144:21 Chwałę Pańską wysławiać będą usta moje: * a wszelkie ciało niechaj błogosławi imię święte jego, na wieki i na wieki wieków.
