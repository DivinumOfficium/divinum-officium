33:1 Będę błogosławił Pana na każdy czas: * zawżdy chwała jego w uściech moich.
33:2 W Panu się chlubić będzie dusza moja: * niechaj słyszą ciszy, a niech się weselą.
33:3 Wielbcie Pana zemną: * a wywyższajmy imię jego spółecznie.
33:4 Szukałem Pana i wysłuchał mię: * i ze wszech utrapień moich wyrwał mię.
33:5 Przystąpcie do niego a oświecajcie się: * a oblicza wasze nie będą zawstydzone.
33:6 Ten ubogi wołał, a Pan go wysłuchał: * i ze wszystkich ucisków jego wybawił go.
33:7 Wpuści Aniół Pański wokoło bojących się go: * i wyrwie je.
33:8 Skosztujcie, a obaczcie, iż słodki jest Pan: * błogosławiony mąż, który w nim ma nadzieję.
33:9 Bójcie się Pana wszyscy święci jego: * bo niemasz niedostatku bojącym się go.
33:10 Bogacze niedostatek cierpieli i łaknęli: * lecz szukającym Pana na żadnem dobrem nie będzie schodziło.
33:12 Pójdźcie sam synowie, słuchajcie mię: bojaźni Pańskiéj nauczę was.
33:13 Który jest człowiek, który chce żywota: * pragnie dni dobrych widzieć?
33:14 Strzeż języka twego od złego: * a usta twoje niech nie mówią zdrady.
33:15 Odwróć się od złego, a czyń dobrze: * szukaj pokoju, a ścigaj go.
33:16 Oczy Pańskie nad sprawiedliwymi: * a uszy jego na prośby ich.
33:17 A twarz Pańska nad czyniącymi źle: * aby wygładził z ziemie pamiątkę ich.
33:18 Wołali sprawiedliwi, a Pan je wysłuchał: * i ze wszech ucisków ich wyswobodził je.
33:19 Bliski jest Pan tym, którzy są utrapionego serca: * i zbawi pokorne w duchu.
33:20 Mnogie uciski sprawiedliwych: * a z tych wszystkich Pan je wybawi.
33:21 Strzeże Pan wszystkich kości ich: * jedna z nich się nie skruszy.
33:22 Śmierć grzeszników najgorsza: * a którzy nienawidzą sprawiedliwego, zgrzeszą.
33:23 Pan odkupi dusze sług swoich: * a nie zgrzeszą wszyscy, którzy w nim nadzieję mają.
