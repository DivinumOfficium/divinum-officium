80:1 Radujcie się Bogu, pomocnikowi naszemu: * wykrzykajcie Bogu Jakóbowemu.
80:2 Weźmijcie Psalm, a podajcie bęben: * wdzięczną arfę z cytrą.
80:3 Trąbcie na nowiu w trąbę, * w dzień zacny uroczystego święta waszego.
80:4 Albowiem jest rozkazanie w Izraelu: * i wyrok Bogu Jakóbowemu.
80:5 Postanowił to na świadectwo w Józeph, gdy wychodził z ziemie Egipskiéj: * słyszał język, którego nie umiał.
80:6 Wybawił od brzemion ramiona jego: * ręce jego służyły koszem.
80:7 Wzywałeś mię w ucisku, a wybawiłem cię: * wysłuchałem cię w tajniku burzy, doświadczałem cię nad wodami swaru.
80:8 Słuchaj, ludu mój, a oświadczę się na cię: * Izraelu, jeźli mię usłuchasz, nie będzie w tobie Boga nowego, i nie będziesz chwalił Boga cudzego.
80:9 Bomci ja jest Pan, Bóg twój, którym cię wywiódł z ziemie Egipskiéj:*  rozszerz usta twoje, a napełnię je.
80:10 A nie słuchał lud mój głosu mego: * a Izrael nie dbał na mię.
80:11 I puściłem je za żądzami serc ich: * pójdą w wynalazkach swoich.
80:12 By był lud mój słuchał mię: * by był Izrael chodził drogami mojemi:
80:13 Snadźbym był łacno poniżył nieprzyjacioły ich: * a na trapiące je obróciłbym rękę swoję.
80:14 Nieprzyjaciele Pańscy skłamali mu: * i będzie czas ich na wieki.
80:15 I nakarmił je tłustością zboża: * i nasycił je miodem z opoki.

