146:1 Chwalcie Pana, bo dobry jest Psalm: * Bogu naszemu niech będzie wdzięczna i ozdobna chwała.
146:2 Pan budujący Jeruzalem: * rozproszenia Izraela zgromadzi.
146:3 Który uzdrawia skruszone na sercu: * i zawięzuje ich rany.
146:4 Który liczy mnóstwo gwiazd: * i im wszystkim imiona daje.
146:5 Wielki Pan nasz, i wielka moc jego: * a mądrości jego niemasz liczby.
146:6 Podnosi Pan ciche: * a grzeszniki poniża aż na ziemię.
146:7 Zaczynajcież Panu z wyznawaniem: * grajcie Bogu naszemu na cytrze.
146:8 Który okrywa niebo obłokami: * i ziemi deszcz gotuje.
146:9 Który czyni, że rośnie trawa po górach: * i zioła dla posługi ludzkiéj.
146:10 Który daje bydłu żywność jego: * i kruczętom wzywającym go.
146:11 Nie kocha się w sile końskiéj: * ani w goleniach męskich ma upodobanie.
146:12 Kocha się Pan w tych, którzy się go boją: * i w tych, którzy nadzieję mają w miłosierdziu jego.
