91:1 Dobrze jest wyznawać Panu: * i śpiewać imieniowi twemu, Najwyższy.
91:2 Aby było opowiadane rano miłosierdzie twoje: * i prawda twoja przez noc.
91:3 Na instrumencie o dziesiąci stronach, na arfie: * z śpiewaniem, na cytrze.
91:4 Boś mię ucieszył, Panie, w stworzeniu twojem: * i będę się radował w uczynkach rąk twoich.
91:5 O jako wielmożne są, Panie, sprawy twoje! * nazbyt głębokie stały się myśli twoje.
91:6 Mąż bezrozumny nie pozna: * a głupi nie zrozumie tego.
91:7 Gdy grzesznicy wyrosną jako trawa: * i okażą się wszyscy, którzy nieprawość czynią:
91:8 Aby zginęli na wieki wieków: * a ty, Najwyższy, na wieki Panie.
91:9 Albowiem oto nieprzyjaciele twoi, Panie, bo oto nieprzyjaciele twoi zginą: * i będą rozproszeni wszyscy, którzy czynią nieprawość.
91:10 I będzie wywyższon róg mój jako jednorożców: * a starość moja obfitem miłosierdziem.
91:11 I wzgardziło oko moje nieprzyjacioły moje: * a o powstających na mię złośnikach usłyszy ucho moje.
91:12 Sprawiedliwy jako palma rozkwitnie: * jako drzewo Cedrowe na Libanie rozmnoży się.
91:13 Wsadzeni w domu Pańskim, * rozkwitną się w ziemiach domu Boga naszego.
91:14 Jeszcze się rozmnożą w kwitnącéj starości: * i dobrze zdrowi będą, aby opowiadali:
91:15 Iż prawy Pan, Bóg nasz: * a nieprawości w nim niemasz.
