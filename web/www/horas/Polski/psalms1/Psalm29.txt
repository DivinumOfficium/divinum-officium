29:1 Wywyższać cię będę, Panie, żeś mię przyjął: * a nie dał pociechy nieprzyjaciołom moim nademną.
29:2 Panie, Boże mój, wołałem do ciebie, * i uzdrowiłeś mię.
29:3 Panie, wywiodłeś z piekła duszę moję: * wybawiłeś mię od zstępujących do dołu.
29:4 Śpiewajcie Panu święci jego: * a wyznawajcie pamiątce świątobliwości jego.
29:5 Bo gniew w zapalczywości jego, * a żywot na woli jego.
29:6 Do wieczora i będzie trwał płacz: * a do poranku wesele.
29:7 A jam rzekł w dostatku moim: * Nie będę poruszony na wieki.
29:8 Panie, według woli twojéj, * dałeś moc ozdobie mojéj.
29:9 Odwróciłeś oblicze swe odemnie, * i stałem się zatrwożonym.
29:10 Do ciebie. Panie, wołać będę: * i do Boga mego modlić się będę.
29:11 Cóż za pożytek we krwi mojéj, * gdy zstępuję do skażenia?
29:12 Izali proch wyznawać ci będzie, * albo opowiadać będzie prawdę twoję?
29:13 Usłyszał Pan i zmiłował się nademną: * Pan się stał pomocnikiem moim.
29:14 Odmieniłeś mi płacz mój w wesele: * zdarłeś wór mój, a oblókłeś mię weselem:
29:15 Aby tobie śpiewali, chwało moja, a nie żałowałbym: * Panie, Boże mój, na wieki wyznawać ci będę.
