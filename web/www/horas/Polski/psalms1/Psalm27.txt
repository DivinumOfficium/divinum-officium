27:1 Do ciebie, Panie, będę wołał, Boże mój, nie milcz przedemną: * abyś kiedy nie milczał przedemną, i stałbym się podobny zstępującym do dołu.
27:2 Wysłuchaj, Panie, głos prośby mojéj, gdy się modlę tobie: * gdy podnoszę ręce swe ku kościołowi twemu świętemu.
27:3 Nie pociągaj mię pospołu z grzeszniki: * i z czyniącymi nieprawość nie zatracaj mię.
27:4 Którzy mówią pokój z bliźnim swoim, * a złość w sercach ich.
27:5 Daj im według uczynków ich, * i według złości wymysłów ich.
27:6 Według spraw ręku ich oddaj im: * oddaj im zapłatę ich.
27:7 Albowiem nie zrozumieli spraw Pańskich, i uczynków rąk jego * zepsujesz je, a nie zbudujesz ich.
27:8 Błogosławiony Pan: * bo wysłuchał głos prośby mojéj.
27:9 Pan pomocnik mój, i obrońca mój: * w nim nadzieję pokładało serce moje, i ratowany jestem.
27:10 I zakwitnęło znowu ciało moje: * a z woli mojéj wyznawać mu będę.
27:11 Pan mocą ludu swego: * i obrońcą zbawienia pomazańca swego.
27:12 Zbaw lud twój, Panie, a błogosław dziedzictwu twojemu: * i rządź je i wywyższaj je aż na wieki.
