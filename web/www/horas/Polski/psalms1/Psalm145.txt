145:1 Chwal, duszo moja, Pana: Będę chwalił Pana za żywota mego: * będę śpiewał Bogu memu, póki mię stawa.
145:2 Nie ufajcie w książętach: * w syniech człowieczych, w których nie masz zbawienia.
145:3 Wynidzie duch jego, a obróci się w ziemię swoję: * w ten dzień zginą wszystkie myśli ich.
145:4 Błogosławiony, którego Bóg Jakóba pomocnikiem, nadzieja jego w Panu, Bogu jego: * który stworzył niebo i ziemię: morze i wszystko, co w nich jest.
145:5 Który strzeże prawdy na wieki, czyni sprawiedliwość ukrzywdzonym: * daje pokarm łaknącym.
145:6 Pan rozwięzuje spętane: * Pan oświeca ślepych.
145:7 Pan wzwodzi upadłe, * Pan miłuje sprawiedliwe.
145:8 Pan strzeże przychodniów, sierotę i wdowę wspomoże: * a drogi grzeszników zagubi.
145:9 Będzie Pan królował na wieki, Bóg twój, Syonie, * na pokolenie i pokolenie.
