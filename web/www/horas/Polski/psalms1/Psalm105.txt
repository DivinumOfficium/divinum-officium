105:1 Wyznawajcie Panu, boć dobry: * na wieki miłosierdzie jego.
105:2 Któż wysławi możności Pańskie, * da w posłuch wszystkie chwały jego?
105:3 Błogosławieni, którzy strzegą sądu, * a czynią sprawiedliwość na każdy czas.
105:4 Wspomnij na nas, Panie, w upodobaniu ludu twego: * nawiedź nas przez zbawienie twoje:
105:5 Abyśmy oglądali dobra wybranych twoich, i rozweselili się weselem ludu twego: * abyś był pochwalon z dziedzictwem twojem.
105:6 Zgrzeszyliśmyć z ojcy naszymi: * niesprawiedliwieśmy czynili, nieprawość popełnili.
105:7 Ojcowie nasi w Egipcie nie zrozumieli dziwów twoich: * nie pamiętali na wielkość miłosierdzia twego.
105:8 I draźnili, gdy wstępowali w morze, * w morze Czerwone.
105:9 I wybawił je dla imienia swego: * aby okazał możność swoję.
105:10 I sfukał morze Czerwone i wyschnęło: * i przewiódł je przez głębokości jako przez puszczą.
105:11 I wybawił je z ręki tych, którzy ich nienawidzieli, * i wykupił je z ręki nieprzyjacielskiéj.
105:12 I okryła woda te, którzy ich ciążyli: * jeden z nich nie został.
105:13 I uwierzyli słowom jego: * i wysławiali chwałę jego.
105:14 Prędko odprawili: zapomnieli uczynków jego: * a nie czekali rady jego.
105:15 I byli zjęci chciwością na puszczy: * i kusili Boga na miejscu bezwodnem.
105:15 I dał im prośbę ich: * i przepuścił nasycenie na dusze ich.
105:16 I rozdraźnili Mojżesza w obozie: * Aarona, świętego Pańskiego.
105:17 Otworzyła się ziemia, i pożarła Dathana: * i okryła zbór Abironów.
105:18 I zapalił się ogień w ich zborze * płomień popalił grzeszniki.
105:19 I uczynili cielca przy Horeb * i kłaniali się rycinie.
105:20 I przemienili chwałę swą * w podobieństwo cielca, jedzącego trawę.
105:21 Zapomnieli Boga, który je zbawił: * który czynił wielkie rzeczy w Egipcie, dziwy w ziemi Cham: straszne rzeczy na Czerwonem morzu.
105:22 I rzekł, że je miał wytracić: * by był Mojżesz, wybrany jego, nie zastawił się w przełomieniu przed oczyma jego:
105:23 Aby był odwrócił gniew jego, żeby ich nie wytracał: * i za nic sobie nie mieli ziemie pożądliwéj:
105:24 Nie wierzyli słowu jego, i szemrali w namiotach swoich: * nie słuchali głosu Pańskiego.
105:25 I podniósł rękę swoję na nie: * aby je położył na puszczy:
105:26 A żeby porzucił nasienie ich między narody: * i rozproszył je po ziemiach.
105:27 I poświęcili się Beel-Phegorowi: * i jedli ofiary umarłych.
105:28 I wzruszyli go ku gniewu wynalazkami swemi: * i stał się w nich większy upadek.
105:28 I stanął Phinees i ubłagał: * i przestała porażka.
105:28 I poczytano mu ku sprawiedliwości: * od narodu do narodu aż na wieki.
105:29 I wzruszyli go ku gniewu u wód sprzeciwieństwa: * i utrapiony był Mojżesz dla nich: że rozdrażnili ducha jego.
105:30 I wyraził usty swemi: * nie wygładzili poganów, o które im był Pan rzekł.
105:31 I pomieszali się z pogany, i nauczyli się uczynków ich: i służyli rycinom ich: * i stało się im na upad.
105:32 I ofiarowali syny swoje, * i córki swoje czartom.
105:33 I wylewali krew niewinną: * krew synów swoich, i córek swoich, które ofiarowali rycinom Chananejskim.
105:34 I splugawiona była ziemia krwiami, i zeszpecona ich uczynkami: * i cudzołożyli w wynalazkach swoich.
105:35 I rozgniewał się Pan zapalczywością przeciw ludowi swemu: * i obrzydził sobie dziedzictwo swoje.
105:36 I podał je w ręce poganom: * i panowali nad nimi, którzy je mieli w nienawiści.
105:37 I ciążyli je nieprzyjaciele ich, i byli uniżeni pod rękami ich: * często je wybawiał.
105:38 Ale oni do gniewu go przywodzili radami swemi: * i poniżeni byli dla nieprawości swoich.
105:39 I widział, kiedy byli uciśnieni: * i wysłuchał ich modlitwę.
105:40 I wspomniał na Testament swój: * i żal mu było według wielkości miłosierdzia swego.
105:41 I dał je na miłosierdzie * przed oczyma wszystkich, którzy je byli poimali.
105:42 Wybawże nas, Panie, Boże nasz: * a zgromadź nas z narodów:
105:43 Abyśmy wyznawali imieniowi twemu świętemu: * a chlubili się w chwale twojéj.
105:44 Błogosławiony Pan, Bóg Izraelski, od wieku aż na wieki: * a niechaj rzecze wszystek lud: Stań się, stań się.
