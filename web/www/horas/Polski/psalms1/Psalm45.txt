45:1 Bóg nasz ucieczką i mocą: * pomocnikiem w uciskach, które nalazły nas bardzo.
45:2 Przetóż się bać nie będziem, gdy się poruszy ziemia: * i przeniosą się góry w serce morza.
45:3 Szumiały, i zamąciły się wody ich: * zatrzęsły się góry przed siłą jego.
45:4 Bystrość rzeki rozwesela miasto Boże: * poświęcił przybytek swój Najwyższy.
45:5 Bóg w pośrodku jego, nie będzie poruszon: * ratuje go Bóg rano na świtaniu.
45:6 Potrwożyli się narodowie, i nachyliły się królestwa: * dał głos swój, poruszyła się ziemia.
45:7 Pan zastępów z nami: * Bóg Jakóbów obrońcą naszym.
45:8 Pójdźcie a oglądajcie sprawy Pańskie, jakie uczynił cuda na ziemi: * odjąwszy wojny aż do krajów ziemie.
45:9 Skruszy łuk, i zdruzgoce oręże: * i tarcze ogniem popali.
45:10 Uspokójcie się a obaczcie, żeciem ja jest Bóg: * będę podwyższon między narody, i będę podwyższon na ziemi.
45:11 Pan zastępów z nami: * Bóg Jakóbów obrońcą naszym.
