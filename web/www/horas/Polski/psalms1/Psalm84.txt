84:1 Ubłogosławiłeś, Panie, ziemię twoję: * przywróciłeś (odwróciłeś) poimanie Jakób.
84:2 Odpuściłeś nieprawość ludu twego: * pokryłeś wszystkie grzechy ich.
84:3 Uśmierzyłeś twój wszystek gniew: * odwróciłeś się od gniewu popędliwości twojéj.
84:4 Nawróć nas, Boże, zbawicielu nasz: * a oddal gniew swój od nas.
84:5 Izali na wieki będziesz się na nas gniewał? * albo rozciągniesz gniew twój od rodzaju do rodzaju?
84:6 Boże, ty nawróciwszy się, ożywisz nas: * a lud twój rozweseli się w tobie.
84:7 Okaż nam, Panie, miłosierdzie twoje: * a daj nam zbawienie twoje.
84:8 Będę słuchał, co we mnie będzie mówił Pan Bóg: * bo będzie mówił pokój nad ludem swoim.
84:9 I nad świętymi swymi: * i nad tymi, którzy się do serca nawracają.
84:10 Zaisteć blisko zbawienie jego tym, którzy się go boją: * aby mieszkała chwała w ziemi naszéj.
84:11 Miłosierdzie i prawda potkały się z sobą: * sprawiedliwość i pokój pocałowały się.
84:12 Prawda wyrosła z ziemie: * a sprawiedliwość z nieba pojrzała.
84:13 Albowiem Pan pokaże dobrotliwość: * a ziemia nasza wyda swój owoc.
84:14 Sprawiedliwość przed nim chodzić będzie: * i położy na drodze kroki swoje.
