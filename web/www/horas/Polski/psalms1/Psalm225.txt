(Kantyk Habakuka * Ha 3:2-33)
33:2 Panie, słyszałem słuch twój, * i ulękłem się.
33:3 Panie, dzieło twoje, * w pośrodku lat ożyw je.
33:4 W pośrodku lat oznajmisz: * gdy się rozgniewasz, wspomnisz na miłosierdzie.
33:5 Bóg od południa przyjdzie, * a Święty z góry Pharan:
33:6 Okryła niebiosa chwała jego: * a wysławiania jego pełna jest ziemia.
33:7 Blask jego jako światłość będzie: * rogi w ręku jego:
33:8 Tam jest zakryta moc jego: * przed obliczem jego pójdzie śmierć.
33:9 I wynidzie diabeł przed nogami jego * Stanął, i rozmierzył ziemię.
33:10 Pojrzał i rozwiązał narody: * i skruszone są góry wieku.
33:11 Zniżyły się pagórki świata, * przed drogami wieczności jego.
33:12 Dla nieprawości widziałem namioty Murzyńskie, * strwożą się skóry ziemie Madyan.
33:13 Izali na rzeki rozgniewałeś się, Panie? * albo na rzeki zapalczywość twoja? albo na morze rozgniewanie twoje?
33:14 Który wsiędziesz na konie twoje: * a poczwórne twoje zbawienie.
33:15 Wzbudzając wzbudzisz łuk twój: * przysięgi pokoleniom, któreś rzekł.
33:16 Rzeki przerwiesz ziemię: widziały cię i bolały góry: * nawałność wód przeminęła.
33:17 Wydała przepaść głos swój: * wysokość podniosła ręce swoje.
33:18 Słońce i księżyc stanęły w mieszkaniu swojem, * w światłości strzał twoich, pójdą w blasku błyskającéj się włocznie twojej.
33:19 W zagniewaniu podepcesz ziemię: * w zapalczywości uczynisz zdumiałe narody.
33:20 Wyszedłeś na zbawienie ludu twego: * na zbawienie z Chrystusem twoim.
33:21 Zbiłeś głowę z domu niezbożnego: * obnażyłeś grunt jego aż do szyje.
33:22 Przeklnąłeś berła jego, głowę waleczników jego, * przychodzących jako wicher, aby mię rozproszyli.
33:23 Radość ich * jako tego, który pożera ubogiego w skrytości.
33:24 Uczyniłeś w morzu drogę koniom twoim, * na błocie wód wielkich.
33:25 Usłyszałem, a wzruszył się żywot mój: * od głosu zadrżały wargi moje.
33:26 Niech wnidzie zgniłość w kości moje, * a podemną niech się zamnoży.
33:27 Abych odpoczął w dzień utrapienia: * abych wstąpił do ludu naszego przepasanego.
33:28 Albowiem figa nie zakwitnie: * a nie będzie owoców w winnicach.
33:29 Omyli robota oliwy: * i pola nie dadzą żywności.
33:30 Odcięty będzie z owczarni drób: * i nie będzie skotu u żłobów.
33:31 A ja będę się w Panu radował: * i będę się weselił w Bogu, Jezusie moim.
33:32 Bóg Pan jest moc moja: * i postawi jako jeleń nogi moje.
33:33 I po wysokościach moich poprowadzi mię zwyciężca * psalmy śpiewającego.
