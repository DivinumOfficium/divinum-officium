20:1 Panie, w mocy twojéj rozweseli się król: * a w zbawieniu twojem rozraduje się wielce.
20:2 Żądanie serca jego dałeś mu: * a w woli ust jego nie omyliłeś go.
20:3 Boś go uprzedził błogosławieństwy słodkości: * włożyłeś na głowę jego koronę z kamienia drogiego.
20:4 Żywota prosił u ciebie: * i dałeś mu przedłużenie dni na wieki, i na wieki wieków.
20:5 Wielka jest chwała jego w zbawieniu twojem: * sławę i wielką ozdobę nań włożysz.
20:6 Albowiem dasz go na błogosławieństwo na wieki wieków: * rozweselisz go w radości obliczem twojem.
20:7 Bo król nadzieję ma w Panu: * a w miłosierdziu Najwyższego nie będzie poruszony.
20:8 Niech znajdą rękę twoję wszyscy nieprzyjaciele twoi: * prawica twa niech najdzie wszystkie, którzy cię w nienawiści mają.
20:9 Położysz je jako piec ognisty czasu twarzy twojéj: * Pan w gniewie swoim zatrwoży je, i pożre je ogień.
20:10 Owoc ich z ziemie wygubisz: * a nasienie ich z synów ludzkich.
20:11 Albowiem obrócili na cię złości: * myślili rady, których utwierdzić nie mogli.
20:12 Albowiem obrócisz je w tył: * w ostatkach twoich przygotujesz twarzy ich.
20:13 Podnieś się, Panie, w mocy twojéj: * będziem śpiewać i wysławiać możności twoje.
