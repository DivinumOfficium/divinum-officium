76:1 Głosem moim wołałem do Pana: * głosem moim do Boga, i wysłuchał mię.
76:2 W dzień utrapienia mego szukałem Boga, rękami memi w nocy ku niemu: * a nie jestem omylon.
76:3 Nie chciała się dać pocieszyć dusza moja, * wspomniałem na Boga, i kochałem się, i rozmyślałem: i ustał duch mój.
76:4 Uprzedzały straże nocne oczy moje: * trwożyłem się, a nie mówiłem.
76:5 Rozmyślałem dni starodawne: * i roki wieczne miałem na pamięci.
76:6 I rozważałem w nocy w sercu mojem, * i ćwiczyłem się, i umiatałem ducha mojego.
76:7 Izali na wieki Bóg odrzuci: * czy nie przyda, aby jeszcze był łaskaw?
76:8 Czyli do końca odetnie miłosierdzie swoje, * od rodzaju aż do rodzaju?
76:9 Czyli Bóg zapamięta zmiłować się? * albo w gniewie swym zatrzyma litości swoje?
76:10 I rzekłem: Terazem począł: * ta jest odmiana prawice Najwyższego.
76:11 Wspominałem na sprawy Pańskie: * bo będę pamiętał na dziwy twoje od początku.
76:12 I będę rozmyślał o wszystkich sprawach twoich: * i będę się ćwiczył w wynalazkach twoich.
76:14 Boże, w świątości droga twoja: któryż Bóg wielki, jako Bóg nasz? * tyś jest Bóg, który dziwy czynisz.
76:15 Oznajmiłeś między narody moc twoję: * odkupiłeś ramieniem twojem lud twój, syny Jakób i Józeph.
76:16 Ujrzały cię wody, Boże, ujrzały cię wody: * i ulękły się, i wzruszyły się przepaści.
76:17 Wielkość szumu wód: * obłoki głos wypuściły.
76:18 Ale i strzały twoje przechodzą: * głos gromu twego na około.
76:19 Błyskawice twoje okrąg ziemie oświecały: * wzruszyła się, i zatrzęsła się ziemia.
76:20 Na morzu droga twoja, i ścieżki twoje na wodach wielkich: * a śladów twoich znać nie będzie.
76:21 Prowadziłeś lud twój jako owce, * przez rękę Mojżesza i Aarona.
