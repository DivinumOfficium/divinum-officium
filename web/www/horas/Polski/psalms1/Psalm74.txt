74:1 Wyznawać ci będziemy, Boże: * wyznawać będziemy, i wzywać imienia twego.
74:2 Opowiadać będziemy dziwne sprawy twoje: * gdy wezmę czas, ja sprawiedliwości sądzić będę.
74:3 Roztopiła się ziemia i wszyscy, którzy mieszkają na niéj: * jam umocnił filary jéj.
74:4 Mówiłem nieprawym: Nie czyńcie nieprawości: * a występnym: Nie podnoście rogu.
74:5 Nie podnoście ku górze rogu waszego: * nie mówcie przeciw Bogu nieprawości.
74:6 Bo ani od wschodu, ani od zachodu, ani od pustych gór: * albowiem Bóg jest sędzia.
74:7 Tego poniża, a owego podwyższa: * bo w ręce Pańskiéj jest kielich wina szczerego, pełen zmięszania.
74:8 I nachylił z tego w on: wszakże drożdże jego nie wylały się: * będą pić wszyscy grzesznicy ziemie.
74:9 A ja będę opowiadał na wieki: * będę śpiewał Bogu Jakóbowemu.
74:10 I wszystkie rogi grzeszników połamię: * a rogi sprawiedliwego będą wywyższone.
