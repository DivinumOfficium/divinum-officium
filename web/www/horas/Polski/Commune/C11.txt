[Officium]
In Festis Beatae Mariae Virginis

[Missa]
Salve Sancta Parens

[Ant VesperaBMV]
Lewa ręka * jego pod głową moją, a prawica jego obejmuje mię.;;112
Piękna * jesteś i słodka wśród rozkoszy swoich święta Boża Rodzicielko.;;147

[Hymnus Vespera]
/:Pierwszą zwrotkę hymnu odmawia się klęcząc.:/
v. Witaj, Gwiazdo morza,
Rodzicielko Boża,
Dziewico nietknięta
Bramo niebios święta.
_
Gabrjel zwiastował
Tę cudu godzinę,
Obdarz nas pokojem
Mażąc Ewy winę
_
Zerwij ziemskie pęta
Rzuć światłości blaski,
Niech grzeszni i ślepi
Doznają Twej łaski.
_
O, Matko nieś nasze
Prośby i westchnienia
Temu, co zrodzony
Dla świata zbawienia.
_
Dziewico przeczysta,
Prosim Cię w pokorze,
Niechaj czyste serca
Mają sługi Boże.
_
I bezpieczną drogą
Prowadź nas do celu,
Wtedy szczęście nasze
Znajdziem w Zbawicielu.
_
Chwalmy Ojca, Syna
I Ducha Świętego,
Chwalmy wiecznie Boga
W Trójcy Jedynego.
Amen.

[Versum 1]
V. Dozwól mi chwalić Cię, Panno święta.
R. Daj mi moc przeciw nieprzyjaciołom swoim.

[Ant 1]
Święta Marjo, * wspomóż nieszczęśliwych, wesprzyj bojaźliwych, pociesz zasmuconych, módl się za lud, wstawiaj się za klerem, przyczyń się za niewiastami Bogu poświęconemi: niechaj doznają Twego wsparcia wszyscy, którzy obchodzą świętą uroczystość Twoją.

[Oratio]
Prosimy Cię, Panie, dozwól nam sługom Twoim, radować się nieustannem zdrowiem duszy i ciała, a za chwalebnem wstawieniem się błogosławionej Marji, zawsze Dziewicy, wyzwól nas od smutków doczesnych, a daj zakosztować wiecznego wesela.
$Per Dominum

[Invit]
Święta Maryjo, Bogurodzico Dziewico, * Wstawiaj się za nami.

[Hymnus Matutinum]
{:H-Quemterra:}v. Którego ziemia, morze, gwiazdy
Czczą, uwielbiają, wysławiają,
Trojaką kierującego budową świata,
Tego zamknięty nosi żywot Maryi
_
Któremu księżyc, słońce i wszystko
Służy po wszystkie czasy,
Tego łaską niebieską przepełnione
Noszą wnętrzności dziewicy.
_
Błogosławiona darem Matka,
W której żywota arce
Zamknięty jest najwyższy Stwórca,
Dłonią świat obejmujący.
_
Błogosławiona przez posła niebieskiego,
Płodna z Ducha Świętego,
Przez której żywot zesłany został
Pożądany narodów.
_
* Jezu, Tobie niechaj będzie chwała,
który narodziłeś się z Dziewicy,
oraz Ojcu i dobroczynnemu Duchowi,
po nieskończone wieki.
Amen.

[Ant MatutinumBMV]
Błogosławionaś ty * między niewiastami, i błogosławiony owoc żywota twojego.;;8
Jak mirra wybrana * zapach wydałaś słodki, święta Bogurodzico.;;18
Przed łożem * tejże Dziewicy, śpiewajmy wciąż pieśni radosne.;;23
Jako weselących się * wszystkich, nasze mieszkanie jest w tobie, święta Boża Rodzicielko.;;86
Raduj się Maryjo Dziewico, * któraś sama zniszczyła wszystkie herezje w całym świecie.;;95
Dozwól mi * chwalić Cię, Panno święta. daj mi moc przeciw nieprzyjaciołom swoim.;;96
Porodziwszy Syna, * Dziewicą Niepokalaną pozostałaś: Boga Rodzico przyczyń się za nami.;;97

[Lectio1]
Z Przysłów Salomona
!Prz 8:12-17
12 Ja, mądrość mieszkam w radzie, a przy myślach ćwiczonych bywam.
13 Bojaźń Pańska nienawidzi złości:pychą i hardością, i drogą złą, i usty dwujęzycznemi brzydzę się.
14 Moja jest rada i prawość, moja jest roztropność, moje jest męstwo.
15 Przez mię królowie królują, i prawodawcy stanowią sprawiedliwość.
16 Przez mię książęta panują, i mocarze skazują sprawiedliwie.
17 Ja miłuję tych, którzy mię miłują: a którzy rano czują do mnie, najdą mię.

[Responsory1]
R. Święte i nieskalane dziewictwo, którego chwały nie zdołam wyrazić:
* Bo Ten, którego niebiosa zmieścić nie mogły, Ty w swym łonie nosiłaś.
V. Błogosławionaś Ty między niewiastami, i błogosławiony owoc żywota twojego
R. Bo Ten, którego niebiosa zmieścić nie mogły, Ty w swym łonie nosiłaś.

[Lectio2]
!Prz 8:18-25
18 Przy mnie są bogactwa i sława, pyszne majętności i sprawiedliwość.
19 Lepszy bowiem jest owoc mój niż złoto i kamienie drogie: a urodzaje moje niż śrebro wyborne.
20 Na drogach sprawiedliwości chodzę, w pośrodku ścieżek sądowych:
21 Abych ubogaciła te, którzy mię miłują, i skarby ich abym napełniła.
22 Pan mię posiągł na początku dróg swoich, pierwéj niźli co czynił z początku.
23 Od wiekum jest zrządzona i z starodawna, pierwéj niźli się ziemia stała.
24 Jeszcze nie było przepaści, a jam już poczęta była: ani jeszcze źródła wód były wyniknęły:
25 Ani jeszcze góry ciężką wielkością były stanęły przed pagórkami, jam się rodziła.

[Responsory2]
R. Pomóżcie mi się radować, którzy miłujecie pana, bom gdym maluchna była, podobałam się najwyższemu.
* I z wnętrzności moich urodziłam Boga i człowieka.
V. Błogosławioną zwać mnie będą wszystkie pokolenia, bo na pokorną służebnicę Bóg wejrzał.
R. I z wnętrzności moich urodziłam Boga i człowieka.

[Lectio3]
!Prz 8:34-36, 9:1-5
34 Błogosławiony człowiek, który mię słucha: i który czuje u drzwi moich na każdy dzień, i pilnuje u podwojów drzwi moich.
35 Kto mię najdzie, najdzie żywot i wyczerpnie zbawienie od Pana.
36 Ale kto przeciw mnie zgrzeszy, obrazi duszę swoję. Wszyscy, którzy mię nienawidzą, kochają się w śmierci.
1  Mądrość zbudowała sobie dom, wyciosała siedm filarów.
2 Ofiarowała ofiary swoje, roztworzyła wino i stół swój wystawiła.
3 Posłała dziewki swe, (aby przyzwały), na zamek i na mury miejskie:
4 Jeźli kto jest maluczkim, niechaj przyjdzie do mnie.
5 I głupcom mówiła: Pójdźcie, pożywajcie chleba mego i pijcie wino, którem wam roztworzyła.

[Responsory3]
R. Błogosłowionaś Dziewico Maryjo, któraś Pana nosiła, Stworzyciela świata:
* Porodziłaś Tego, który Cię stworzył, i na wieki Dziewicą pozostałaś.
V. Zdrowaś Maryjo, łaskiś pełna; Pan z Tobą.
R. Porodziłaś Tego, który Cię stworzył, i na wieki Dziewicą pozostałaś.
&Gloria
R. Porodziłaś Tego, który Cię stworzył, i na wieki Dziewicą pozostałaś.

[Responsory4]
R.  Wyniesionam wzgórę jako drzewo cedrowe na Libanie i jako cyprys na górze Syjonie: jako mirra wyborna,
* Dałam słodkość wonności.
V. I jako cynamon i balsam woniający
R. Dałam słodkość wonności.

[Responsory5]
R. Kimże jest ta, która idzie jak słońce, piękna jak Jeruzalem?
* Widziały ją córki syjońskie, i błogosławioną zwały, i królowe ją chwaliły.
V. I jak dzień wiosenny otaczały ją kwiaty róż i lilie padolne.
R. Widziały ją córki syjońskie, i błogosławioną zwały, i królowe ją chwaliły.

[Responsory6]
R. Pan pożądał córki Jerozolimskiej ozdobnej w klejnoty:
* A gdy ujrzały ją córki Syjońskie, najszczęśliwszą nazwały, mówiąc: * Imię twoje jak wonna maść rozlana.
V. Stanęła królowa po prawicy twojéj w ubiorze złotym, obtoczona rozmaitością.
R. A gdy ujrzały ją córki Syjońskie, najszczęśliwszą nazwały, mówiąc:
&Gloria
R. Imię twoje jak wonna maść rozlana.

[Responsory7]
R. Szczęśliwa jesteś, święta Panno Maryjo, i wszelkiej chwały najgodniejsza,
* Bo z Ciebie wzeszło Słońce sprawiedliwości, Chrystus, Bóg nasz.
V. Módl się za lud, wstawiaj się za duchowieństwem, oręduj za poświęconą Bogu płcią niewieścią; niech Twojej pomocy doznają wszyscy, którzy obchodzą Twoją uroczystość.
R. Bo z Ciebie wzeszło Słońce sprawiedliwości, Chrystus, Bóg nasz.

[Responsory8]
R. Błogosławioną mię zwać będą wszystkie narody:
* Albowiem uczynił mi wielkie rzeczy, który możny jest, i święte imię jego.
V. A miłosierdzie jego od narodu do narodów, bojącym się jego.
R. Albowiem uczynił mi wielkie rzeczy, który możny jest, i święte imię jego.
&Gloria
R. Albowiem uczynił mi wielkie rzeczy, który możny jest, i święte imię jego.

[Versum 0]
V. Módl się za nami święta Boża Rodzicielko.
R. Abyśmy się stali godnymi obietnic Chrystusowych

[Capitulum Laudes]
!Syr 24:14
v. Od początku i przed wieki jestem stworzona i aż do przyszłego wieku nie ustanę, a w mieszkaniu świętym służyłam przed nim.
$Deo gratias.

[Hymnus Laudes]
{:H-Ogloriosavirginum:}v. O najchwalebniejsza z dziewic,
Najwspanialsza wśród gwiazd,
Tego, który Cię stworzył,
Jako dziecię karmisz mlekiem swej piersi.
_
Co zatraciła nieszczęsna Ewa,
Ty zwracasz w błogosławionym potomku:
By opłakania godni wejść mogli do niebios,
Otwierasz zawory niebieskie.
_
Tyś Króla wysokiego bramą
I jaśniejącą stolicą światłości;
Żywot, dany przez Dziewicę,
Wysławiajcie, ludy odkupione.
_
* Jezu, Tobie niechaj będzie chwała,
który narodziłeś się z Dziewicy,
oraz Ojcu i dobroczynnemu Duchowi,
po nieskończone wieki.
Amen.

[Ant 2]
Błogosławiona jesteś * Maryjo, któraś uwierzyła: wypełni się w Tobie, co zostało Ci powiedziane od Pana, alleluja.

[Lectio Prima]
!Syr 24:19-20
v. Na ulicach jako cynamon i balsam woniający wydałam wonność, jako mirra wyborna dałam słodkość wonności.

[Capitulum Sexta]
!Syr 24:15-16
v. I takem w Syjonie jest utwierdzona a w Mieście Świętym takżem odpoczywała, a w Jeruzalem władza moja. I rozkorzeniłam się w zacnym narodzie i w dziale Boga mego dziedzictwo jego a w pełności świętych zadzierżenie moje.
$Deo gratias.

[Ant 3]
Błogosławioną mię zwać * będą wszystkie narody, albowiem Bóg wejrzał na niskość służebnicy swojej.

[Introitus]
! Seduliusz
v. Radujmy się wszyscy w Panu, obchodząc uroczystość ku czci Najświętszej Maryi Panny; z Jej uroczystości radują się Aniołowie i wychwalają Syna Bożego.
!Ps 44:2
Z mego serca płynie piękne słowo, pieśń moją śpiewam dla Króla.
&Gloria
v. Radujmy się wszyscy w Panu, obchodząc uroczystość ku czci Najświętszej Maryi Panny Królowej; z Jej uroczystości radują się Aniołowie i wychwalają Syna Bożego.

[Oratio] (ad missam)
Prosimy Cię, Panie, Boże, dozwól nam, sługom Swoim, cieszyć się trwałym zdrowiem duszy i ciała, a za przyczyną Najświętszej Maryi, zawsze Dziewicy, racz nas uwolnić od doczesnych utrapień i obdarzyć wieczną radością. 
$Per Dominum

[Lectio]
Czytanie z Księgi Syracydesa.
!Syr 24:14-16
!x! Słowa odnoszące się do Mądrości Bożej Kościół stosuje do Najświętszej Dziewicy. Maryja od wieków była obecna w myśli Boga i z Jego woli otrzymała wyjątkową rolę w Kościele.
Od początku i przed wiekami jestem stworzona i aż do przyszłego wieku istnieć nie przestanę, a w świętym mieszkaniu Mu posługiwałam. I tak na Syjonie jestem utwierdzona, i w świętym mieście podobnie spoczęłam, a w Jeruzalem moje panowanie. I w narodzie czcigodnym zapuściłam korzenie, i w dziale Boga mego dziedzictwo jego, a przebywanie moje w zgromadzeniu świętych.

[Graduale]
Błogosławiona i godna czci jesteś, Panno Maryjo, któraś bez naruszenia dziewictwa stała się Matką Zbawiciela.
V. Bogarodzico Dziewico, Ten, którego cały świat nie zdoła ogarnąć, zamknął się w Twoim łonie, stawszy się człowiekiem. Alleluja, alleluja.
V. Po porodzeniu, Dziewico, pozostałaś nienaruszona; Bogarodzico, przyczyń się za nami. Alleluja.

[Graduale] (numquam)
Błogosławiona i godna czci jesteś, Panno Maryjo, któraś bez naruszenia dziewictwa stała się Matką Zbawiciela.
V. Bogarodzico Dziewico, Ten, którego cały świat nie zdoła ogarnąć, zamknął się w Twoim łonie, stawszy się człowiekiem. Alleluja, alleluja.
V. Przez Ciebie, Bogarodzico, zostało nam dane utracone życie: Tyś z nieba przyjęła Syna i zrodziłaś światu Zbawiciela. Alleluja.

[Graduale] (tempore Adventus)
Błogosławiona i godna czci jesteś, Panno Maryjo, któraś bez naruszenia dziewictwa stała się Matką Zbawiciela.
V. Bogarodzico Dziewico, Ten, którego cały świat nie zdoła ogarnąć, zamknął się w Twoim łonie, stawszy się człowiekiem. Alleluja, alleluja.
!Łk 1:28
Zdrowaś Maryjo, łaski pełna, Pan z Tobą, błogosławionaś Ty między niewiastami. Alleluja.

[GradualeP]
Alleluja, alleluja.
!Lb 17:8
v. Zakwitła różdżka Jessego: Dziewica zrodziła Boga-Człowieka. Bóg światu przywrócił pokój, jednocząc w sobie to co najniższe z najwyższym. Alleluja.
!Łk 1:28
Zdrowaś Maryjo, łaski pełna, Pan z Tobą, błogosławionaś Ty między niewiastami. Alleluja.

[Tractus]
Błogosławiona i godna czci jesteś, Panno Maryjo, któraś bez naruszenia dziewictwa stała się Matką Zbawiciela.
V. Bogarodzico Dziewico, Ten, którego cały świat nie zdoła ogarnąć, zamknął się w Twoim łonie, stawszy się człowiekiem.
! 
Raduj się, Maryjo Panno: wszystkie herezje sama pokonałaś.
V. Ty, co uwierzyłaś słowom Archanioła Gabriela.
V. Jako Dziewica zrodziłaś Boga-Człowieka, a porodziwszy, Panno, pozostałaś nienaruszoną.
V. Bogarodzico, przyczyń się za nami.

[Evangelium]
Ciąg dalszy ++ Ewangelii świętej według Łukasza.
!Łk 11:27-28
Onego czasu: Gdy Jezus mówił do rzesz, pewna niewiasta z tłumu donośnym głosem rzekła do Niego: «Błogosławione łono, które Cię nosiło, i piersi, któreś ssał». A On rzekł: «Raczej ci są błogosławieni, którzy słuchają słowa Bożego i strzegą go».

[Offertorium]
!Łk 1:28 1:42
Zdrowaś, Maryjo, łaski pełna, Pan z Tobą, błogosławionaś Ty między niewiastami i błogosławiony owoc żywota Twojego. (Alleluja.)

[Secreta]
Panie, niech z Twego zmiłowania, a za przyczyną błogosławionej Maryi zawsze Dziewicy, ofiara ta wyjedna nam wieczne i doczesne szczęście oraz pokój.
$Per Dominum

[Communio]
!x! W Komunii świętej przyjmujemy Syna Bożego i Syna Maryi.
Błogosławione wnętrzności Maryi Panny, które nosiły Syna Ojca Przedwiecznego. (Alleluja.)

[Postcommunio]
Przyjąwszy zasiłek naszego zbawienia, prosimy Cię, Panie, daj, by nas nieustannie chroniła opieka błogosławionej Maryi zawsze Dziewicy, na której cześć złożyliśmy tę ofiarę. 
$Per Dominum
