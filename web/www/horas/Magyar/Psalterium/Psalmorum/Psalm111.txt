111:1 Boldog férfiú, ki az Urat féli; * az ő parancsolataiban igen nagy kedve telik.
111:2 Hatalmas lesz a földön ivadéka; * az igazak nemzedéke megáldatik.
111:3 Dicsőség és gazdagság lesz házában; * és az ő igazsága örökkön-örökké megmarad.
111:4 A sötétségben világosságot támaszt az igazaknak * az irgalmas és könyörülő és igaz.
111:5 Boldog ember, ki könyörül és kölcsön ad, † az ő beszédei megállnak az ítéletben; * (6) mert nem tántorodik meg mindörökké.
111:7a Örök emlékezetben lesz az igaz; * nem fél gonosz hír hallásától.
111:7b Szíve kész az Úrban bízni, † (8) szíve megerősödött, * rendületlen, míg lenézheti ellenségeit.
111:9 Bőven ad a szegényeknek; † igazsága megmarad örökkön-örökké, * az ő szarva fölemelkedik dicsőséggel.
111:10 A gonosz látni fogja ezt, † és haragra gyúl; fogát csikorgatja, és eleped; * a bűnösök kívánsága elenyészik.
