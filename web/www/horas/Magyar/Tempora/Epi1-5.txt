[Officium]
Péntek vízkereszt utáni I. héten

[Lectio1]
Olvasmány szent Pál apostol Korintusiakhoz írott első leveléből
!1Kor 13:1-3
1 Szólhatok az emberek vagy az angyalok nyelvén, ha szeretet nincs bennem, csak zengő érc vagyok vagy pengő cimbalom. 
2 Lehet prófétáló tehetségem, ismerhetem az összes titkokat és mind a tudományokat, hitemmel elmozdíthatom a hegyeket, ha szeretet nincs bennem, mit sem érek. 
3 Szétoszthatom mindenemet a nélkülözők közt, odaadhatom a testemet is égőáldozatul, ha szeretet nincs bennem, mit sem használ nekem.

[Lectio2]
!1Kor 13:4-10
4 A szeretet türelmes, a szeretet jóságos, a szeretet nem féltékeny, nem kérkedik, nem is kevély. 
5 Nem tapintatlan, nem keresi a maga javát, nem gerjed haragra, a rosszat nem rója fel. 
6 Nem örül a gonoszságnak, örömét az igazság győzelmében leli. 
7 Mindent eltűr, mindent elhisz, mindent remél, mindent elvisel. 
8 S a szeretet nem szűnik meg soha. A prófétálás végetér, a nyelvek elhallgatnak, a tudomány elenyészik. 
9 Most megismerésünk csak töredékes, és töredékes a prófétálásunk is. 
10 Ha azonban elérkezik a tökéletes, ami töredékes, az véget ér.

[Lectio3]
!1Kor 13:11-13
11 Gyermekkoromban úgy beszéltem, mint a gyerek, úgy gondolkoztam, mint a gyerek, úgy ítéltem, mint a gyerek. De amikor elértem a férfikort, elhagytam a gyerek szokásait. 
12 Ma még csak tükörben, homályosan látunk, akkor majd színről színre. Most még csak töredékes a tudásom, akkor majd úgy ismerek mindent, ahogy most engem ismernek. 
13 Addig megmarad a hit, a remény és a szeretet, ez a három, de közülük a legnagyobb a szeretet.
