[Lectio1]
From the Book of Ecclesiastes
!Eccl 3:1-8
1 Mindennek megvan az órája, és minden szándéknak a maga ideje az ég alatt: 
2 Van ideje a születésnek és a halálnak; ideje az ültetésnek és az ültetvény kiszedésének. 
3 Ideje az ölésnek és ideje a gyógyításnak, ideje a bontásnak és ideje az építésnek. 
4 Ideje a sírásnak és ideje a nevetésnek; ideje a jajgatásnak és ideje a táncnak. 
5 Ideje a kő eldobálásának, és ideje a kő összeszedésének; ideje az ölelkezésnek, és ideje az öleléstől való tartózkodásnak. 
6 Ideje a keresésnek, és ideje az elveszítésnek; ideje a megőrzésnek, és ideje az eldobásnak. 
7 Ideje az eltépésnek, és ideje a megvarrásnak; ideje a hallgatásnak, és ideje a szólásnak. 
8 Ideje a szeretetnek, és ideje a gyűlöletnek; ideje a háborúnak, és ideje a békének. 

[Lectio2]
!Eccl 3:9-13
9 Mi haszna van a munkálkodónak abból, hogy fáradozik? 
10 Elnéztem a vesződséget, amit Isten az emberek fiainak ad, hogy bajlódjanak vele. 
11 Mindent ő tesz, a maga idejében. Adott ugyan nekik (némi) fogalmat az idő egész folyásáról is, de anélkül, hogy az ember elejétől végig fel tudná fogni, amit az Isten tesz. 
12 Ekkor megértettem: nem tehet jobbat az ember, mint hogy örüljön és élvezze az életét. 
13 Mert hiszen az is Isten ajándéka, hogy az ember eszik, iszik és kedvét leli a munkájában. 

[Lectio3]
!Eccl 3:14-17
14 Rájöttem: amit Isten tesz, az minden időre szól. Ahhoz nem lehet sem hozzátenni, sem semmit elvenni belőle. Isten azért tesz így, hogy féljünk tőle. 
15 Ami van, már rég megvolt, s ami lesz, már rég megvan, és Isten szereti az üldözöttet. 
16 Láttam továbbá a földön az ítélet helyét - itt bűn volt; és az igazságosság helyét - itt gonoszság. 
17 Azt mondtam hát magamban: Isten ítéletet tart mind az igaz, mind a gonosz fölött. Mert mindennek megvan a maga ideje, ami itt végbemegy. 