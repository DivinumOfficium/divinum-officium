[Officium]
Szent István első vértanú (testének) megtalálása

[Lectio1]
Olvasmány az Apostolok Cselekedeteiből
!ApCsel 7:51-54
51 Ti vastagnyakúak, ti körülmetéletlen szívűek és fülűek, mindig ellenálltatok a Szentléleknek, s mint atyáitok, olyanok vagytok ti is.
52 Melyik prófétát nem üldözték atyáitok? Mind megölték azokat, akik az Igaz eljöveteléről jövendöltek. S most ti lettetek árulói és gyilkosai,
53 ti, akik az angyalok közreműködésével átvettétek a törvényt, de nem tartottátok meg.”
54 Amikor ezt hallották, haragra gyulladtak, és fogukat vicsorgatták ellene.

[Lectio2]
!ApCsel 7:55-58
55 Ő azonban a Szentlélekkel eltelve fölnézett az égre és látta az Isten dicsőségét és Jézust az Isten jobbján.
56 Felkiáltott: „Látom, hogy nyitva az ég, és az Emberfia ott áll az Isten jobbján.”
57 Erre ordítozni kezdtek, befogták fülüket, s egy akarattal rárontottak,
58 kivonszolták a városból és megkövezték. A tanúk egy Saul nevű ifjú lábához rakták le ruhájukat.

[Lectio3]
!ApCsel 7:59; 8:1-2
59 Míg kövezték Istvánt, így imádkozott: „Uram, Jézus, vedd magadhoz lelkemet!”
1 És Saul helyeselte meggyilkolását. Azon a napon nagy üldözés tört ki a jeruzsálemi egyház ellen. Az apostolok kivételével mindnyájan elszéledtek Júdea és Szamaria tájékára.
2 Istvánnak az istenfélő emberek megadták a végtisztességet, s nagyon megsiratták.
