28:1 Hozzatok az Úrnak, Isten fiai! hozzatok az Úrnak fiatal kosokat. 
28:2 Hozzatok az Úrnak dicsőséget és tiszteletet, hozzatok az Úr nevének dicsőséget; imádjátok az Urat az ő szent tornáczában. 
28:3 Az Úr szava a vizeken, a fölség Istene mennydörög; az Úr a sok viz fölött. 
28:4 Az Úr szava erőben, az Úr szava dicsőségben jő. 
28:5 Az Úr szava összetöri a czedrusokat; az Úr összetöri a Libanon czedrusait; 
28:6 és szökdelteti azokat, mint a borjút, a Libanont, mint az egyszarvuak fiát. 
28:7 Az Úr szava szétvágja a tűz lángját. Az Úr szava megrendíti a pusztát; és az Úr megmozdítja Kádesz pusztáját. 
28:8 Az Úr szava vajúdásba hozza a szarvasokat, és megritkítja a sűrűket, és az ő templomában mindnyájan dicsőséget mondanak. 
28:9 Az Úr a vizözön felett uralkodik, és az Úr, mint király, örökké fog ülni. 
28:10 Az Úr erőt ad népének; az Úr megáldja népét békeségben. 
