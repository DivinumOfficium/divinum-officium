140:1 Uram! tehozzád kiáltok, hallgass meg engem; figyelj szavamra, mikor tehozzád kiáltok. 
140:2 Jusson imádságom, mint jó illatszer a te színed elé, kezeim fölemelése, mint az esti áldozat. 
140:3 Tégy, Uram, számra őrizetet, és körűlvevő ajtót ajakimra. 
140:4 Ne hagyd szivemet gonosz cselekedetekre hajlani, hogy mentegessem bűneimet, 
140:5 mint a gonosztevő emberek; én nem veszek részt abban, mit ők választottak. 
140:6 Az igaz feddjen meg engem irgalmasságban, és dorgáljon engem; de a bűnösök olaja ne kenje az én fejemet;
140:7 sőt még imádkozom is kivánságaik ellen. Biráik a kősziklákhoz vettetvén, elnyeletnek; 
140:8 akkor elismerik, hogy igéim hathatósak, Mint a föld göröngye széttöretik a földön, 
140:9 Elhányatnak csontaink a sír mellett mivelhogy, Uram, Uram! te rajtad vannak szemeim: tebenned bízom, el ne vedd életemet. 
140:10 Őrizz meg engem a tőrtől, melyet nekem vetettek, és a gonosztevők botránykövétől. 
140:11 Az ő hállójába esnek a bűnösök, én magam maradok, míg átmegyek. 
