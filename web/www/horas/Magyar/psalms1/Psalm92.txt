92:1 Az Úr országol, ékességbe öltözött, * erősségbe öltözött az Úr, és felövezte magát; 
92:2 mert ő erősítette meg a föld kerekségét, * mely nem fog inogni. 
92:3 Alapítva van a te széked kezdet óta, * öröktől fogva vagy te. 
92:4 Fölemelik, Uram, a folyók, * fölemelik a folyók szavukat, 
92:5 fölemelik a folyók habjaikat, * de a sok vizek zúgásainál, 
92:6 a tenger csodálatos dagályánál is * csodálatosabb az Úr a magasságban. 
92:7 a te bizonyságtételeid igen hitelesek lettek; * a te házadat szentség illeti, Uram, örök időkre. 
