5:2 Igéimet vedd füleidbe, Uram, * értsd meg kiáltásomat.
5:3 Figyelmezz könyörgésem szavára, * én királyom és én Istenem!
5:4 Mert neked könyörgök; * Uram, reggel meghallgatod az én szómat.
5:5 Reggel eléd állok, és nézek; * mert nem vagy te gonoszságkedvelő Isten.
5:6 Sem gonosztevő nem lakik melletted, * sem a gonoszok nem maradnak meg szemeid előtt.
5:7a Gyűlölöd mind, kik gonoszságot cselekszenek, * elveszted mind, kik hazugságot szólnak.
5:7b A vérszopó és álnok férfit utálja az Úr. * (8a) Én pedig irgalmad sokaságában
5:8b bemegyek a te házadba: * imádkozom szent templomodnál a te félelmedben.
5:9 Uram, vezérelj engem igazságodban; * ellenségeim miatt igazgasd utamat színed előtt.
5:10 Mert nincs igazság szájukban; * hiú az ő szívük.
5:11a Nyílt sír az ő torkuk, † nyelvüket álnokul forgatják, * ítéld meg őket, Isten!
5:11b Essenek el szándékaiktól, † istentelenségeik sokasága szerint űzd ki őket; * mert bosszantottak, Uram, téged.
5:12a És örüljenek mindnyájan, kik benned bíznak, * örökké vigadni fognak; és bennük fogsz lakni.
5:12b És dicsekedni fognak benned mindnyájan, kik szeretik a te nevedet, * (13a) mert te megáldod az igazat,
5:13b Uram, jóvoltoddal, mint pajzzsal, * környékeztél meg minket.
