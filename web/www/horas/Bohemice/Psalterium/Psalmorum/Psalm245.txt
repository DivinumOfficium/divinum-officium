(Sofoniášovo Kantikum * Soph 3:8-13)
3:8 Jen na mě počkej, praví Hospodin, na den, kdy vstanu jako svědek. To je mé rozhodnutí: shromáždím národy a sesbírám království, 
3:8 Abych na ně vylil své rozhořčení, všechen žár svého hněvu;
3:8 Ohněm mého rozhorlení bude pohlcena celá země.
3:9 Tehdy očistím rty národům, aby všechny vzývaly Hospodinovo jméno a sloužily mu svorně.
3:10 Až z končin za etiopskými řekami přinesou mi dary ti, kdo mě ctí, synové mého rozptýleného lidu.
3:11 Tu se již nebudeš hanbit za žádné své skutky, kterými ses na mně prohřešil, 
3:11 Neboť z tebe odstraním tvé pyšné chvástaly, už se nebudeš vypínat na mé svaté hoře.
3:12 Uprostřed tebe zanechám lid pokorný a chudý.“ Budou hledat své útočiště v Hospodinově jménu
3:13 ti, kdo zbudou z Izraele. Nebudou konat nepravost, nebudou lhát, v jejich ústech se nenajde podvodný jazyk. 
3:13 Když se budou pást a odpočívat, nikdo je nebude děsit.
