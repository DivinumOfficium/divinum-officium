(Ezechielovo Kantikum * Ez 36:24-28)
36:24 Vezmu vás z národů, shromáždím vás ze všech zemí a přivedu vás do vaší vlasti.
36:25 Pokropím vás očistnou vodou a budete čistí od všech svých nečistot, očistím vás od všech vašich model.
36:26 Dám vám nové srdce, vložím do vás nového ducha; 
36:26 Odejmu z vašeho těla srdce kamenné a dám vám srdce z masa.
36:27 Vložím do vás svého ducha a způsobím, že budete žít podle mých zákonů, zachovávat má přikázání a plnit je.
36:28 Budete bydlet v zemi, kterou jsem dal vašim otcům, a vy budete mým lidem a já budu vaším Bohem.
