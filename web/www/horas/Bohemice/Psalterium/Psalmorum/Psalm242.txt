(Isajášovo Kantikum * Isa 49:7-13)
49:7 Tak mluví Hospodin, vykupitel Israele, jeho Svatý, k tomu, jehož život je v potupě, kterého si lidé oškliví, k otroku tyranů: 
49:7 „Králové uvidí a vstanou, uvidí i knížata a budou se klanět kvůli Hospodinu, že je věrný, kvůli Svatému Israele, který tě vyvolil.“
49:8 Tak praví Hospodin: „V době milosti jsem tě vyslyšel, v čase spásy jsem ti pomohl, 
49:8 Chránil jsem tě a ustanovil prostředníkem smlouvy lidu, abys zvelebil zemi a jako dědictví rozdělil zpustošený úděl,
49:9 abys řekl vězňům: 'Vyjděte!' a těm, kteří jsou ve tmě: 'Ukažte se!' 
49:9 Budou se pást na cestách, svou potravu najdou na holých pahorcích.
49:10 Nebudou mít hlad ani žízeň, nebude je trýznit úžeh ani slunce. Povede je ten, který se nad nimi slitoval, a přivede je k pramenům vody.
49:11 Ze všech svých hor udělám cesty a budou upraveny mé stezky,
49:12 Hle, tito přicházejí zdáli, jiní ze severu a od západu, tihle z jižní země.“
49:13 Jásejte, nebesa, plesej, země, radostně se veselte, hory, neboť Hospodin těší svůj národ, smilovává se nad svými ubožáky.
