(Isajášovo kantikum * Isa 26:1-12)
26:1 Pevné město máme k spáse, Pán je opatřil hradbami a valem.
26:2 Otevřte brány, ať vejde spravedlivý národ, který střeží věrnost.
26:3 Starý omyl odešel, zachováš v něm pokoj, neboť jsme doufali v tebe.
26:4 Doufejte v Hospodina navždy, neboť Hospodin je skála navěky.
26:5 Svrhl ty, kdo sídlí na výšinách, pokoří nepřístupné město; 
26:5 Poníží ho až k zemi, do prachu ho srazí.
26:6 Budou po něm šlapat nohy chudých, kroky ubohých.
26:7 Stezka spravedlivého je přímá, spravedlivému rovnáš cestu.
26:8 Ano, čekáme na tebe, jak budeš soudit, Hospodine, tvé jméno a vzpomínka na tebe jsou touhou duše.
26:9 Svou duší po tobě toužím v noci, ale i v duchu tě hledám svým srdcem. 
26:9 Až zazáří tvé rozsudky na zemi, naučí se spravedlnosti obyvatelé světa.
26:10 Jestliže bezbožný dostane milost, spravedlnosti se nenaučí; v zemi práva jedná podle, na Hospodinovu vznešenost nedbá.
26:11 Hospodine, tvá ruka je zdvižena – ale oni to nevidí. Ať ke své hanbě uvidí, jak se o svůj lid staráš! Oheň, kterým planou tvoji nepřátelé, ať je pohltí!
26:12 Hospodine, uděl nám pokoj, neboť i všechny naše skutky jsou tvým dílem.