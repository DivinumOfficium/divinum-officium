(Isajášovo kantikum * Isa 9:2-7)
9:2 Lid, který chodil ve tmě, vidí veliké světlo. 
9:2 Obyvatelům temné země vzchází světlo.
9:3 Dáváš mnoho jásotu, zvětšuješ radost; 
9:3 Veselí se před tebou, jako se jásá o žních, jako plesají ti, kdo se dělí o kořist.
9:4 Neboť jho, které ho tížilo, hůl na jeho šíji a bodec jeho otrokáře jsi zlomil jako za midjanských dnů.
9:5 Neboť každá vojenská bota dupající ve válečné vřavě a plášť zbrocený krví propadne spálení, bude potravou ohně.
9:6 Hle, dítě se nám narodilo, syn je nám dán. 
9:6 Vládu má na svém rameni a dostane jméno podivuhodný rádce.
9:6 Bůh, Silný, Otec budoucího věku, Kníže pokoje.
9:7 Jeho vladařství vzroste a pokoje nebude konce; 
9:7 bude vládnout na Davidově trůně a v jeho království, aby je upevnil a utvrdil právem a spravedlností.
9:7 Od tohoto času až navěky! Způsobí to horlivost Hospodina zástupů.