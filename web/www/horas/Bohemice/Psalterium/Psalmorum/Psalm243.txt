(Isajášovo Kantikum * Isa 63:1-5)
63:1 „Kdo je to, jenž přichází z Edomu, v rudém oděvu z Bosry,
63:1 Skvěje se ve svém rouchu a kráčí v plnosti síly?“
63:1  „Já to jsem, hlásám spravedlnost a dobývám hojnou spásu.“
63:2 „Proč však je červený tvůj oděv, tvůj šat jak toho, kdo šlape v lisu?“
63:3 „V lisu jsem šlapal sám, z národů nebyl se mnou nikdo. 
63:3 Rozšlapal jsem je ve svém hněvu, ve své nevoli jsem je zdeptal,
63:3 Až mi jejich krev stříkala na šaty a potřísnil jsem celý svůj oděv.
63:4 Neboť jsem měl na mysli den pomsty, přišel rok mého vykoupení.
63:5 Rozhlížel jsem se, a nikdo nepomáhal, hledal jsem, a nebyl, kdo by pomohl.
63:5 Tu mě zachránilo mé rámě a můj hněv mi přispěl na pomoc.
