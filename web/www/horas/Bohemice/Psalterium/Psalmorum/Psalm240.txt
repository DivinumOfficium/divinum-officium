(Isajášovo Kantikum * Isa 40:10-17)
40:10 Hle, Pán, Hospodin, přichází s mocí, jeho rámě mu dává vládu. 
40:10 Hle, u sebe má svou mzdu a před sebou má svůj zisk.
40:11 Jako pastýř pase své stádo, svým ramenem shromažďuje beránky, ve svém klínu je nese, březí ovce šetrně vede.“
40:12 Kdo hrstí změřil vody a určil pídí rozměry nebe? 
40:12 Kdo nabral do odměrky prach země, zvážil závažím hory a na vahách pahorky?
40:13 Kdo řídil Hospodinova ducha? Kdo ho poučil svou radou?
40:14 S kým se radil, aby mu dal rozum, aby ho poučil o stezce práva, kdo se s ním sdílel o vědění a ukázal mu cestu moudrosti?
40:15 Hle, národy jsou jako krůpěj na okovu, za prášek na vahách se mohou považovat; hle, ostrovy váží jak smítko.
40:16 Libanon nestačí na rozdělání ohně, je málo jeho zvěře na žertvu.
40:17 Všechny národy jsou před ním, jako by nebyly, nemá je za nic, jen za prázdnotu!