(Isajášovo kantikum * Isa 66:10-16)
66:10 Plesejte s Jerusalémem, jásejte nad ním, všichni, kdo ho milujete;
66:10 Radujte se s ním, radujte se, všichni, kdo jste nad ním naříkali,
66:11 abyste sáli do sytosti z prsu, který utěšuje, abyste pili s rozkoší ze zdroje jeho slávy.
66:12 Neboť tak praví Hospodin: „Hle, přivalím na něj blaho jako řeku, jako rozvodněný potok slávu národů. 
66:12 Budete sát, ponesou vás na zádech a na klíně vás budou laskat.
66:13 Jako matka utěšuje svého syna, tak já vás potěším, v Jeruzalémě naleznete útěchu.
66:14 Uvidíte to a vaše srdce se zaraduje, jak tráva vypučí vaše kosti. 
66:14 Hospodinova ruka se ukáže na jeho služebnících a hněv na jeho nepřátelích.
66:15 Neboť hle, Hospodin přijde v ohni, jako smršť jsou jeho vozy, aby vylil svůj hněv v rozhorlení a své hrozby v plamenech ohně!
66:16 Ohněm bude Hospodin soudit, svým mečem každého, kdo má tělo, a mnozí budou pobiti od Hospodina.