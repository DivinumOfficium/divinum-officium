110:1 Chválu vzdávám Hospodinu celým srdcem, v kruhu přímých, v shromáždění.
110:2 Činy Hospodinovy jsou velké, vyhledávané všemi, kdo zálibu v nich našli.
110:3 Velebné a důstojné je jeho dílo, jeho spravedlnost trvá navždy.
110:4 On zajistil památku svým divům; Hospodin je milostivý, plný slitování.
110:5b Dal potravu těm, kdo se ho bojí, navěky je pamětliv své smlouvy.
110:7 Svému lidu ohlásil své mocné činy, že mu dá dědictví pronárodů.
110:8 Činy jeho rukou jsou pravda a právo, všechna jeho ustanovení jsou věrná,
110:9a spolehlivá navěky a navždy, pravdou a přímostí vytvořená.
110:9b Seslal svému lidu vykoupení, ustanovil navěky svou smlouvu; svaté, bázeň budící je jeho jméno.
110:10b Počátek moudrosti je bát se Hospodina; velice jsou prozíraví všichni, kdo tak činí. Jeho chvála trvá navždy!