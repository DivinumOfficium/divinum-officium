147:1 Jeruzaléme, oslavuj Hospodina, chval svého Boha, Sióne,
147:2 že zpevnil závory tvých bran, požehnal tvým synům v tobě.
147:3 Zjednal tvému území pokoj a sytí tě jadrnou pšenicí.
147:4 Sesílá svůj rozkaz na zemi, rychle běží jeho slovo.
147:5 Dává sníh jako vlnu, jíní sype jako popel.
147:6 Shazuje své krupobití jako drobty chleba, jeho mrazem tuhnou vody.
147:7 Posílá své slovo, a rozpouští je, poroučí zavanout svému větru, a vody se rozproudí.
147:8 Oznámil své slovo Jakubovi, své zákony a přikázání Israeli.
147:9 Tak nejednal se žádným národem: nesdělil jim svá přikázání.