(Oseášovo Kantikum * Osea 6:1-6)
6:1 „Nuže, vraťme se k Hospodinu: on nás rozdrásal a on nás uzdraví, on nás zranil a on nás obváže!
6:2 Po dvou dnech nám vrátí život, třetího dne nás vzkřísí, před jeho tváří budeme žít.
6:3 Poznávejme Hospodina, snažme se ho poznat! 
6:3 Jako jitřenka jistě vysvitne, přijde k nám jako déšť raný, jako déšť pozdní, který zavlaží zemi.“
6:4 Co mám dělat s tebou, Efraime, co mám dělat s tebou, Judo? Vaše láska je jak ranní mráček, jako rosa, která záhy mizí.
6:5 Proto jsem je otesával skrze proroky, zabíjel slovy svých úst, ale má spravedlnost vyjde jak světlo,
6:6 protože chci lásku, a ne oběť, poznání Boha chci víc než celopaly.
