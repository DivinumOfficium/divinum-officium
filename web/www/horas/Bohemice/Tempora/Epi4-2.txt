[Officium]
úterý ve čtvrtém týdnu po Zjevení Páně

[Lectio1]
Začátek listu svatého Apoštola Pavla Kolosanům
!Kol 1:1-8
1 Pavel, z vůle Boží Apoštol Krista Ježíše, a bratr Timotej
2 Křesťanům v Kolosách, věřícím bratřím v Kristu. Milost vám a pokoj od Boha, našeho Otce.
3 Když se za vás modlíme, nepřestáváme děkovat Bohu, Otci našeho Pána Ježíše Krista.
4 Slyšeli jsme totiž o vaší víře ve spojení s Kristem Ježíšem a o vaší lásce ke všem věřícím,
5 a to pro naději na odměnu, která je vám připravena v nebi. O té naději jste slyšeli už dříve při hlásání slova pravdy, radostné zvěsti,
6 která k vám pronikla. A jako už přináší ovoce a šíří se na celém světě, tak je tomu také u vás od toho dne, kdy jste ji uslyšeli a správně poznali tuto Boží milost.
7 Tak vás v tom vyučil Epafras, náš milý spoluslužebník. On nás spolehlivě zastoupil v této službě konané pro Krista
8 a od něho také jsme se dověděli o vaší lásce, kterou ve vás působí Duch.

[Lectio2]
!Kol 1:9-12
9 Proto od toho dne, kdy jsme o tom uslyšeli, nepřestáváme se za vás modlit a prosit Boha, abyste dobře poznali jeho vůli a aby se vám dostalo všestranné moudrosti a duchovního pochopení.
10 Tak povedete život hodný Pána a budete se mu ve všem líbit: ponesete plody všech možných dobrých skutků a porostete v poznávání Boha.
11 Jeho božská moc vám dá všestrannou sílu, abyste všecky zkoušky trpělivě vydrželi. Pak budete radostně
12 děkovat Otci, že vás uschopnil k účasti na dědictví věřících ve světle.

[Lectio3]
!Kol 1:13-18
13 On nás totiž vytrhl z moci temnosti a převedl do království svého milovaného Syna.
14 V něm máme vykoupení a odpuštění hříchů.
15 On je věrný obraz neviditelného Boha, dříve zrozený, než celé tvorstvo.
16 V něm bylo stvořeno všechno na nebi i na zemi, svět viditelný i neviditelný: ať jsou to andělé při trůnu, ať jsou to panstva, ať jsou to knížata, ať jsou to mocnosti. Všecko je stvořeno skrze něho a pro něho.
17 Kristus je dříve než všechno ostatní a všechno trvá v něm.
18 A on je hlava těla, to je církve: on je počátek, prvorozený mezi vzkříšenými z mrtvých. Tak má ve všem prvenství.
