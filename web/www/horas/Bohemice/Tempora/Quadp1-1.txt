[Officium]
pondělí po neděli Devítník

[Lectio1]
Čtení z knihy Genesis
!Gen 1:27-31
27 Bůh stvořil člověka jako svůj obraz, jak obraz Boží ho stvořil, stvořil je jako muže a ženu.
28 Bůh jim požehnal slovy: „Ploďte a množte se, naplňte zemi a podmaňte si ji! Vládněte nad rybami moře, nad ptactvem nebe i nade všemi živočichy, kteří se pohybují po zemi.“
29 A připojil: „Hle, k jídlu vám dávám všechny semenotvorné rostliny, co jich je na zemi, a všechny stromy, které plodí ovoce s jádry uvnitř.
30 Též veškeré divoké zvěři, všemu nebeskému ptactvu, všemu, co se pohybuje po zemi a má v sobě dech života, dávám za pokrm všechny zelené rostliny.“ A stalo se tak.
31 Bůh viděl všechno, co udělal, a hle bylo to velmi dobré. Nastal večer, nastalo jitro den šestý.

[Responsory1]
R. Když se procházel Hospodin v rajské zahradě v lehkém odpoledním vánku, zvolal a řekl: Adame, kde jsi? Uslyšel jsem, Hospodine, tvůj hlas;
* A ukryl jsem se.
V. Tvůj hlas jsem uslyšel v rajské zahradě, a dostal jsem stra, neboť jsem nahý.
R. A ukryl jsem se.

[Lectio2]
!Gen 2:1-6
1 Tak byla dokončena nebesa, země a všechno, co je oživuje.
2 Sedmého dne Bůh skončil své dílo, které udělal, a přestal sedmého dne s veškerou prací, kterou vykonal.
3 Bůh požehnal sedmému dni a posvětil ho, neboť v něm přestal s veškerým svým dílem, které stvořil a udělal.
4 To je původ nebe a země, jejich stvoření. Když Hospodin Bůh učinil zemi a nebe,
5 ještě nebylo na zemi ani polní křoví, ani ještě nevyrostla žádná luční tráva, protože Hospodin Bůh ještě neseslal déšť na zem a nebyl člověk, který by obdělával půdu,
6 čerpal ze země vodu pro závlahu a občerstvoval tak celý povrch půdy.

[Responsory2]
R. V potu své tváře budeš jísti svůj chléb, řekl Hospodin Adamovi, a lopotit se budeš na zemi, ale ona ti nedá své plody;
* Ale trní a bodláčí ti bude rodit.
V. Protože jsi poslechl hlasu své ženy, a pojedl jsi ze stromu, z kterého jsem ti přikázal nejíst, prokleta bude země, na které budeš pracovat.
R. Ale trní a bodláčí ti bude rodit.

[Lectio3]
!Gen 2:7-10
7 Tehdy uhnětl Hospodin Bůh člověka z prachu hlíny a vdechl do jeho nozder dech života, a tak se stal člověk živou bytostí.
8 Potom Hospodin Bůh vysázel zahradu v Edenu na východě a usadil tam člověka, kterého uhnětl.
9 Hospodin Bůh dal z půdy vyrůst rozmanitým stromům, líbezným na pohled, jejichž ovoce je chutné k jídlu, i stromu života uprostřed zahrady a stromu poznání dobra a zla.
10 Z Edenu vytéká řeka, aby zavlažovala zahradu, a odtamtud se rozděluje do čtyř ramen.

[Ant 3]
Tito poslední * pracovali pouze hodinu, a ty jsi je učinil rovnými nám, kteří jsme nesli tíhu dne i horko.

[Ant 3] (rubrica cisterciensis)
@Psalterium/Special/Major Special:Feria2C Ant 3
