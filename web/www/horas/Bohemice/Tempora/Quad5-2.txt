[Officium]
úterý v Pašijovám týdnu

[Lectio1]
Čtení svatého Evangelia podle Jana. 
!Jan 7:1-13
Za onoho času kráčel Ježíš do Galileje. Nechtěl totiž jít do Judska, neboť Židé jej chtěli zabít. A ostatní.
_
Homilie svatého Augustina Biskupa.
!Pojednání 28. na Janovo Evang.
Bratři, v této kapitole Evangelia se náš Pán Ježíš Kristus jako člověk ještě více svěřuje naší víře. Zajisté tak činil vždy svými slovy i skutky, abychom věřili, že je opravdu Bůh i člověk. Bůh, který nás stvořil, a člověk, který nás vyhledal. Bůh, který vždy přebývá s Otcem, (Jan i. 18; iii. 13,) člověk, který po určitý čas přebýval s námi. (Mat. i. 23.) Avšak nehledal by dílo svých rukou, aniž by se na čas nestal tím, co stvořil. (Jan i. 14.) Vpravdě si toto zapamatujte, a ze svých srdcí nikdy nepropouštějte: Kristus se tak stal člověkem, aby nepřestal být Bohem. Zůstal Bohem, když přijal člověka <i>s jeho přirozeností</i> ten, kdo stvořil člověka.

[Responsory1]
R. Pomocníkem mým a ochránce jsi ty, Hospodine; a v tvé slovo já doufám.
* Odejděte ode mě, zlovolníci; a rozjímat budu nad přikázáními mého Boha.
V. Nespravedlivé mám v nenávisti, a tvůj zákon miluji.
R. Odejděte ode mě, zlovolníci; a rozjímat budu nad přikázáními mého Boha.

[Lectio2]
Když se tedy skrýval jako člověk, zajisté tím neztratil svou moc, ale chtěl nám dát příklad slabosti. Pouze když chtěl, byl zajat, pouze když chtěl, byl zabit. (Jan x. 18.) Protože však měl mít své údy, tedy své věřící, kteří neměli tuto moc, kterou měl sám náš Bůh, tak právě když se skrýval, když odešel do ústraní, aby se jakoby nenechal zabít, ukázal nám tím, co mají dělat jeho následovníci, ve kterých jako ve svých údech sám přebýval. 

[Responsory2]
R. Hříšníky budu učit tvým cestám; a bezbožníci se budou obracet k tobě.
* Vysvoboď mě od prolití krve, Bože, Bože mé spásy.
V. Hospodine, rty mé otevři; a má ústa zvěstovat budou tvou chválu.
R. Vysvoboď mě od prolití krve, Bože, Bože mé spásy.

[Lectio3]
Kristus totiž není jen hlava, nebo jen tělo své Církve. Kristus je v ní celý, v hlavě i v těle. Co jsou jeho údy, je on sám, a co je on sám, to už nejsou pouhé jeho údy. Neboť kdyby Křesťané nebyli jeho údy, neříkal by Šavlovi (Skutky ix. 4): „Proč mne pronásleduješ?“ Šavel totiž zde na zemi nepronásledoval jeho samotného, nýbrž jeho údy, tedy jeho věřící. Pán totiž nechtěl říci mé svaté, mé služebníky, poté s větší úctou, mé bratry, ale mne, to znamená mé údy, kterým já jsem hlavou.

[Responsory3]
R. Nezavrhuj s bezbožnými, Bože, mou duši, a s muži krvelačnými můj život.
* Vysvoboď mě, Hospodine.
V. Vytrhni mě, Hospodine, od zlého člověka, od člověka zlého vysvoboď mě.
R. Vysvoboď mě, Hospodine.
&Gloria
R. Nezavrhuj s bezbožnými, Bože, mou duši, a s muži krvelačnými můj život. Vysvoboď mě, Hospodine.

[Ant 2]
Můj čas * ještě nepřišel, váš čas je ovšem vždy zde.

[Oratio 2]
Naše postní úsilí tobě, Pane, prosíme, vždy rač přijmouti; neboť když nás vykoupí, tvá milost nás učiní hodnými, a přivede k věčnému uzdravení.
$Per Dominum

[Ant 3]
Vy jděte nahoru <i>do Jerusaléma</i> * já tam však nepůjdu, neboť můj čas ještě nenadešel.

[Oratio 3]
Dej nám, prosíme, Pane, vytrvale ti sloužit dle tvé vůle; aby se v našich dnech v zásluhách i počtu rozrůstal lid, který tobě slouží.
$Per Dominum
