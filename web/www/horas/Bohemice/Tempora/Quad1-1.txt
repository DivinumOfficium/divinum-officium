[Officium]
pondělí v prvním týdnu doby Svatopostní

[Lectio1]
Čtení svatého Evangelia podle Matouše. 
!Mat. 25:31-46
Za onoho času řekl Ježíš svým učedníkům: „Až přijde Syn člověka ve své slávě, a všichni Andělové s ním, tehdy se posadí na trůn své vznešenosti: a shromážděny budou před ním všechny národy.“ A ostatní.
_
Homilie svatého Augustina Biskupa.
!Kniha o víře a skutcích. Kapitola 15, svazek 4, kolem prostředka.
Pokud bychom nezachovávali přikázání a k životu věčnému by bylo možné dojít pou­ze skrze víru samotnou, která je však bez skutků mrtvá (Jakub ii. 17), jak by potom mohla být pravda, že těm, které Kristus postavil po své levici, řekne: „Jděte do věčného ohně, který jest připraven pro ďábla a jeho anděly“? Nekárá je ani proto, že by v něj neuvěřili, ale proto, že nekonali dobré skutky. Aby si totiž nikdo nesliboval věčný život od pouhé víry, která je beze skutků mrtvá; proto Pán řekl, že rozdělí všechny národy, které spolu žily smíšeny na stejných pastvinách. To aby ukázal těm, kteří mu pak řeknou: „Pane, kdy jsme tě viděli trpět ty a ty věci, a nepomohli tobě?“ Ti, kteří v něj totiž uvěřili, ale nestarali se, aby konali dobré skutky, jsou na tom stejně jako ti, kteří by skrze svou mrtvou víru chtěli dojít do života věčného.

[Lectio2]
Nebo třeba půjdou do věčného ohně ti, kteří nekonali skutky milosrdenství, a nepůjdou ti, kteří se zmocňovali cizích věcí? Nebo tím, že v sobě poničili chrám Boží a byli tedy sami k sobě nemilosrdní; jako by skutky milosrdenství něčemu prospěly bez lásky, když Apoštol praví: „Kdy­bych rozdal chudým vše, co mám, lásku bych však neměl, nic mi to neprospěje“? (1 Kor. xiii. 3.) Či jak může někdo milovat bližního jako sebe sama, když nemiluje sám sebe? Kdo však miluje nepravost, nenávidí svou duši a svůj život. (Ps. x. 6.)

[Lectio3]
Ani to zde nelze říci, čím se někteří sami klamou: že je řečeno „o věčném ohni“, nikoli však o „věčném hoření“. Domnívají se totiž, že skrze oheň, který bude věčný, projdou ti, jimž pro mrtvou víru slibují spásu „skrze oheň“; (1 Kor. iii. 15.) aby totiž sám oheň byl věčný, avšak jejich „shoření“, totiž působení ohně na ně, nebylo vůči nim věčné. Avšak Pán, předvídaje i toto, uzavřel svůj výrok takto: „Tak půjdou tamti do věčného hoření, spravedliví však do života věčného.“ Bude tedy věčné hoření stejně jako oheň; a Pravda praví, že do něho půjdou ti, u nichž prohlásila, že jim nechyběla víra, nýbrž dobré skutky.

[Ant 2]
Přistupte, * požehnaní mého Otce, ujměte se království, které je pro vás připraveno od počátku světa.

[Oratio 2]
Obrať nás, Bože, náš spasiteli; a aby nám čtyřicetidenní půst prospěl, naše mysli vyuč v nebeských naukách.
$Per Dominum.

[Ant 3]
Co jste učinili jednomu * z mých nejmenších, mně jste učinili, praví Pán.

[Oratio 3]
Rozvaž, prosíme, Pane, pouta našich hříchů, a cokoliv si za ně zasluhujeme, milostivě odvrať.
$Per Dominum.
