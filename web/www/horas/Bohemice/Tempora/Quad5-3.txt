[Officium]
středy v Pašijovám týdnu

[Lectio1]
Čtení svatého Evangelia podle Jana. 
!Jan 10:22-38
Za onoho času se v Jerusalémě konala slavnost posvěcení chrámu. Byla zima. Ježíš se procházel v chrámě, v podloubí Šalomounově. A ostatní.
_
Homilie svatého Augustina Biskupa.
!Pojednání 48. na Janovo Evang.
Enkaínia (ἐνκαίνια) byla slavnost zasvěcení chrámu. Řecky totiž slovo καινόν znamená něco nového. Kdykoliv tedy bylo zasvěcováno něco nového, nazývali to lidé enkaínia. Takto se to slovo používá dodnes. Když si někdo obleče nový oděv, provádí tím enkaínii. Onen den, kdy byl zasvěcen chrám v Jerusalémě, Židé velkolepě oslavují. Jednalo se tedy přímo o den slavnosti, kdy Pán pronesl to, co čteme. 

[Lectio2]
Byla zima a Ježíš se procházel v chrámě, v podloubí Šalamounově. Tu ho obstoupili Židé a pravili mu: „Jak dlouho nás ještě chceš držet v napětí? Jsi-li ty Mesiáš, řekni nám to jasně.“ Oni však netoužili po pravdě, ale chystali pomluvy. Byla zima a oni byli zmrzlí. Aby však v sobě zapálili ten božský oheň, na to byli moc líní. Pokud zapálit znamená věřit, kdo věří, ten plane. Kdo odmítá, vyhasíná. Duše však nebývá pohnuta nohama jako tělo, ale citem. 

[Lectio3]
Oni tedy byli vymrzlí nedostatkem lásky, ale planuli touhou škodit. Byli z daleka, přece však přišli. Nepláli vírou, ale touhou utlačovat pronásledováním. Chtěli od Pána slyšet „Já jsem Kristus“ a snad o Kristu i něco věděli jako o člověku. Krista sice předpovídali Proroci, avšak božství Kristovo nepochopili z Proroků či samého Evangelia ani bludaři. Oč méně pak Židé, když na jejich srdcích ještě ležela rouška? (2 Kor. iii. 15.)

[Ant 2]
Mé ovce * slyší můj hlas; a já, Pán, je znám.

[Oratio 2]
Když jsou posvěcena tímto postem, osvěť srdce svých věrných; a když jim uděluješ pocit oddanosti, uděl svým prosebníkům své dobrotivé vyslyšení.
$Per Dominum

[Ant 3]
Mnohé dobré skutky * jsem vám učinil; pro který z nich mě chcete zabít?

[Oratio 3]
Pomoz svým prosebníkům, všemohoucí Bože; a těm, kterým udělíš nadějnou důvěru v tvou laskavost, uděl též dobrotivý účinek tvého obvyklého milosrdenství.
$Per Dominum.
