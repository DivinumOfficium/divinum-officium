[Officium]
Popeleční středa

[Lectio1]
Čtení svatého Evangelia podle Matouše. 
!Mat. 6:16-21
Za onoho času řekl Ježíš svým učedníkům: „Když se postíte, nečiňte se smutnými jako pokrytci.“ A ostatní.
_
Homilie svatého Augustina Biskupa.
!Kniha 2 o Pánově Kázání na hoře. Kapitola 12. Svazek 4.
Je jasné, že tato přikázání mají vést všechny naše úmysly k vnitřním radostem. Aby­chom nehledali svou odměnu venku, nepřizpůsobovali se tomuto světu, a neztratili příslib blahoslavenství, které je mnohem pevnější a spo­lehlivější, pokud zůstává uvnitř. Tím nás Bůh vyvolil, abychom se přizpůsobili obrazu jeho Syna. V této kapitole bychom si měli dobře všímat toho, že u záležitostí tělesných se lze chlubit nejen leskem a okázalostí, ale také soucit budící špinavostí. Toto chování je však o to nebezpečnější, že nás podvádí tím, že se vydává za službu Bohu.

[Lectio2]
Kdo tedy nadmíru šlechtí své tělo a oděv, či vyniká v předvádění se v ostatních věcech, je těmito skutečnostmi snadno usvědčen, že vyznává světskou marnivost, a nikoho nezmate vychytralým obrazem své svatosti. Pokud však někdo žije jako Křesťan a obrací na sebe pohledy lidí nezvyklou zanedbaností či špínou, pokud to dělá úmyslně a netrpí pouze z nutnosti, i z jiných jeho skutků pak lze poznat, zdali to činí pro pohrdání zbytečnou péčí o své tělo, či z jakési ctižádosti. Neboť Pán přikazuje, abychom se vyhýbali vlkům v rouše beránčím.  „Avšak podle jejich plodů,“ praví, „poznáte je.“

[Lectio3]
Když jim tedy v různých zkouškách začnou  být odebírány či odpírány právě tyto věci, které pod touto rouškou pokrytectví buď získali, nebo získat chtěli, tehdy se nutně musí projevit, je-li to vlk v rouše beránčím, nebo ovce ve svém vlastním. Křesťan totiž nemusí lahodit lidským pohledům přepychovým oděvem, neboť onen skromný a chudý oděv si často přisvojují i pokrytci, aby oklamali nepozorné. Vždyť ani ty ovce se nemusí vzdávat svých kůží, třebaže se do nich někdy schovají vlci.

[Ant 2]
Když se postíte, * nebuďte smutní jako pokrytci.

[Oratio 2]
Uděl, Pane, svým věřícím, ať postní úctyhodnou slavnost zároveň začnou s náležitou zbožností i prožijí v nerušené oddanosti.
$Per Dominum

[Ant 3]
Ukládejte si * poklady v nebi, kde je nezničí mol ani rez.

[Oratio 3]
Laskavě shlédni, pane, když se klaníme tvé vznešenosti, abychom božským darem občerstveni, byli vždy živeni nebeskou pomocí.
$Per Dominum
