[Officium]
Epištola Římanům, kap. 13

[Lectio1]
De Epístola ad Romános
!Rom 13:1-4
1 Každý se má podřídit vyšší moci, která vládne, neboť není moci, která by nepocházela od Boha. Ty, které jsou, od Boha jsou zřízeny.
2 Když se tedy někdo staví proti (vládnoucí) moci, staví se proti řádu, který dal Bůh. Kdo se tomu vzpírá, sám na sebe svolává odsouzení.
3 Vládcové totiž nejsou na to, aby naháněli strach za dobré jednání, nýbrž za špatné. Chceš, aby ses nemusel bát (vládnoucí) moci? Jednej dobře, a dostane se ti od ní pochvaly.
4 Je to přece Boží služebnice pro tebe k dobru.

[Lectio2]
!Rom 13:4-7
4 Ale pácháš-li zlo, máš se proč bát, neboť nenosí nadarmo meč. Je to přece Boží služebnice, aby vykonávala Boží trest nad tím, kdo páchá zlo.
5 Proto je nutno se podřizovat, a to nejen z bázně před trestem, nýbrž i kvůli svědomí.
6 Z toho důvodu také platíte daně. Neboť jsou Božími služebníky, kdo vytrvale konají tu službu.
7 Dávejte každému, co mu patří: komu daň, tomu daň, komu clo, tomu clo, komu uctivost, tomu uctivost, komu čest, tomu čest.

[Lectio3]
!Rom 13:8-10
8 Nebuďte nikomu nic dlužni ‒ jen vzájemnou lásku. Neboť kdo druhého miluje, splnil zákon.
9 Vždyť přikázání 'nebudeš cizoložit, nebudeš zabíjet, nebudeš krást, nebudeš žádostivý', a je-li ještě nějaké jiné přikázání, všecka jsou shrnuta v tomto: 'Miluj svého bližního jako sám sebe'.
10 Láska bližnímu neubližuje. Naplněním zákona je tedy láska.

