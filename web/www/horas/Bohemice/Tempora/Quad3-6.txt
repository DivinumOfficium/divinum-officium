[Officium]
soboty v třetím týdnu doby Svatopostní

[Lectio1]
Čtení svatého Evangelia podle Jana.
!Jan 8:1-11
Za onoho času odebral se Ježíš na Horu Olivetskou a za úsvitu opět přišel do chrámu. A ostatní.
_
Homilie svatého Augustina Biskupa.
!Pojednání 33. na Janovo Evang.
Ježíš se odebral na horu Olivetskou, na horu plodnou, na horu pomazání, na horu křižma. Kde jinde by se hodilo více, aby Kristus učil, než na hoře Olivetské? Říká se, že Kristovo jméno pochází od křižma, řecké slovo χρῖσμα (chrisma) totiž česky znamená mast. Proto nás tedy pomazal, neboť z nás učinil bojovníky proti ďáblovi. A časně ráno přišel znovu do chrámu, a všechen lid přicházel k němu; a usednuv, učil je, a nebyl zadržen, neboť ještě se nerozhodl trpět. Nyní tedy pozorně sledujte, kde byla Pánova mírnost pokoušena jeho nepřáteli.

[Lectio2]
Tu k němu zákoníci a farizeové přivádějí ženu přistiženou při cizoložství, postavili ji doprostřed a řekli mu: Mistře, tato žena byla právě přistižena při cizoložství; v zákoně nám však Mojžíš přikázal takové kamenovat. Co tedy říkáš ty? To pak říkali, pokoušejíce ho, aby ho mohli obžalovat. Z čeho jej však chtěli obžalovat? Zdali jej přistihli při nějakém provinění, anebo se říkalo, že by ta žena k němu nějakým způsobem náležela?

[Lectio3]
Vězme, bratři, že v Pánu přebývala obdivuhodná laskavost. Oni si všimli, že je velmi mírný a velmi laskavý. Již dříve však o něm bylo předpovězeno: „Opásej mečem svá bedra, hrdino, a vyjeď ve své kráse a velebnosti, úspěšně postupuj vpřed a panuj, pro pravdu, pro laskavost a právo utlačovaných, a pro spravedlnost.“ Přinesl nám tedy pravdu jako učitel, laskavost jako osvoboditel, spravedlnost jako ten, kdo ji zná. Proto Prorok předpověděl, že bude vládnout v Duchu Svatém. Když Pán mluvil, lidé poznávali pravdu. Když se nepostavil svým nepřátelům, chválili jeho laskavost. Když pak kvůli těmto dvěma vlastnostem, tedy kvůli jeho pravdě a laskavosti, jeho nepřátelé pukali vztekem a závistí, dali tím průchod jeho třetí vlastnosti, spravedlnosti. 

[Ant 2]
Ježíš se sklonil, * a psal do země; Je-li někdo bez hříchu, ať po ní hodí kamenem.

[Oratio 2]
Uděl, prosíme, všemohoucí Bože; aby ti, kdo trýzní své tělo a zříkají se pokrmů, následujíce spravedlnost se postili i od viny.
$Per Dominum
