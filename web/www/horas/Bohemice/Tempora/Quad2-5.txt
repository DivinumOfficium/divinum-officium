[Officium]
pátku v druhém týdnu doby Svatopostní

[Lectio1]
Čtení svatého Evangelia podle Matouše. 
!Mat. 21:33-46
Za onoho času řekl Ježíš zástupům Židů a velekněžím toto podobenství: „Žil byl pán domu, jenž vysadil vinici a obehnal ji plotem.“ A ostatní.
_
Homilie svatého Ambrože Biskupa.
!Kniha 9. na 20. kapitolu Lukáše.
Mnozí různými způsoby vysvětlují pojem vinice, avšak Isajáš očividně připomíná, že vinicí Hospodina Zástupů je dům Israele. (v. 7.) Kdo jiný než Bůh založil tuto vinici? Právě on ji pronajal vinařům a odešel na cesty. Ne snad, že by odešel na jiné místo náš Pán, který je vždy a všude přítomen, ale protože je častěji nablízku svým pilným, vzdaluje se těm, kteří jej zanedbávají. Vzdálil se na dlouhý čas, aby to nevypadalo, že chce vidět plody příliš brzy. Neboť čím větší byla Boží velkorysost, tím méně omluvitelná byla jejich nevděčnost.

[Lectio2]
Proto správně Matouš píše, že vinici i plotem obehnal, tedy obehnal opevněním božské och­rany, aby nebyla tak snadno přístupná útokům duchovní divé zvěře. A vykopal v ní lis. Co si máme představit pod takovým lisem, ne-li snad to, že existují Žalmy psané pro zpěv u vinných lisů, a v nich ještě hojněji vyplývá tajemství utrpení Páně jako čerstvá vinná šťáva planoucího Ducha Svatého? Proto byli považováni za opilé ti, které zaplavil Duch Svatý. (Acts ii. 13.) A proto i zde Pán vykopal lis, v němž z vnitřního plodu rozumového hroznu vymačká šťávu duchovního opojení.

[Lectio3]
Postavil věž, ve které pozdvihl vrchol zákona, a tuto vinici, takto opevněnou, vybavenou a vyzdobenou, pronajal Židům. A v čas plodů vyslal služebníky. Správně to nazval časem plodů, a ne časem sklizně. Žádný plod totiž Židé neměli, z této vinice nevzešla žádná úroda, jak o ní Pán řekl: „Čekal jsem, že přinese hrozny, přinesla však bodláčí.“ (Isa. v. 4.) Takže lisy nebyly zaplaveny vínem radosti, žádnou duchovní vinnou šťávou, nýbrž prolitou krví Proroků.

[Ant 2]
Zlé služebníky zle zatratí * a svou vinici pronajme jiným vinařům, kteří mu odvedou sklizeň v její čas.

[Oratio 2]
Dej, prosíme, všemohoucí Bože; aby poté, co nás očistí svatý půst, jsi nás s upřímnou myslí přivedl do svaté budoucnosti.
$Per Dominum

[Ant 3]
Chtěli jej zadržet, * zalekli se však davu, neboť jej považovali za Proroka.

[Oratio 3]
Dej, prosíme, Pane, svému lidu zdraví duše i těla; aby tím, že přilne k dobrým skutkům, zasloužil si vždy být pod ochranou tvé moci.
$Per Dominum
