[Officium]
pátku ve čtvrtém týdnu po Zjevení Páně

[Lectio1]
Čtení z prvního listu svatého Apoštola Pavla Soluňanům
!1 Thess 4:1-5
1 Nakonec pak vás, bratři, prosíme a napomínáme v Pánu Ježíši: jak jste se od nás naučili, že máte žít, abyste se líbili Bohu, a jak i žijete, tak ať v tom vynikáte ještě více.
2 Víte přece, které příkazy jsme vám dali z moci Pána Ježíše.
3 Neboť to je vůle Boží: vaše posvěcení! Zdržujte se smilství;
4 naučte se každý držet svoje tělo ve svaté kázni a počestnosti,
5 ne ve chtivé žádostivosti jako pohané, kteří neznají Boha.

[Lectio2]
!1 Thess 4:6-8
6 Nikdo ať v té věci nezkracuje a nepodvádí svého bratra, protože Pán to všechno přísně trestá, jak jsme vám to už dříve pověděli a důrazně připomněli.
7 Bůh nás přece nepovolal k nečistotě, ale k posvěcení!
8 Proto, když tím příkazem někdo pohrdá, nepohrdá člověkem, ale Bohem, který vám dává svého svatého Ducha.

[Lectio3]
!1 Thess 4:9-12
9 O bratrské lásce není vám třeba psát, sám Bůh vás totiž poučil, abyste se navzájem milovali,
10 a vy se také tak chováte ke všem bratřím v celé Makedonii. Ale povzbuzujeme vás, bratři, abyste v tom byli stále horlivější.
11 Pokládejte za věc své cti, že budete žít pokojně, plnit svoje povinnosti a živit se prací svých rukou, jak jsme vám to přikázali.
12 Tak ti, kdo nejsou křesťané, si vás budou vážit, a budete na všech nezávislí.
