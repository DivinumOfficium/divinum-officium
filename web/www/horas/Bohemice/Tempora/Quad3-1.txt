[Officium]
pondělí v třetím týdnu doby Svatopostní

[Lectio1]
Čtení svatého Evangelia podle Lukáše.
!Lukáš 4:23-30
Za onoho času řekl Ježíš Fariseům: „Jistě mi řeknete toto přísloví: ‚Lékaři, uzdrav sám sebe.‘ Co jsme slyšeli, že se událo v Kafarnaum, učiň i zde, ve své domovině.“ A ostatní.
_
Homilie svatého Ambrože Biskupa.
!Kniha 4. Kom. na 15. kap. Lukáše.
Zde vidíme závist, a ne zrovna mírnou, pro niž lidé zapomněli na svou vzájemnou lásku a která změnila v hořkou nenávist to, co lidé milovali. Zároveň se nám zde slovem i skutkem potvrzuje, že plody nebeského milosrdenství budeme očekávat nadarmo, pokud jinému budeme závidět plody jeho ctnosti. Pán totiž odmítá závistivé. A těm, kteří pronásledují jiné za božské dary, odpírá zázraky své moci. Skutky Pánova těla jsou totiž příklady božství a ukazují nám jeho neviditelné skutky skrze to, co vidět můžeme. 

[Responsory1]
R. Vezměte si odsud s sebou dary a jděte k pánu země; a až jej naleznete, pokloňte se mu až k zemi:
* Bůh pak můj ať vám jej učiní milostivým a ať vám propustí i tohoto vašeho bratra s vámi, i toho, kterého drží v poutech.
V. Vezměte z nejlepších plodů země do svých nádob a přineste tomu muži dary.
R. Bůh pak můj ať vám jej učiní milostivým a ať vám propustí i tohoto vašeho bratra s vámi, i toho, kterého drží v poutech.

[Lectio2]
Spasitel tedy zbytečně nezdůvodňuje, proč neměl v úmyslu konat jakékoliv zázraky ve své vlasti. Ne snad proto, že by chtěl, abychom si mysleli, že svou vlast by snad měl méně rád. Její občany také nedokázal nemilovat, když miloval všechny. Ale oni sami se zřekli lásky ke své vlasti, neboť záviděli. „Vpravdě vám říkám: mnoho bylo vdov za dnů Eliášových; Ne proto, že by to byly dny Eliášovy, nýbrž dny, v nichž Eliáš působil; anebo proto, že Eliáš činil dny těm, kteří v jeho skutcích spatřovali světlo duchovní milosti a oni se obraceli k Pánu. A proto se otevíralo nebe těm, kdo nahlíželi věčná a božská tajemství; zavíralo se pak a nastával hlad, když nebylo hojnosti k poznání božství. O tom jsme však pojednali obšírněji, když jsme psali o vdovách.

[Responsory2]
R. Toto je váš nejmladší bratr, o němž jste mi říkali? Bůh se nad tebou smiluj, synu můj.
* A spěchal do domu, aby plakal, neboť mu vyhrkly slzy a on se nemohl ovládnout.
V. Josef pak pozdvihl oči a spatřil tam stát Benjamina; a celé jeho nitro se pohnulo nad jeho bratrem.
R. A spěchal do domu, aby plakal, neboť mu vyhrkly slzy a on se nemohl ovládnout.

[Lectio3]
A mnoho malomocných bylo v Judsku za časů Proroka Elisea. Nikdo z nich však nebyl uzdraven, pouze Syřan Náman. Tato spásná promluva Páně nám to jasně ukazuje a povzbuzuje nás k většímu úsilí v úctě k Bohu. Neboť v Písmu nebyl uzdraven a zbaven poskvrny tělesného onemocnění nikdo jiný, než ten, kdo se bohoslužebným úsilím o své zdraví zasloužil. Božské dary jsou totiž rozdělovány poctivým, nikoliv spícím. Řekli jsme v jiné knize, že v oné vdově, k níž byl Eliáš poslán, byl předznamenán obraz Církve. Lid shromáždil Církev, aby jej následoval onen lid shromážděný z pohanů. Onen lid byl dříve malomocný, onen lid byl dříve poskvrněný, dříve než byl mysticky pokřtěn v řece; týž pak po svátostech křtu, omyt od poskvrn těla i mysli, přestal být malomocen a počal být ne malomocí stižen, nýbrž neposkvrněná panna, bez poskvrny a bez vrásky. (Ef. v. 27.)

[Responsory3]
R. Řekl Josef svým jedenácti bratřím: Já jsem Josef, kterého jste prodali do Egypta; ještě žije náš starý otec, o němž jste mi vyprávěli?
* Jděte, přiveďte ho ke mně, aby mohl žít.
V. Již totiž dva roky trvá hlad v zemi a ještě zbývá pět let, v nichž nebude možno ani orat, ani sklízet.
R. Jděte, přiveďte ho ke mně, aby mohl žít.
&Gloria
R. Jděte, přiveďte ho ke mně, aby mohl žít.

[Ant 2]
Amen pravím vám, * že žádný Prorok není přijímán ve své vlasti.

[Oratio 2]
Srdcím našim, prosíme, Pane, vlej laskavě svou milost; abychom tak, jak se zříkáme tělesného pokrmu, také naše smysly vzdalovali od škodlivých přebytků.
$Per Dominum

[Ant 3]
Ježíš však prošel * jejich středem, a odešel.

[Oratio 3]
Nechť nám pomůže, Pane, tvé milosrdenství; abychom si zasloužili, abys nás svou ochranou vysvobodil od hrozících nebezpečí našich hříchů, a tebou osvobozeni byli zachráněni.
$Per Dominum
