[Officium]
soboty v pátém týdnu po Zjevení Páně

[Lectio1]
Začátek listu svatého Apoštola Pavla Filemonovi
!Flm 1:1-6
1 Pavel, ve vězení pro Krista Ježíše, a bratr Timotej, našemu milovanému spolupracovníkovi Filemonovi,
2 sestře Apfii, našemu spolubojovníku Archippovi a církevní obci, která se schází v tvém domě.
3 Milost vám a pokoj od Boha, našeho Otce, a od Pána Ježíše Krista!
4 Děkuji svému Bohu vždycky, kdykoli na tebe vzpomenu ve svých modlitbách,
5 protože slyším chválit tvou lásku a víru, kterou máš jak vůči Pánu Ježíši, tak k dobru všech křesťanů.
6 Tato víra, účinná v prokazování dobrodiní, ať se projevuje v poznávání všeho dobra, které můžeme kvůli Kristu vykonat.

[Lectio2]
!Flm 1:7-11
7 Tvá láska mi způsobila velkou radost a útěchu, když jsi, bratře, občerstvil srdce věřících.
8 Mohl bych ti sice prostě nařídit, abys udělal, co je tvou povinností ‒ mám k tomu od Krista plnou moc ‒
9 ale raději se chci dovolávat lásky a přednést ti prosbu. Mluví to Pavel, stařec, a nyní vězeň pro Krista Ježíše.
10 Prosím tě za svého syna, kterému jsem dal život tady v žaláři, Onezima.
11 Dříve ti byl neužitečný, ale od nynějška ti bude skutečně užitečný, jako se stal užitečným i mně.

[Lectio3]
!Flm 1:12-19
12 Posílám ti ho nazpátek, přijmi ho, jako by to bylo moje vlastní srdce.
13 Nejraději bych si ho nechal u sebe, aby mi sloužil místo tebe tady ve vězení, které snáším pro hlásání evangelia.
14 Ale nechtěl jsem nic udělat bez tvého souhlasu, aby tvůj dobrý skutek nevypadal jako vynucený, nýbrž byl dobrovolný.
15 Vždyť snad proto ti byl vzat na čas, abys ho dostal nazpátek navždycky,
16 ne už jako otroka, ale jako něco více než otroka: jako drahého bratra. Když i mně je tolik milý, jak teprve tobě, jako člověk i jako křesťan.
17 Jsi-li tedy přesvědčen, že já a ty patříme k sobě, přijmi ho, jako bych to byl já sám.
18 Jestliže tě v něčem poškodil nebo je ti něco dlužen, vlož to jako pohledávku na můj účet.
19 Já Pavel dávám na to vlastnoruční podpis.
