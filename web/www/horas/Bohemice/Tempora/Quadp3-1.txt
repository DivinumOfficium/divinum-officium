[Officium]
pondělí po 2. neděli po Devítníku

[Lectio1]
Čtení z knihy Genesis
!Gen 13:1-6
1 I vystoupil Abram z Egypta se svou ženou a se vším, co měl, do Negebu; byl s ním i Lot. 
2 Abram byl velice zámožný, měl stáda, stříbro i zlato. 
3 Postupoval po stanovištích od Negebu až k Bét-elu, na místo mezi Bét-elem a Ajem, kde byl zprvu jeho stan, 
4 k místu, kde předtím postavil oltář; tam vzýval Abram Hospodinovo jméno.
5 Také Lot, který putoval s Abramem, měl brav a skot i stany.
6 Země jim však nevynášela tolik, aby mohli sídlit pospolu, a jejich jmění bylo tak značné, že nemohli sídlit pohromadě.

[Responsory1]
R. Abram složil svůj stan, přišel, a přebýval u údolí Mamre;
* A vystavěl tam oltář Hospodinu.
V. Hospodin mu však řekl: Pozvedni své oči a viz: celou zemi, na kterou hledíš, tobě dám, i tvému potomstvu navěky.
R. A vystavěl tam oltář Hospodinu.

[Lectio2]
!Gen 13:7-11
7 Proto došlo k rozepři mezi pastýři stáda Abramova a pastýři stáda Lotova. Tehdy v zemi sídlili Kenaanci a Perizejci. 
8 Tu řekl Abram Lotovi: „Ať nejsou rozepře mezi mnou a tebou a mezi pastýři mými a tvými, vždyť jsme muži bratři. 
9 Zdalipak není před tebou celá země? Odděl se prosím ode mne. Dáš-li se nalevo, já se dám napravo. Dáš-li se ty napravo, já se dám nalevo.“ 
10 Lot se rozhlédl a spatřil celý okrsek Jordánu směrem k Sóaru, že je celý zavlažován, že je jako zahrada Hospodinova, jako země egyptská. To bylo předtím, než Hospodin zničil Sodomu a Gomoru. 
11 Proto si Lot vybral celý okrsek Jordánu a odtáhl na východ. 

[Responsory2]
R. Abrahám uvěřil Bohu, a bylo mu to přičteno za spravedlivé.
* A proto se stal Božím přítelem.
V. Byl totiž spravedlivý před Hospodinem, a kráčel po jeho cestách.
R. A proto se stal Božím přítelem.

[Lectio3]
!Gen 13:11-16
11 Tak se od sebe oba bratři oddělili.
12 Abram se usadil v zemi kenaanské a Lot se usadil v městech toho okrsku a stanoval až u Sodomy. 
13 Sodomští muži však byli před Hospodinem velice zlí a hříšní. 
14 Poté, co se Lot od něho oddělil, řekl Hospodin Abramovi: „Rozhlédni se z místa, na němž jsi, pohlédni na sever i na jih, na východ i na západ,
15 neboť celou tu zemi, kterou vidíš, dám tobě a tvému potomstvu až navěky. 
16 A učiním, že tvého potomstva bude jako prachu země.

[Ant 3]
A ti, kteří šli před ním, * jej napomínali, aby mlčel; on však ještě více křičel: Smiluj se nade mnou, Synu Davidův!

[Ant 3] (rubrica cisterciensis)
@Psalterium/Special/Major Special:Feria2C Ant 3
