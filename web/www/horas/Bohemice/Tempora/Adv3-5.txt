[Officium]
pátku Suchých dnů v Adventu

[Oratio]
Vzbuď, prosíme, Hospodine, moc svou a přijď, aby ti, kteří se spoléhají na dobrotu tvoji, rychle vysvobozeni byli od veškerého protivenství.
$Qui vivis

[Lectio1]
Čtení svatého Evangelia podle Lukáše.
!Lukáš 1:39-47
Za onoho času, odešla Maria do hor, ve spěchu, do města Judova. A vstoupila do domu Zachariášova a pozdravila Alžbětu. A ostatní.
_
Homilie svatého Ambrože Biskupa.
!Kniha 2. na Lukáše. Kapitola 1.
Je zvykem u všech, že kdo chce, abychom mu věřili, dá nám k tomu i důvod. Proto Anděl, když zvěstoval skryté Boží úmysly, zvěstoval Panně Marii i početí staré a neplodné ženy, aby tímto příkladem utvrdil její víru. Tím jí také ukázal, že u Boha je možné vše, co se mu zlíbí. Jakmile to Maria uslyšela, vyšla do hor. Ne proto, že by snad neuvěřila té předpovědi, nebo by si nebyla jistá tím poslem, ani že by o tomto příkladu k utvrzení víry pochybovala, ale naopak, naplněna radostí nad tím slibem a věrna své povinnosti ve spěchu nad tou radostí vyšla na cestu. Kam jinam by také mohla jít, již s Bohem ve svém lůnu, než vzhůru? Milost Ducha Svatého nezná zdržení ani překážky.

[Responsory1]
R. Sešli Beránka, Hospodine, Panovníka země;
* Z Petry na poušti na horu, dcero siónská.
V. Ukaž nám, Hospodine, své milosrdenství, a dej nám svou spásu.
R. Z Petry na poušti na horu, dcero siónská..

[Lectio2]
I vy, svaté ženy, učte se vytrvalé péči, kterou musíte prokazovat svým těhotným příbuzným. Marii, která předtím přebývala sama uvnitř svého domu, neodradil od veřejné cesty ani panenský stud, ani drsnost hor od toho úsilí, ani náročnost cesty od splnění povinnosti. Panna vyšla z domu a spěchala do hor, Panna, pamětliva své povinnosti, zapomněla na možné těžkosti, láska ji vedla i přes slabost jejího pohlaví. Učte se, panny, nechodit od domu k domu po návštěvách, nepostávat na náměstích, nevměšovat se do hovorů na veřejnosti. Maria, která přebývala hlavně doma a na veřejnosti vždy jen spěchala, zůstala u své příbuzné tři měsíce.

[Responsory2]
R. Rosu dejte, nebesa, shůry, a oblakové dštěte spravedlivého;
* Otevři se země, a vydej Spasitele.
V. Sešli Beránka, Hospodine, Panovníka země, z Petry na poušti na horu, dcero siónská.
R. Otevři se země, a vydej Spasitele.

[Lectio3]
Poznaly jste, panny, čistotu Mariinu; poznejte i její pokoru. Přišla příbuzná k blízké, mladší ke starší, a nejenže přišla, ale také první pozdravila. Sluší se totiž, že čím je panna cudnější, tím je i pokornější. Věděla, že má dávat přednost starším. Budiž vám učitelkou pokory, stejně jako prokázala svou čistotu. Je to i příklad zbožnosti, je to i norma učení. Všimněme si totiž, že svrchovaná přichází k podřízené, aby té podřízené pomohla; Maria k Alžbětě, Kristus k Janovi.

[Responsory3]
R. Zazelenaly se pouštní louky vonným výhonkem Israele; neboť hle, náš Bůh přichází s mocí.
* A jeho jas bude s ním.
V. Ze Siónu vychází jeho svrchovaná nádhera; náš Bůh zjevně přijde.
R. A jeho jas bude s ním.
&Gloria
R. A jeho jas bude s ním.

[Ant Laudes] (rubrica cisterciensis)
Buďte silní, * uvidíte pomoc Páně nad sebou.

[Ant 2]
Jakmile se ozval * hlas tvého pozdravení v mých uších, poskočilo radostí nemluvně v mém lůně, alleluja.

[Ant Prima] (rubrica cisterciensis)
Vzdají Hospodinu * slávu, a rozhlašovat budou jeho chválu na ostrovech, neboť hle, on přijde a nebude otálet.

[Ant Tertia] (rubrica cisterciensis)
Přijď, Pane, * a neotálej; odpusť zločiny svého israelského lidu.

[Ant Sexta] (rubrica cisterciensis)
Bůh přijde z Libanonu, * a jeho záře bude jako sluneční světlo.

[Ant Nona] (rubrica cisterciensis)
Já však * hledím k Hospodinu, a očekávám Boha, svého Spasitele.

[Ant 3]
Toto je svědectví, * které vydal Jan: Ten, který přijde po mě, přede mnou byl utvořen.
