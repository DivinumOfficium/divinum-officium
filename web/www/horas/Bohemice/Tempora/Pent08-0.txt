[Officium]
8. Neděle po Svatém Duchu

[Ant 1C]
Ovšem Král David * zakryl svou hlavu, přistoupil a oplakával svého syna těmito slovy: Abšalóme, můj synu, můj synu Abšalóme, kdo mi dá, abych já umřel za tebe, synu můj Abšalóme?

[Oratio]
Uděl nám laskavě, prosíme, Pane, vždy ducha myšlení toho, co je správné, i konání; abychom, když bez tebe býti nemůžeme, podle tebe dokázali žíti.
$Per Dominum

[Lectio1]
Čtení z první knihy královské
!1 Král 9:1-5
1 Když Šalomoun dokončil budování Hospodinova domu i královského domu a všeho, co si se zaujetím přál vykonat, 
2 ukázal se Hospodin Šalomounovi podruhé, jako se mu ukázal v Gibeónu. 
3 Hospodin mu řekl: „Vyslyšel jsem tvou modlitbu a tvou prosbu, s kterou ses na mne obrátil. Oddělil jsem jako svatý tento dům, který jsi vybudoval, a dal jsem tam spočinout svému jménu navěky. Mé oči i mé srdce tam budou po všechny dny. 
4 A co se tebe týče, budeš-li chodit přede mnou v bezúhonnosti srdce a přímosti, jako chodil tvůj otec David, jednat podle všeho, co jsem ti přikázal, dodržovat má nařízení a práva,
5 upevním trůn tvého království nad Israelem navěky, jak jsem přislíbil tvému otci Davidovi, že nebude z israelského trůnu vyhlazen následník z tvého rodu.

[Lectio2]
!1 Král 9:6-9
6 Jestliže se ode mne odvrátíte vy a vaši synové a nebudete dodržovat má přikázání  má nařízení, která jsem vám vydal, a půjdete sloužit jiným bohům a klanět se jim, 
7 vyhladím Israele z povrchu země, kterou jsem jim dal, a zřeknu se domu, který jsem oddělil jako svatý pro své jméno. Israel se stane pořekadlem a předmětem výsměchu mezi všemi národy. 
8 Nad tímto domem, ačkoli byl nejvyšší , ustrne a usykne každý kolemjdoucí. Bude se říkat: ‚Proč Hospodin takto naložil s touto zemí a s tímto domem?‘ 
9 A bude se odpovídat: ‚Protože opustili Hospodina, svého Boha, který vyvedl jejich otce z egyptské země, a chytili se jiných bohů, klaněli se jim a sloužili jim. Proto na ně Hospodin uvedl všechno toto zlo.‘“

[Lectio3]
!1 Král 9:10-14
10 Po uplynutí dvaceti let, během nichž Šalomoun stavěl oba domy, dům Hospodinův a dům královský, 
11  týrský král Chíram podporoval Šalomouna cedrovým a cypřišovým dřevem a zlatem podle každého jeho přání, tehdy dal král Šalomoun Chíramovi dvacet měst v zemi galilejské.
12 Chíram vyjel z Týru, aby se podíval na města, která mu Šalomoun dal, ale nezamlouvala se mu.
13 Řekl tedy: „Cos mi to dal za města, můj bratře!“ A nazval je zemí Kabúl.  až dodnes.
14 Chíram totiž poslal králi sto dvacet talentů zlata.

[Lectio4]
Z knihy svatého Augustina Biskupa o Obci Boží.
!Kniha 17, Kapitola 8.
Předobraz mnoha věcí budoucích nám byl dán v Šalamounovi tím, že postavil chrám a žil v míru podle svého jména (Šalamoun totiž česky znamená „mírumilovný“) a na počátku své vlády si jako zázrakem počínal vskutku chvályhodně. Avšak takové věci se v téže jeho osobě, která též předznamenávala Krista, našeho Pána, neprojevovaly vždy, jak vidíme v záblesku věcí budoucích. Proto jsou některé věci o Šalamounovi napsané tak, jako by byly předpověděny o Kristu, neboť Písmo svaté, když někdy mluví o věcech, které se již staly, v nich svým způsobem vykresluje i postavy z budoucnosti.

[Lectio5]
Kromě knih posvátných dějin, kde se vypráví o jeho kralování, je totiž také žalm 71. nadepsán jeho jménem. V tomto žalmu se říkají mnohé věci, které se k Šalamounovi vůbec nehodí, avšak ke Kristu Pánu se nápadně hodí velmi dobře. To aby se jasně ukázalo, že v Šalamounovi je nastíněna předzvěst nějaké postavy, zatímco v Kristu je přítomna celá pravda.

[Lectio6]
Je totiž známo, jakým způsobem a v jaký čas skončilo kralování Šalamounovo, avšak v tom Žalmu se píše (abych zmínil aspoň jeden pří­klad): „Vládnouti bude od moře k moři, od řeky až na konec okrsku země,“ což vidíme, že se vyplnilo u Krista. U řeky totiž začalo jeho kralování, když jej Jan pokřtil, a jak nám také Jan ukazuje, začali jej uznávat i jeho učedníci, kteří jej nenazývali pouze Učitelem, ale také Pánem.

[Lectio7]
Čtení svatého Evangelia podle Lukáše
!Luke 16:1-9
Za onoho času řekl Ježíš svým učedníkům toto podobenství: „Byl jednou jeden bohatý člověk, který měl správce: a doneslo se k němu, že správce rozhazoval jeho majetek.“ A ostatní.
_
Homilie svatého Jeronýma Kněze.
!Dopis 151 Algasiovi, otázka 6, titulek 3.
Pokud pán pochválil správce, který rozhazoval klamný mamon, neboť sobě pomocí nepravosti získával spravedlnost; a tento pán, i když utrpěl ztráty, stejně chválí správcovu vychytralost, neboť sice jednal vůči němu podvodně, vůči sobě však vychytrale; oč více pak Kristus, který nemůže utrpět žádnou škodu a má sklon ke slitovnosti, pochválí své učedníky, pokud vůči těm, kteří jim byli svěřeni, budou milosrdní?

[Lectio8]
Proto po tomto podobenství dodal: „I já vám říkám: Čiňte si přátele z klamného mamonu.“ Slovem ‚mamon‘ se totiž nikoliv v hebrejštině, ale v aramejštině nazývá bohatství, které bylo nabyto z nepravosti. Pokud tedy nepravost správně rozdaná obrátí se ve spravedlnost, oč více božské slovo, ve kterém není klamu, a které bylo svěřeno také Apoštolům, pokud bude správně rozdáno, své správce vynese až do nebe?

[Lectio9]
Proto následuje: „Kdo je věrný v nejmenším, tedy ve věcech tělesných, i ve velkém bude věrný, tedy ve věcech duchovních. Kdo však i s málem je nevěrný, třeba když bratřím nedá k použití, co Bůh pro všechny stvořil, ten i při rozdílení duchov­ních bohatství bude nevěrný, neboť učení Páně nerozdílí podle potřeby, ale pouze těm, kterým on sám chce. Jestliže jste tedy, praví Pán, nespravovali dobře ani tělesný majetek, který pomíjí, kdo by vám pak svěřil pravé a věčné bohatství učení Božího? 
&teDeum

[Ant 2]
Řekl pán správci: * Copak to o tobě slyším? Slož účty svého správcování, alleluja.

[Ant 3]
Co mám dělat, * když můj pán ode mě odebere správcovství? Kopat nezvládnu a žebrat se stydím. Vím, co udělám, aby, až budu sesazen ze svého správcovství, mě lidé přijali do svých domů.
