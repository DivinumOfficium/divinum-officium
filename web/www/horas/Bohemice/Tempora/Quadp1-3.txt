[Officium]
středy po neděli Devítník

[Lectio1]
Čtení z knihy Genesis
!Gen 3:1-7
1 Nejzchytralejší ze vší polní zvěře, kterou Hospodin Bůh učinil, byl had. Řekl ženě: „Jakže, Bůh vám zakázal jíst ze všech stromů v zahradě?“ 
2 Žena hadovi odvětila: „Plody ze stromů v zahradě jíst smíme.
3 Jen o plodech ze stromu, který je uprostřed zahrady, Bůh řekl: ‚Nejezte z něho, ani se ho nedotkněte, abyste nezemřeli.‘“
4 Had ženu ujišťoval: „Nikoli, nepropadnete smrti. 
5 Bůh však ví, že v den, kdy z něho pojíte, otevřou se vám oči a budete jako Bůh znát dobré i zlé.“ 
6 Žena viděla, že je to strom  dobrými k jídlu, lákavý pro oči, strom slibující vševědoucnost. Vzala tedy z jeho plodů a jedla, dala také svému muži, který byl s ní, a on jedl. 
7 Oběma se otevřely oči.

[Lectio2]
!Gen 3:7-13
7 Když však poznali, že jsou nazí, spletli fíkové listy a přepásali se jimi. 
8 Tu uslyšeli hlas Hospodina Boha procházejícího se po zahradě za denního vánku. I ukryli se člověk a jeho žena před Hospodinem Bohem uprostřed stromoví v zahradě. 
9 Hospodin Bůh zavolal na člověka: „Kde jsi?“
10 On odpověděl: „Uslyšel jsem v zahradě tvůj hlas a bál jsem se. A protože jsem nahý, ukryl jsem se.“
11 Bůh mu řekl: „Kdo ti pověděl, že jsi nahý? Nejedl jsi z toho stromu, z něhož jsem ti zakázal jíst?“
12 Člověk odpověděl: „Žena, kterou jsi mi dal, aby při mně stála, ta mi dala z toho stromu a já jsem jedl.“ 
13 Proto řekl Hospodin Bůh ženě: „Cos to učinila?“ Žena odpověděla: „Had mě podvedl a já jsem jedla.“

[Lectio3]
!Gen 3:14-20
14 I řekl Hospodin Bůh hadovi: „Protožes to učinil, budeš proklet, ode všech zvířat a ode vší polní zvěře. Polezeš po břiše, po všechny dny svého života žrát budeš prach. 
15 Mezi tebe a ženu položím nepřátelství, i mezi símě tvé a símě její. Ono ti rozdrtí hlavu a ty jemu rozdrtíš patu.“ 
16 Ženě řekl: „Velice rozmnožím tvé trápení i bolesti těhotenství, syny budeš rodit v utrpení, budeš dychtit po svém muži, ale on nad tebou bude vládnout.“ 
17 Adamovi řekl: „Uposlechl jsi hlasu své ženy a jedl jsi ze stromu, z něhož jsem ti zakázal jíst. Kvůli tobě nechť je země prokleta; po celý svůj život z ní budeš jíst v trápení. 
18 Vydá ti jenom trní a hloží a budeš jíst polní byliny. 
19 V potu své tváře budeš jíst chléb, dokud se nenavrátíš do země, z níž jsi byl vzat. Prach jsi a v prach se navrátíš.“ 
20 Člověk svou ženu pojmenoval Eva, protože se stala matkou všech živých.

[Ant 3]
Vezmi, co je tvé, * a jdi pryč; neboť já jsem dobrý, praví Pán.

[Ant 3] (rubrica cisterciensis)
@Psalterium/Special/Major Special:Feria4C Ant 3
