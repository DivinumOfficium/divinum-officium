[Officium]
pátku po Popeleční středě

[Lectio1]
Čtení svatého Evangelia podle Matouše. 
!Mat. 5:43-48; 6:1-4
Za onoho času řekl Ježíš svým učed­níkům: „Slyšeli jste, že bylo řečeno: Budeš milovat svého bližního a v ne­návisti mít svého nepřítele.“ A ostatní.
_
Homilie svatého Jeronýma Kněze.
!Kniha 1. Komentářů na 5. a 6. kapitolu Matouše.
Já vám však říkám: „Milujte své nepřátele a čiňte dobře těm, kteří vás nenávidí. Mnozí ve své slabosti nehledí na Boží přikázání skrze sílu Svatých, a považují za nemožné, aby Bůh něco takového opravdu přikázal. A říkají, že k ctnost­nému chování stačí nemít v nenávisti své nepřátele, milovat svého bližního, a cokoliv navíc už přesahuje to, co lidská přirozenost dokáže snést. My si však musíme uvědomit, že Kristus nepřikazuje věci nemožné, ale dokonalé. Tak jako činil David vůči Saulovi a Absolonovi, i mučedník Štěpán se modlil za své nepřátele, kteří jej kame­novali. A Pavel si přál být proklet za své pronásledovatele. (Řím. ix. 3.) Tyto věci však učil a činil i sám Ježíš, když řekl: „Pane, odpusť jim, vždyť nevědí, co činí.“ (Lukáš xxiii. 34.)

[Lectio2]
Abyste byli synové svého Otce, který je v nebesích. Každý, kdo zachovává Boží přikázání, stává se synem Božím. Není tedy jeho synem přirozeností, ale svým rozhodnutím. Když tedy dáváš almužnu, netrub před sebou, jakož činí pokrytci v synagogách a na ulicích, aby byli ctěni od lidí. Kdo tedy troubí, když dává almužnu, je pokrytec. Kdo se postí a zkřivuje svou tvář, aby na ní ukázal svůj prázdný žaludek, je též pokrytec. Kdo se modlí v synagogách a na rozích ulic tak, aby jej viděli lidé, je také pokrytec.

[Lectio3]
Z těchto případů tedy můžeme učinit závěr, že pokrytci jsou ti, kteří činí cokoliv proto, aby byli oslavováni od lidí. Mně se zdá, že pokrytcem je i ten, kdo říká svému bratru: „Dovol, abych ti vyndal třísku z oka,“ avšak kvůli slávě to, zdá se, chce učinit, aby se on sám jevil jako spravedlivý. Pokrytče, vyjmi nejdříve trám ze svého oka. Ne ani tak ctnost sama, ale příčina té ctnosti nám u Boha přinese odměnu. A pokud se třeba jen maličko odchýlíš od přímé cesty, není podstatné, jdeš-li napravo nebo nalevo, neboť jsi ztratil správnou cestu.

[Ant 2]
Když dáváš * almužnu, ať tvoje levice neví, co dělá tvá pravice.

[Oratio 2]
Začaté posty, prosíme, Pane, dobrotivou přízní provázej, abychom kázeň, kterou projevujeme tělem, byli schopni také s upřímnou vykonávati myslí. 
$Per Dominum

[Ant 3_]
Ale ty, když se budeš modlit, * vejdi do své komůrky, zavři dveře, a modli se ke svému Otci.

[Ant 3C]
Proč když jsme se postili, * tys na nás nepohlédl? pokořili jsme své duše, a tebe to nezajímalo?

[Oratio 3]
Ochraňuj, Pane, svůj lid a ode všech hříchů jej laskavě očisti; neboť mu neuškodí žádné protivenství, pokud mu nebude vládnout žádná nepravost.
$Per Dominum
