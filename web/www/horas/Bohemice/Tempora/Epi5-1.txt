[Officium]
pondělí v pátém týdnu po Zjevení Páně

[Lectio1]
Čtení z prvního listu svatého Apoštola Pavla Timotejovi
!1 Tim 3:1-7
1 Správně se říká: „Kdo usiluje o to, aby se stal Biskupem, snaží se o vznešený úřad.“
2 Biskup musí být bezúhonný, jen jednou ženatý, střídmý, rozvážný, ušlechtilý, pohostinný, způsobilý učit,
3 ne pijan, ne útočný, ale mírný, ne svárlivý nebo hrabivý.
4 Musí umět dobře spravovat svůj dům a přidržovat svoje děti k poslušnosti, aby žily naprosto čestně.
5 Jestliže někdo nedovede spravovat svou domácnost, jak se bude moci starat o Boží obec?
6 Dále to nesmí být člověk teprve nedávno obrácený, aby mu to snad nestouplo do hlavy a nepropadl stejnému odsouzení jako ďábel.
7 Také je nutné, aby měl dobré jméno u těch, kdo stojí mimo církev. Jinak padne za obět špatným řečem a chytne se do ďáblovy pasti.

[Lectio2]
!1 Tim 3:8-13
8 Totéž platí o jáhnech: mají to být lidé důstojní, ne obojetní v řeči, ne oddaní vínu, ne lační špinavého zisku,
9 kteří uchovávají tajemné pravdy víry v čistém svědomí.
10 I oni musí být napřed zkoumáni, a teprve potom mohou vykonávat službu, když se ukáže jejich bezúhonnost.
11 Právě tak ženy se musí chovat počestně, nesmějí být pomlouvačné, ale střídmé a ve všem spolehlivé.
12 Jáhnové mají být jenom jednou ženatí, mají umět držet v pořádku svoje děti a vůbec vlastní domácnost.
13 Ti totiž, kdo se osvědčí jako jáhni, získají si vážené postavení a radostnou jistotu ve víře v Krista Ježíše.

[Lectio3]
!1 Tim 3:14-16; 4:1
14 Mám sice naději, že k tobě co nejdříve přijdu, ale přece ti o těchto věcech píšu.
15 Kdybych se totiž opozdil, abys věděl, jak je třeba se chovat v Božím domě, v církvi živého Boha, která je sloupem a pevnou oporou pravdy.
16 A je to skutečně hluboké náboženské tajemství: Kristus, který přišel v lidské přirozenosti, byl ospravedlněn Duchem, ukázal se andělům, byl hlásán pohanům, došel víry ve světě, byl vzat do slávy.
1 Duch prohlašuje docela jasně: V posledních dobách někteří lidé odpadnou od víry a budou se držet bludařských duchů a ďábelských nauk.
