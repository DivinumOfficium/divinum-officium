[Officium]
středy v pátém týdnu po Zjevení Páně

[Lectio1]
Čtení z druhého listu svatého Apoštola Pavla Timotejovi
!2 Tim 3:1-5
1 Buď si vědom toho, že v posledních dnech nastanou těžké chvíle.
2 Lidé budou sobečtí, chtiví peněz, vychloubační, pyšní, na cti utrhační, rodičů neposlušní, nevděční, bohaprázdní,
3 bez citu, nesmířliví, pomlouvační, nevázaní, hrubí, k dobrému neteční,
4 zrádní, drzí, nadutí a milující rozkoš víc než Boha.
5 Budou sice navenek ukazovat zbožnost, ale ve skutečnosti ji mít nebudou. Od takových lidí se odvracej.

[Lectio2]
!2 Tim 3:6-9
6 Mezi nimi jsou i takoví, kteří se vtírají do domů a získávají si ženštiny, které na sobě mají plno hříchů a jsou hnány všelijakými choutkami:
7 pořád by se učily, ale k poznání pravdy nemohou nikdy dospět.
8 Jako se Jannes a Jambres postavili proti Mojžíšovi, tak se i oni stavějí proti pravdě. Jsou to lidé zkaženého úsudku a ve víře nespolehliví.
9 Ale nebudou mít úspěch: všem totiž bude jasná jejich nesmyslnost, jak se to ukázalo i u těch dvou.

[Lectio3]
!2 Tim 3:10-13
10 Tys byl se mnou, když jsem učil, víš, jak jsem žil, jakými úmysly jsem se dával vést, jaká byla moje víra, shovívavost, láska a trpělivost;
11 byl jsi při tom, když jsem byl pronásledován a trpěl v Antiochii, v Ikoniu i v Lystře. Jaká pronásledování jsem přestál a ze všech mě Pán vysvobodil!
12 Tak i všichni, kdo chtějí zbožně žít v Kristu Ježíši, budou pronásledováni.
13 Ale s lidmi špatnými a s podvodníky to bude horší a horší: jsou to svedení svůdci.
