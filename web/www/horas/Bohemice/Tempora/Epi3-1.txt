[Officium]
pondělí v třetím týdnu po Zjevení Páně

[Lectio1]
Čtení z listu svatého Apoštola Pavla Galaťanům
!Gal 3:1-6
1  Ach, vy pošetilí Galaťané! Kdo vás to uhranul? Vždyť vám byl zrovna před očima vykreslen Ježíš Kristus ukřižovaný!
2 Jen to bych od vás rád věděl: dostali jste Ducha za skutky Zákona, anebo za víru, jak vám byla hlásána?
3 To jste tak pošetilí? Začali jste duchem, a teď končíte tělem?
4 Tak veliké věci jste prožili, a všechno je nadarmo? V tom případě by to ovšem bylo nadarmo.
5 Tedy ten, který vám uděluje Ducha a dělá mezi vámi zázraky, činí to za skutky Zákona, anebo za víru, jak vám byla hlásána?
6 Je tomu jako s Abrahámem: 'Uvěřil Bohu a to mu bylo uznáno za spravedlnost'.

[Lectio2]
!Gal 3:7-10
7 Dobře rozumějte: ti, kdo jednají na základě víry, to jsou pravé Abrahámovy děti.
8 Písmo totiž už předvídalo, že Bůh uzná pohany za spravedlivé, když uvěří, a proto už předem Abrahámovi ohlásilo radostnou zvěst: 'Skrze tebe dojdou požehnání všecky národy.'
9 Proto ti, kdo jednají na základě víry, docházejí požehnání s Abrahámem, který uvěřil. Kristus zrušil prokletí a otročení plynoucí ze Zákona
10 Ti však, kdo se opírají o skutky Zákona, jsou všichni pod kletbou. Stojí přece v Písmu: 'Proklet je každý, kdo vytrvale neplní všechno, co je psáno v knize Zákona'.

[Lectio3]
!Gal 3:11-14
11 Je tedy zřejmé, že ze Zákona nebývá od Boha nikdo ospravedlněn, protože 'spravedlivý bude žít z víry'.
12 Zákon však nemá na zřeteli víru, ale tam platí: 'Kdo ty předpisy bude plnit, najde v nich život'.
13 Kristus nás vykoupil z té kletby Zákona tím, že ono prokletí vzal na sebe za nás. Stojí totiž v Písmu: 'Proklet je každý, kdo visí na dřevě'.
14 Tak se pohanům dostává skrze Ježíše Krista požehnání, které bylo slíbeno Abrahámovi, a my vírou dostáváme ten slíbený dar: Ducha svatého.
