[Officium]
čtvrtku v třetím týdnu po Zjevení Páně

[Lectio1]
Čtení z listu svatého Apoštola Pavla Efesanům
!Eph 4:1-6
1 Povzbuzuji vás tedy já, vězněný pro Pána: Žijte způsobem hodným toho povolání, které jste dostali:
2 buďte přitom všestranně pokorní, mírní a trpěliví; snášejte se navzájem v lásce
3 a horlivě se snažte zachovávat jednotu ve smýšlení spojeni poutem pokoje.
4 Jen jedno je ono tajemné tělo, jen jeden Duch a stejně tak jen jedno vytoužené dobro, ke kterému jste byli povoláni.
5 Jeden Pán, jedna víra, jeden křest.
6 Jeden Bůh a Otec všech, který je nade všemi, proniká všecky a je ve všech.

[Lectio2]
!Eph 4:7-10
7 Ale každému z nás byly uděleny duchovní dary v takové míře, v jaké je chtěl Kristus dát.
8 Proto se praví: 'Vystoupil vzhůru, odvedl zajatce a dal lidem dary.'
9 Když však 'vystoupil', znamená to, že musel předtím sestoupit dolů, na zem.
10 Stejná osoba je ten, kdo sestoupil, i ten, kdo vystoupil až úplně nad nebesa, aby všecko naplnil.

[Lectio3]
!Eph 4:11-15
11 Tak určil jedny za apoštoly, jiné za kazatele mluvící pod vlivem vnuknutí, jiné za misionáře, jiné pak za pastýře a učitele,
12 aby připravili křesťany k úkolům, které mají plnit, aby Kristovo tělo dělalo pokroky,
13 dokud nedojdeme všichni k jednotě ve víře a v poznání Božího Syna, k mužné zralosti, k onomu věku, (kdy se na nás uskuteční) Kristova plnost.
14 Pak už nebudeme jako malé děti, nenecháme se zmítat a strhovat větrem kdejakého učení, v kterém lidská chytrost a prohnanost podvádí a klame.
15 Ale spíše žijme podle pravdy a v lásce, a tak porosteme po všech stránkách v něho, v Krista, který je naše hlava.
