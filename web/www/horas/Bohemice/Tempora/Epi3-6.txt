[Officium]
soboty v třetím týdnu po Zjevení Páně

[Lectio1]
Čtení z listu svatého Apoštola Pavla Efesanům
!Eph 6:1-4
1 Děti, poslouchejte své rodiče, jak se to sluší u křesťanů, protože tak to má být.
2 'Cti svého otce i matku' ‒ to je první přikázání, při kterém se slibuje odměna:
3 'aby se ti dobře vedlo a abys dlouho žil na zemi'.
4 A vy, otcové, nedrážděte svoje děti ke hněvu, ale vychovávejte je v kázni a napomínejte je z pověření Páně.

[Lectio2]
!Eph 6:5-9
5 Otroci, poslouchejte svého pozemského pána s uctivou bázní a upřímně, jako kdyby to byl sám Kristus.
6 Neposlouchejte jenom naoko, abyste se lidem líbili, ale jako služebníci Kristovi, kteří z celé duše konají vůli Boží.
7 Služte ochotně jako Pánu, a ne lidem.
8 Víte přece, že každý dostane odměnu od Pána za to dobré, co vykonal, ať je to otrok, nebo svobodný.
9 A vy, páni, jednejte s nimi také tak a nevyhrožujte jim tresty. Buďte si vědomi, že oni i vy máte stejného Pána na nebi, a ten nestraní nikomu.

[Lectio3]
!Eph 6:10-13
10 A tak hledejte svou sílu v Pánu, v jeho všemohoucnosti.
11 Oblečte se do plné výzbroje Boží, abyste mohli čelit ďáblovým nástrahám.
12 Vedeme přece zápas ne proti nějaké obyčejné lidské moci, ale proti knížatům a mocnostem, proti těm, kteří mají svou říši tmy v tomto světě, proti zlým duchům v ovzduší.
13 Proto vezměte na sebe plnou Boží výzbroj. Jen tak budete moci odolat, až bude zle, všecko překonat a obstát.
