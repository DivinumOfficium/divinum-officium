[Officium]
pátku po 1. neděli po Devítníku

[Lectio1]
Čtení z knihy Genesis
!Gen 10:1-6
1 Toto je rodopis synů Noeho: Šém, Chám a Jefet. Po potopě se jim narodili synové.
2 Synové Jefetovi: Gomer a Magóg a Mádaj, Jávan a Túbal, Mešek a Tíras. 
3 Synové Gomerovi: Aškenaz a Rífat a Togarma.
4 Synové Jávanovi: Elíša a Taršíš, Kitejci a Dódanci. 
5 Z nich vzešly ostrovní pronárody v různých zemích, pronárody různého jazyka a různých čeledí. 
6 Synové Chámovi: Kúš a Misrajim, Pút a Kenaan.

[Lectio2]
!Gen 11:1-4
1 Celá země byla jednotná v řeči i v činech.
2 Když táhli na východ, nalezli v zemi Šineáru pláň a usadili se tam. 
3 Tu si řekli vespolek: „Nuže, nadělejme cihel a důkladně je vypalme.“ Cihly měli místo kamene a asfalt místo hlíny. 
4 Nato řekli: „Nuže, vybudujme si město a věž, jejíž vrchol bude v nebi. Tak si učiníme jméno a nebudeme rozptýleni po celé zemi.“

[Lectio3]
!Gen 11:5-8
5 I sestoupil Hospodin, aby zhlédl město i věž, které synové lidští budovali. 
6 Hospodin totiž řekl: „Hle, jsou jeden lid a všichni mají jednu řeč. A toto je  začátek jejich díla. Pak nebudou chtít ustoupit od ničeho, co si usmyslí provést. 
7 Nuže, sestoupíme a zmateme jim tam řeč, aby si navzájem nerozuměli.“ 
8 I rozehnal je Hospodin po celé zemi, takže upustili od budování města. 
