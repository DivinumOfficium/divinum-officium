[Officium]
pondělí v třetím týdnu Adventu

[Lectio1]
Čtení z knihy Proroka Isajáše
!Isa 28:1-3
1 Běda pyšné koruně efraimských opilců a jejich vadnoucímu věnci z překrásných květin, který je na vrcholu velmi úrodného údolí, běda vrávorajícím z vína!
2 Hle, silák a násilník přichází od Pána jako prudké krupobití, jako ničivý vichr, jako příval dravých spoust vody; silou sráží všechno k zemi.
3 Nohama bude pošlapána pyšná koruna efraimských opilců.

[Lectio2]
!Isa 28:4-7
4 Vadnoucí věnec z překrásných květin, který je na vrcholu úrodného údolí, skončí jako raný fík před sklizní: sotva ho kdo uvidí, hned ho slupne, jak ho do ruky vezme.
5 V ten den bude Hospodin zástupů nádhernou korunou, překrásným věncem zbytku svého lidu;
6 duchem práva bude tomu, kdo sedí u soudu, a silou těm, kdo zatlačí boj k městské bráně.
7 Ale i tihle vrávorají z vína a z opojného nápoje se potácejí: kněz i prorok vrávorají z opojného nápoje, jsou přemoženi vínem, potácejí se z opojného nápoje, jsou bez rozumu při vidění, blábolí při rozsudcích.

[Lectio3]
!Isa 28:16-18
16 Proto tak praví Pán, Hospodin: „Hle, kladu na Siónu kámen jako základ, kámen spolehlivý, nárožní, vzácný, pevně zasazený. Nezakolísá, kdo v něj důvěřuje.
17 Právo učiním měřicím provazem, spravedlnost olovnicí; krupobití odnese lživé útočiště a vody odplaví ochranu klamu.
18 Zruší se vaše smlouva se smrtí a vaše dohoda s podsvětím neobstojí. Až se přižene svištící bič, rozšlehá vás.

[Ant 2]
Vzejde * ratolest z kořene Jesse, a a celá země se naplní slávou Páně, a a každé tělo spatří spásu Boží.

[Ant 2] (rubrica cisterciensis)
Hospodin praví: * Konejte pokání, přiblíží se totiž království nebeské, alleluja.

[Ant 3]
Blahoslaviti mě budou * všechna pokolení, neboť na pokornou služebnici shlédl Bůh.
