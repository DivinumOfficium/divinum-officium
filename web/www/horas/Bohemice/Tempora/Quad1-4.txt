[Officium]
čtvrtku v prvním týdnu doby Svatopostní

[Lectio1]
Čtení svatého Evangelia podle Matouše. 
!Mat. 15:21-28
Za onoho času, vyšel Ježíš a sestoupil do končin Tyrských a Sidonských. A ostatní.
_
Homilie svatého Jeronýma Kněze.
!Kniha 2. Komentářů na 15. kapitolu Matouše.
Pán opustil pomlouvače z řad Zákoníků a Farizejů a odešel do končin Tyrských a Sidonských, aby uzdravoval jejich obyvatele. Kananejská žena však odešla ze svého rodného kraje, aby si voláním vyžádala uzdravení své dcery. Všimněme si, že dcera kananejské ženy je již patnácté uzdravení. „Smiluj se nade mnou, Pane, Synu Davidův.“ Žena kananejská věděla, že má Pána nazvat Synem Davidovým proto, že právě přišla z Jeho země, a omyly pohanských obyvatel Tyru a Sidonu opustila tím, že změnila svůj domov i víru.

[Responsory1]
R. Soužil bych se, kdybych neznal tvá slitování, Hospodine; ty jsi řekl: Nechci smrt hříšníka, ale o to více, aby se obrátil a žil:
* Jenž jsi kananejskou ženu i celníka povolal k pokání.
V. Podle množství mých bolestí v mém srdci tvá potěšení obveselila mou duši.
R. Jenž jsi kananejskou ženu i celníka povolal k pokání.

[Lectio2]
Má dcera je ukrutně sužována zlým duchem. Myslím si, že dcera kananejské ženy patřila k duším věřících, které byly dříve sužovány zlým duchem, protože neznaly Stvořitele, a uctívaly kameny. Pán jí neodpověděl ani slovo, ne snad z farizejské pýchy či zákonického pohrdání, ale proto, aby dostál svému slovu, když přikázal: „Po cestách pohanů nebudete chodit a do měst samařských nevkročíte.“ Nechtěl totiž dát příležitost pomlouvačům. Dokonalou spásu všech národů si nechal až na čas svého umučení a vzkříšení.

[Lectio3]
A přistoupili jeho učedníci a prosili jej slovy: „Pomoz jí a propusť ji, neboť na nás stále volá.“ Učedníci v té době ještě neznali tajemství Páně, ale pohnuti milosrdenstvím přimlouvali se za kananejskou ženu, kterou jiný Evangelista nazývá fénickou Syřankou, nebo se chtěli vyhnout této nepříjemné situaci, protože snad vykřikovala, že Pán je tvrdý, a ne shovívavý lékař. On však jako odpověď dal toto: „Byl jsem zajisté poslán za ovcemi, které zahynuly, tedy za domem Israelským.“ Ne že by nebyl poslán také k pohanům, ale na prvním místě k Israeli; aby, pokud nepřijmou Evangelium, bylo spravedlivé, aby přešel k pohanům.

[Ant 2]
Když Ježíš odešel, * uchýlil se do končin Tyru a Sidonu. A hle, kananejská žena z oněch končil vyšla, a volala řkouce: Smiluj se nade mnou, synu Davidův.

[Oratio 2]
Na oddanost svého lidu, prosíme, Pane, dobrotivě shlédni; aby ti, kdo se postem trýzní na těle, plodem dobrých skutků byli občerstvováni na duchu.
$Per Dominum

[Ant 3]
Ó, ženo, * veliká jest tvá víra; staniž se ti, oč jsi žádala.

[Oratio 3]
Dej, prosíme, Pane, křesťanským národům, aby zároveň poznali, co jim prospívá, i si zamilovali dar z nebes, pro něž pracují.
$Per Dominum
