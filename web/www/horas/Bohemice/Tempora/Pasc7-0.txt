[Officium]
Dominica Pentecostes

[Ant Vespera]
Když se završilo * Padesát dnů, byli všichni spolu na jednom místě, alleluja.
Duch Hospodinův * naplnil okrsek světa, alleluja.
Všichni byli naplněni * Duchem Svatým, a začali mluvit, alleluja, alleluja.
Prameny, * a vše, co se hýbe ve vodách, vzdejte chválu Bohu, alleluja.
Apoštolové mluvili * různými jazyky o velikosti Boží, alleluja, alleluja, alleluja.;;116

[Versum 1]
V. Všichni byli naplněni Duchem Svatým, alleluja.
R. A začali mluvit, alleluja.

[Ant 1]
Nezanechám vás sirotky, * alleluja; Odejdu, ale znovu k vám přijdu, alleluja, a vaše srdce zajásají, alleluja.

[Oratio]
Bože, jenž jsi dnešního dne srdce věřících osvícením Ducha Svatého poučil, dej nám, ať v témž Duchu správně smýšlíme a vždy se radujeme z jeho útěchy. 
$Per Dominum eiusdem

[Invit]
Alleluja, Duch Hospodinův naplnil okrsek světa: * Pojďme a klanějme se mu, alleluja.

[Hymnus Matutinum]
v. Již vstoupil Kristus k výšinám
V svůj nadhvězdný se vrátiv stan
By spolu s Otcem nebeským
Dal svého Ducha věrným svým.
_
Stál ve dveřích den slavnostní,
Jenž, tajemný kruh sedmi dní
Když sedmkráte prošla zem,
Čas milostivý hlásá všem.
_
Dne třetí byla hodina,
Když tu svět náhle zahřímá,
A Apoštolům zvěstuje,
Že Svatý Duch k nim sstupuje.
_
To z mocné záře Otcovy
Se lije oheň zlatový,
Jenž v duších, které k Pánu lnou
Řeč zážehuje plamennou.
_
Hruď plní radost veliká,
Když Svatý Duch v ni proniká,
Již mluví v svatém nadšení
O divech Božích na zemi.
_
I rozumí jim všechen lid:
Řek, Arab, Latin, Barbar, Žid;
Je jímá úžas veliký,
Že mluví všemi jazyky.
_
Tu nevěřící Židé jen,
Vždy zarputilí v hněvu svém,
Kristovy žáky vinili,
Že vínem se tak opili.
_
Než Petr slovy, zázraky
Lež jejich staví před zraky,
A Joelem hned v zápětí
Své tvrzení zas pečetí.
_
Zněj Bohu Otci píseň chval,
I Synu, který z mrtvých vstal,
I Duchu, který těší nás,
Ať ozývá se v každý čas.
Amen.
/:Překlad: P. Josef Škrášek, Kroměříž:/

[HymnusM Matutinum]
@:Hymnus Matutinum

[Ant Matutinum]
Náhle vyšel * zvuk přicházejícího silného vichru z nebes, alleluja, alleluja.;;47
Posil to, Bože, * co jsi v nás vykonal; ze svého svatého chrámu, jež jest v Jerusaléme, alleluja, alleluja.;;67
Sešli svého Ducha, * a budou stvořeni; a obnovíš tvář země, alleluja, alleluja.;;103
V. Duch Hospodinův naplnil okrsek světa, alleluja.
R. A což obsáhne všechny věci dostalo schopnost řeči, alleluja.

[Lectio1]
Čtení svatého Evangelia podle Jana.
!Jan 14:13-31
Za onoho času řekl Ježíš svým učedníkům: „Kdo mě miluje, bude zachovávat mé slovo, a můj Otec ho bude milovat, a přijdeme k němu a učiníme si u něho příbytek.“ A ostatní.
_
Homilie svatého Řehoře Papeže.
!Homilie 30. na Evangelia.
Prospěje nám, bratři přemilí, když si ještě v krátkosti projdeme slova evangelního čtení, abychom pak delší dobu mohli setrvat v rozjímání nad tak velikou slavností. Dnes totiž Duch svatý, který náhle s hukotem sestoupil na učedníky, proměnil mysli tělesných tvorů v lásku k sobě, a zatímco zvenčí se objevily ohnivé jazyky, uvnitř zaplála jejich srdce. Když totiž přijali Boha v podobě ohně, sladce zahořeli láskou. Duch svatý je totiž sama láska, proto i Jan říká: „Bůh je láska.“ Kdo tedy celou svou myslí touží po Bohu, zajisté má již toho, koho miluje. Také však nikdo nemůže milovat Boha, pokud by neměl toho, koho miluje.

[Responsory1]
R. Když se završilo padesát dnů, byli všichni na stejném místě, alleluja; a náhle vyšel zvuk z nebe, alleluja.
* Jako by přicházel silný vítr, a naplnil celý dům, alleluja, alleluja.
V. Když se tedy učedníci shromáždili na jednom místě pro strach z Židů, náhle na ně přišel zvuk z nebe.
R. Jako by přicházel silný vítr, a naplnil celý dům, alleluja, alleluja.

[Lectio2]
Ale hle, pokud by se kohokoliv z vás zeptali, zda miluje Boha, nechť se vší důvěrou a jistou myslí odpoví: „Miluji.“ Na samém počátku čtení jste slyšeli, že Pravda říká: „Kdo mě miluje, bude zachovávat má slova.“ Důkazem lásky jsou totiž vykonané skutky. Proto také Epištola téhož Jana praví: „Kdo říká: ,Miluji Boha,‘ ale nezachovává jeho přikázání, je lhář.“ (I. iv. 20, v. 3) Vpravdě tedy milujeme Boha a zachováváme jeho přikázání, pokud se vzdáváme svých tužeb a potěšení. Neboť kdo se až do dnešního dne oddával nedovoleným tužbám, Boha rozhodně nemiluje. Protiví se totiž jeho vůli.  	

[Responsory2]
R. Naplněni byli všichni Duchem Svatým; a začali mluvit, neboť Duch Svatý jim dal výřečnost;
* A shromáždil se zástup lidí říkajících: Alleluja.
V. Promlouvali v různých jazycích Apoštolové o velikých Božích skutcích.
R. A shromáždil se zástup lidí říkajících: Alleluja.
&Gloria
R. A shromáždil se zástup lidí říkajících: Alleluja.

[Lectio3]
Avšak můj Otec ho bude milovat, a přijdeme k němu a učiníme si u něho příbytek. Uvažujte, nejmilejší bratři, jak veliká je tato důstojnost — mít v příbytku srdce příchod Boha. Jistě, kdyby do našeho domu vstoupil nějaký bohatý nebo mocný přítel, celý dům by byl s veškerým spěchem uklizen, aby se snad nenašlo nic, co by urazilo oči přicházejícího přítele. Ať tedy setře nečistoty špatných skutků ten, kdo Bohu připravuje dům své mysli. Ale hleďte, co praví Pravda: Přijdeme a učiníme si u něho příbytek. Do některých srdcí totiž přichází, ale příbytek si v nich nečiní; protože sice skrze zkroušenost přijímají pohled Boží, avšak v čase pokušení zapomínají právě na to, čím byli zkroušeni, a tak se vracejí k páchání hříchů, jako by jich nikdy nelitovali.
&teDeum

[Capitulum Laudes]
!Skutky 2:1-2
v. Když se završilo padesát dnů <i>do Letnic</i>, byli všichni učedníci shromážděni na jednom místě. Náhle se strhl hukot z nebe, jako když se žene prudký vichr, a naplnil celý dům, kde zrovna seděli.
$Deo gratias

[Hymnus Laudes]
v. Blažené nám zas radosti,
běh světa ráčil přinésti;
Když Utěšitel Duch Svatý 
Vlil učedníkům spasení:
_
Oheň jeho jasným světlem,
Co jazyků podobu měl,
By se v řeči stali zběhlí,
A v lásce vždycky horliví.
_
Když mluvili všech jazyky,
Dav Pohanů měl obavy,
Že mladým vínem opilí,
Jsou ti, jež ten Duch naplní;
_
Stalo se tak však tajemně,
Než Velkonoc čas přeběhne,
V posvátném tomto počtu dnů,
V němž přišly desky zákonů.
_
Tebe teď, Bože laskavý,
Zkroušenou žádáme tváří,
Z výše své nebeské sešli
Nám Svatého Ducha dary;
_
Srdce právě požehnaná
Tvou milostí jsou zas plná,
Však hříchy nám odpusť naše,
A uděl časy pokoje.
_
Bohu Otci nechť sláva zní,
Též Synu jeho, jenž z mrtvých
dnes vstal, i Duchu svatému,
s nímž vládneš vždy věku všemu.
Amen.

[Ant 2]
Přijměte Ducha Svatého; * komu hříchy odpustíte, tomu budou odpuštěny, alleluja.

[Lectio Prima]
!Skutky 2:11
v. Tedy my, Židé a Proselyté, Kréťané a Arabové, je slyšíme mluvit v našich jazycích o velkých dílech Božích.

[Responsory Breve Tertia]
R.br. Duch Páně naplnil okrsek zemský. * Alleluja, alleluja.
R. Duch Páně naplnil okrsek zemský. * Alleluja, alleluja.
V. A to, co obsáhne všechno, mělo schopnost mluvit.
R. Alleluja, alleluja.
&Gloria
R. Duch Páně naplnil okrsek zemský. * Alleluja, alleluja.

[Versum Tertia]
V. Duch Svatý Utěšitel, alleluja.
R. Naučí vás vše, alleluja.

[Capitulum Sexta]
!Skutky 2:6
v. Když se však ten zvuk ozval, hodně lidí se sběhlo a byli ohromeni, protože každý z nich je slyšel, jak mluví jeho vlastní řečí.
$Deo gratias

[Responsory Breve Sexta]
R.br. Duch Svatý Utěšitel. * Alleluja, Alleluja.
R. Duch Svatý Utěšitel. * Alleluja, Alleluja.
V. Naučí vás vše.
R. Alleluja, Alleluja.
&Gloria
R. Duch Svatý Utěšitel. * Alleluja, Alleluja.

[Responsory Breve Nona]
R.br. Všichni byli naplněni Duchem Svatým. * Alleluja, alleluja.
R. Všichni byli naplněni Duchem Svatým. * Alleluja, alleluja.
V. A počali mluviti.
R. Alleluja, alleluja.
&Gloria
R. Všichni byli naplněni Duchem Svatým. * Alleluja, alleluja.

[Versum 3]
V. Apoštolové mluvili různými jazyky, alleluja.
R. O velikých dílech Božích, alleluja.

[Ant 3]
Dnes se završilo * Padesát dnů, alleluja: dnes se Duch svatý v ohni zjevil učedníkům, a udělil jim duchovní dary; poslal je do celého světa kázat a svědčit: Kdo uvěří a bude pokřtěn, bude též spasen, alleluja.
