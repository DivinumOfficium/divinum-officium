[Officium]
středy Suchých dnů doby Svatopostní

[Lectio1]
Čtení svatého Evangelia podle Matouše.
!Mat. 12:38-50
Za onoho času odpověděli Ježíšovi někteří ze Zákoníků a Farizejů, těmito slovy: „Mistře, chceme od tebe vidět znamení.“ A ostatní.
_
Homilie svatého Ambrože Biskupa.
!Kniha 7, Komentářů na Lukáše. K. 7.
Po odsudku židovského pokolení nám Pán jasně ukazuje tajemství Církve na příkladech obyvatel Ninive v jejich pokání a též na Královně z Jihu v její snaze zaslechnout slova moudrosti. Tak i Církev se shromažďuje ze všech končin země, aby poznala slova mírumilovného Šalamouna. Je zajisté Královnou, jejíž říše je nerozdělená a povstává z rozličných, třeba i vzdálených národů jako jedno tělo.

[Lectio2]
Takové je tedy to veliké tajemství Krista a Církve. Toto je však ještě větší, neboť předtím jsme viděli pouze předobraz, nyní však se toto tajemství zjevilo v plné pravdě. Tím předob­razem byl Šalamoun, nyní však je to Kristus v jeho těle. Z těchto dvou se totiž sestává Církev: jeden hřešit nedovede a druhý již hřešit přestal. Pokání sice smývá hřích, moudrost se mu však vyhne.

[Lectio3]
Ostatně Jonášovo znamení jako předzvěst utrpení Páně bylo také svědectvím těžkých hříchů, které Židé spáchali. Všimněme si však také vznešenosti věštby i poukázání na milosrdenství. Neboť příklad obyvatel města Ninive nám sice oznamuje trest, ukazuje však i lék. Proto ani Židé nesmějí pochybovat o tom, že obdrží odpuštění, musí však činit pokání.

[Responsory3]
R. Ukryjte almužnu do rukou chudých, a ona sama se za vás bude modlit k Hospodinu.
* Neboť stejně jako voda uhasí oheň, tak almužna uhasí hřích.
V. Dávejte almužnu, a hle, vše je vám čisté.
R. Neboť stejně jako voda uhasí oheň, tak almužna uhasí hřích.
&Gloria
R. Neboť stejně jako voda uhasí oheň, tak almužna uhasí hřích.

[Ant 2]
Toto pokolení * křivé a zvrácené čeká na znamení; ale jiné znamení jí nebude dáno, než znamení Proroka Jonáše.

[Oratio 2]
Prosby naše, prosíme, Pane, laskavě vyslyš; a proti všemu nám nepřátelskému napřáhni pravici své Vznešenosti.
$Per Dominum.

[Ant 3]
Stejně jako byl * Jonáš v žaludku velryby tři dny a tři noci, tak bude Syn člověka v srdci země.

[Oratio 3]
Mysli naše, prosíme, Pane, osvěť světlem své jasnosti; abychom dokázali vidět, co je třeba udělat, a co je správné, udělat také zvládli.
$Per Dominum.
