[Officium]
pondělí ve čtvrtém týdnu doby Svatopostní

[Lectio1]
Čtení svatého Evangelia podle Jana. 
!Jan 2:13-25.
Za onoho času se blížila židovská Pascha a Ježíš vyšel nahoru do Jerusaléma. A nalezl v chrámu prodavače krav, ovcí a holubic. A ostatní.
_
Homilie svatého Augustina Biskupa.
!Pojednání 10. na Janovo Evang.
Co jsme to právě slyšeli, bratři? Hle, onen chrám byl dosud předobrazem, ale Pán z něj vyhnal všechny, kdo hledali jen svůj prospěch, kdo prodávali na tržišti. A co tam prodávali? To, co lidé v té době potřebovali k oběti. Víte totiž, že oběti byly určeny tomuto lidu kvůli jeho tělesnosti a srdci ještě kamennému, aby je dodržoval a neuchyloval se k modlám. A oni tam tedy přinášeli oběti, býky, ovce a holubice. Poznali jste, neboť jste četli. 

[Responsory1]
R. Vy, jež se chystáte přejít Jordán, vystavte oltář Pánu
* Z kamenů, jichž se nedotklo železo; a obětujte na něm celopaly a smírné oběti svému Bohu.
V. Až pak vejdete do země, kterou vám Hospodin dá, vystavte tam oltář Hospodinu.
R. Z kamenů, jichž se nedotklo železo; a obětujte na něm celopaly a smírné oběti svému Bohu.

[Lectio2]
Není tedy velkým hříchem, že toto v chrámu prodávali, neboť tyto věci se kupovaly k obětování v chrámu. A přece je odtud Pán vyhnal. Co kdyby tam třeba našel opilé, co by Pán udělal, když i ty, kdo prodávali věci dovolené, které nejsou proti spravedlnosti (totiž které se tam mají kupovat a neprodávají se nedovoleně) stejně vyhnal, a nestrpěl, aby dům modlitby stal se domem obchodu? 

[Responsory2]
R. Slyš, Israeli, přikázání Hospodinova, a zapiš je do svého srdce jako do knihy:
* A dám ti zemi oplývající mlékem a medem.
V. Zachovávej tedy a slyš můj hlas; a budu nepřítelem tvých nepřátel.
R. A dám ti zemi oplývající mlékem a medem.

[Lectio3]
Když se tedy dům modlitby nesmí státi domem obchodu, domem pití se stát smí? Když však my řekneme něco takového, a lidé proti nám skřípou zuby, utěší nás Žalm 35, který jsme slyšeli: „Skřípali proti mně svými zuby.“ Poznali jsme a slyšeli i my, proč se máme starat: i když se rozmnoží bičování Kristovo, neboť je bičováno jeho slovo. Praví: „Spojili proti mně řemeny, ale nevěděli o tom.“ Bičován byl tedy řemeny Židů, bičován byl i rouháním falešných Křesťanů, rozmnožili tedy bičování Pána svého Boha, a ani o tom nevěděli. Učiňme tedy, nakolik on nám pomůže. Já však, když mě obtěžovali, oblekl jsem cilicium, a pokořoval v postu svou duši.

[Responsory3]
R. Jako jsem byl s Mojžíšem, tak budu i s tebou, praví Pán:
* Dodej si odvahu a buď statečný; uvedeš můj lid do země oplývající mlékem a medem.
V. Neboj se, neboť jsem s tebou; a kamkoli půjdeš, neopustím tě ani nikde nezanechám.
R. Dodej si odvahu a buď statečný; uvedeš můj lid do země oplývající mlékem a medem.
&Gloria
R. Dodej si odvahu a buď statečný; uvedeš můj lid do země oplývající mlékem a medem.

[Ant 2]
Odneste tyto věci odtud, * praví Pán; a nedělejte z domu mého Otce obchodní dům.

[Oratio 2]
Uděl, prosíme, všemohoucí Bože; abychom posvátná přikázání rozjímali v každoroční úctě, a líbili se ti na těle i na duchu.
$Per Dominum

[Ant 3]
Zbořte tento chrám, * praví Pán; a za tři dny jej znovu postavím; toto ovšem řekl o chrámu svého těla.

[Oratio 3]
Naši prosbu, prosíme, Pane, dobrotivě vyslyš; a když nám dáváš touhu k modlitbě, uděl nám též pomoc a ochranu.
$Per Dominum.
