[Officium]
Feria Secunda infra Hebdomadam I post Octavam Paschae

[Lectio1]
Začátek Skutků apoštolských
!Skutky 1:1-8
1 Ve své dřívější knize jsem pojednal, milý Theofile, o všem, co Ježíš konal a čemu učil
2 až do dne, kdy byl vzat do nebe. Předtím dal svým vyvoleným apoštolům příkaz skrze Ducha svatého.
3 Po svém utrpení jim poskytl mnoho důkazů, že žije: po čtyřicet dní se jim zjevoval a mluvil o Božím království.
4 Když s nimi jedl, přikázal jim, aby neodcházeli z Jerusaléma, ale čekali na Otcovo zaslíbení:
5 „Vždyť jste přece o tom ode mne slyšeli: Jan křtil vodou, ale vy budete pokřtěni Duchem svatým za několik málo dní.“
6 Tu se ho ptali ti, kteří s ním byli: „Obnovíš teď, Pane, v Israeli království?“
7 On jim však řekl: „To není vaše věc, abyste věděli čas a okolnosti, jak je Otec z vlastní moci ustanovil.
8 Ale až na vás sestoupí Duch svatý, dostanete moc a budete mými svědky v Jeruzalémě, v celém Judsku a Samařsku, ano až na konec země.“

[Lectio2]
!Skutky 1:9-14
9 Když to pověděl, byl před jejich zraky vyzdvižen a oblak jim ho vzal z očí.
10 Hleděli upřeně k nebi za ním, jak odchází, a najednou vedle nich stáli dva muži v bělostných šatech
11 a řekli: „Lidé z Galileje, proč tak stojíte a hledíte k nebi? Tento Ježíš, který byl vzat od vás do nebe, přijde zase právě tak, jak jste ho viděli, že odchází do nebe.“
12 Potom se apoštolové vrátili do Jerusaléma z hory, která se nazývá Olivová. Je blízko Jerusaléma, vzdálená jenom délku sobotní cesty.
13 A když přišli zase do města, vystoupili do hořejší místnosti, kde bydleli Petr a Jan, Jakub a Ondřej, Filip a Tomáš, Bartoloměj a Matouš, Jakub Alfeův, Šimon Horlivec a Juda, Jakubův bratr.
14 Ti všichni jednomyslně setrvávali v modlitbách spolu se ženami, s Ježíšovou matkou Marií a s jeho příbuznými.

[Lectio3]
!Skutky 1:15-26
15 V těch dnech se Petr postavil před bratry ‒ bylo tam shromážděno na sto dvacet lidí ‒ a řekl:
16 „Bratři, muselo se splnit to, co v Písmu předpověděl Duch svatý skrze Davida o Jidášovi, který se stal vůdcem těch, kdo zatkli Ježíše.
17 Počítal se totiž k nám a měl účast na této naší službě.
18 On však z odměny za svůj hříšný skutek získal pole, a když spadl střemhlav, rozpukl se v půli, že mu všecky vnitřnosti vyhřezly.
19 To se rozneslo mezi všemi obyvateli Jeruzaléma, takže bylo to pole pojmenováno v jejich řeči Hakeldamach, to znamená 'Krvavé pole'.
20 Stojí totiž v knize Žalmů: 'Ať jeho dům zpustne, nikdo ať v něm nebydlí' a 'jeho úřad ať dostane jiný'.
21 Je tedy nutné, aby některý z těch mužů, kteří s námi chodili po celou tu dobu, kdy Pán Ježíš mezi námi žil,
22 od Janova křtu až do dne, kdy byl od nás vzat, aby se jeden z nich stal spolu s námi svědkem jeho zmrtvýchvstání.“
23 Vybrali tedy dva: Josefa, kterému se říkalo Barsabáš ‒ příjmení měl Justus ‒ a Matěje.
24 A takto se modlili: „Pane, ty znáš srdce všech. Ukaž, kterého z těch dvou jsi vyvolil,
25 aby přijal místo v této apoštolské službě, kterou Jidáš zrádně opustil, aby odešel na místo, kam patřil.“
26 Losovali tedy, a los padl na Matěje. Byl proto přibrán k jedenácti Apoštolům.

[Ant 2]
Když vstal Ježíš z mrtvých, * ráno prvního dne v týdnu, ukázal se nejdříve Marii Magdaléně, z níž vyhnal sedm zlých duchů, alleluja.

[Ant 3]
Pokoj vám, * já jsem to, alleluja: nebojte se, alleluja.
