[Officium]
5. dne v Oktávu Narození Páně

[Lectio1]
Začání Epištola svatého Apoštola Pavla Římanům
!Řím 1:1-7
1 Pavel, služebník Krista Ježíše, povolaný za Apoštola, určený k hlásání radostné zvěsti.
2 Bůh ji už předem slíbil ústy svých proroků ve svatém Písmě
3 o svém Synu. Ten pochází jako člověk z rodu Davidova,
4 duchem svatosti se prokázal jako mocný Boží Syn tím, že vstal z mrtvých: Ježíš Kristus, náš Pán.
5 Od něho jsme dostali milost i apoštolské poslání, abychom na oslavu jeho jména přivedli k ochotnému přijetí víry všecky národy.
6 K nim patříte i vy, protože si vás Ježíš Kristus povolal.
7 Všem v Římě, které Bůh miluje a které povolal do stavu svatých: milost vám a pokoj od Boha, našeho Otce, a od Pána Ježíše Krista.

[Lectio2]
!Řím 1:8-12
8 Především děkuji svému Bohu skrze Ježíše Krista za vás za všechny, protože se o vaší víře mluví s pochvalou po celém světě.
9 Dovolávám se za svědka Boha, kterému sloužím celým svým srdcem jako hlasatel radostné zvěsti o jeho Synovi, že bez přestání na vás pamatuji
10 a ve všech svých modlitbách prosím, aby mi už jednou konečně ‒ chce-li to Bůh ‒ bylo dopřáno té radosti, že bych k vám mohl přijít.
11 Neboť toužím po tom, abych vás uviděl, a tak vám mohl dát nějaký duchovní dar k vaší posile,
12 to znamená: abychom se u vás vzájemně povzbudili společnou vírou, vaší i mou.

[Lectio3]
!Řím 1:13-19
13 Rád bych, bratři, abyste věděli, jak jsem si už vícekrát umínil, že k vám půjdu, ale doposud mi vždycky do toho něco přišlo. Chtěl bych také u vás sklidit nějaký užitek jako u jiných národů.
14 Mám závazky k Řekům i k ostatním národům, ke vzdělaným i k nevzdělaným.
15 Proto ‒ pokud je na mně ‒ velice rád bych hlásal Evangelium také vám v Římě.
16 Za Evangelium se nestydím. Jím se přece projevuje Boží moc a přináší záchrana každému, kdo věří, nejdříve ovšem Židům, ale pak i Pohanům.
17 Neboť v něm se odhaluje Boží spravedlnost, která je z víry a vede k víře. Tak je psáno: 'Spravedlivý bude žít z víry.'
18 Bůh dává z nebe jasně najevo svůj hněv při každé bezbožnosti a nespravedlnosti lidí, kteří svou nespravedlností překážejí pravdě.
19 Neboť co se může o Bohu poznat, je pro ně jasné, protože jim to Bůh sám zjevil.
