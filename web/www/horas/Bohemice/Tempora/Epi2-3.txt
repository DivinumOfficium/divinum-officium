[Officium]
čtvrtku v druhém týdnu po Zjevení Páně

[Lectio1]
Čtení z druhého listu svatého Apoštola Pavla Korinťanům
!2 Kor 7:1-3
1 Když tedy máme, milovaní, tato zaslíbení, očisťme se od každé poskvrny těla i ducha, stále více s Boží bázní pokračujme ve svatosti.
2 Dejte nám v srdci více místa! Nikomu jsme neublížili, nikoho jsme do zkázy neuvedli, nikoho jsme nepodvedli.
3 Když tak mluvím, nechci vás tím odsuzovat. Už dříve jsem přece řekl, že jste v našem srdci, spojeni s námi na život a na smrt.

[Responsory1]
R. Nezahub mě spolu s mými nepravostmi; 
* Ani mi nakonec v zlobě nezachovávej mé zlé skutky.
V. Nevstupuj v soud se svým služebníkem, Hospodine.
R. Ani mi nakonec v zlobě nezachovávej mé zlé skutky.

[Lectio2]
!2 Kor 7:4-7
4 Mám k vám plnou důvěru, velmi si na vás zakládám. Jsem plný útěchy, i při svém soužení překypuji radostí.
5 Když jsme totiž přišli do Makedonie, nedostalo se nám žádné úlevy, ale ze všech stran jen samé soužení: navenek boje, uvnitř úzkosti.
6 Ale Bůh, který těší ztrápené, dopřál nám útěchy tím, že přišel Titus.
7 A nejen tím, že přišel, ale i potěšením, které vy sami jste mu poskytli. Mohl nám totiž vypravovat, jak po mně toužíte, jak naříkáte, s jakou horlivostí se mě držíte. To mou radost ještě zvětšilo.

[Responsory2]
R. Připraveno je mé srdce, Bože, připraveno je mé srdce; 
* Zpívat budu a pět chválu Hospodinu.
V. Povstaň, má slávo, povstaň, psaltérium a cítharo, vstanu za úsvitu.
R. Zpívat budu a pět chválu Hospodinu.

[Lectio3]
!2 Kor 7:8-10
8 Tím listem jsem vás ovšem zarmoutil, ale nemrzí mě to. I kdyby mě to mrzelo ‒ vidím totiž, že vás ten list, třebas jen nakrátko, zarmoutil ‒
9 teď se však z toho raduji. Ne proto, že vám to způsobilo zármutek, ale proto, že vás ten zármutek přivedl ke změně smýšlení. Vždyť jste byli zarmouceni podle (vůle) Boží, takže jsme vám tím nezpůsobili vůbec žádnou škodu.
10 Takový bohulibý zármutek působí totiž spásonosnou změnu smýšlení, a toho není třeba litovat. Světský zármutek však vede ke smrti.

[Responsory3]
R. Můj pomocníku, tobě budu pět chválu, neboť jsi mým podpůrcem, Bože; 
* Bože můj, mé milosrdenství.
V. Budu se radovat a jásat v tobě, a pět chválu tvému jménu, Nejvyšší.
R. Bože můj, mé milosrdenství.
&Gloria
R. Bože můj, mé milosrdenství.
