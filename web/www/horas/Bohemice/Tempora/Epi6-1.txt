[Officium]
pondělí v šestém týdnu po Zjevení Páně

[Lectio1]
Čtení z listu svatého Apoštola Pavla Židům
!Žid 3:1-4
1 Svatí bratři, vám se dostalo účasti v nebeském povolání. Pozorujte tedy apoštola a velekněze našeho vyznání ‒ Ježíše;
2 on je věrný tomu, který ho ustanovil, tak jako i Mojžíš byl věrný v celém Božím domě.
3 Ježíšovi však patří větší sláva než Mojžíšovi, jako stavitel domu má větší čest nežli dům sám.
4 Každý dům totiž musí být od někoho stavěn, ale ten, kdo postavil všechno, je Bůh.

[Lectio2]
!Žid 3:5-8
5 Mojžíš byl skutečně věrný v celém jeho domě, ale byl jen služebník: měl vydat svědectví o tom, co Bůh chtěl v budoucnosti vyjevit.
6 Kristus však je věrný jako Syn nad jeho domem. A ten jeho dům jsme my, když si ovšem až do konce pevně uchováme radostnou důvěru s hrdostí na to, v co doufáme.
7 Jak říká Duch svatý: 'Až uslyšíte dnes jeho hlas,
8 nezatvrzujte svoje srdce, jako kdysi na místě vzpoury, jako v den pokušení na poušti;

[Lectio3]
!Žid 3:12-16
12 Dejte pozor, bratři, aby nikdo z vás neměl srdce zlé a nevěřící, takže by odpadl od živého Boha.
13 Spíše se navzájem povzbuzujte den co den, pokud ještě trvá ono 'dnes', aby se nikdo z vás nezatvrdil sveden hříchem.
14 Vždyť máme společenství s Kristem, jen když si uchováme pevně až do konce svou počáteční důvěru.
15 Když se tam říká: 'Až uslyšíte dnes jeho hlas, nezatvrzujte svoje srdce, jako kdysi na místě vzpoury',
16 kdo se míní těmi, co se bouřili, ačkoli to slyšeli? Což to nebyli všichni ti, kdo vytáhli z Egypta pod Mojžíšovým vedením?
