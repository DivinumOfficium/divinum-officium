[Officium]
pondělí v druhém týdnu doby Svatopostní

[Lectio1]
Čtení svatého Evangelia podle Jana.
!Jan 8:21-29
Za onoho času řekl Ježíš zástupům Židů: „Já odcházím, a budete mě hledat, a ve svém hříchu zemřete.“ A ostatní.
_
Homilie svatého Augustina Biskupa.
!Pojednání 38. na Janovo Evangelium.
Pán Ježíš mluvil k Židům takto: „Já odcházím.“ Pro Krista Pána totiž smrt byla cestou tam, odkud přišel, a odkud vlastně nikdy neodešel. Řekl: „Já odcházím, a budete mne hledat, ne s touhou, ale s nenávistí.“ Neboť poté, co sešel lidem z očí, jej hledali ti, kteří jej nenáviděli, i ti, kteří jej milovali. Ti první proto, aby jej pronásledovali, ti druzí v touze jej nalézt. V Žalmech praví sám Pán skrze Proroka: „Nemám kam utéci, avšak není, kdo by usiloval o můj život.“ A opět na jiném místě v Žalmu (39, 5) praví: „Nechť jsou zmateni a zahnáni na útěk ti, kteří usilují o můj život.“ (Ps. xxxiv.)

[Responsory1]
R. Když šel Jakub z Beeršeby, a vycházel do Harana, promluvil k němu Hospodin a pravil:
* Zemi, na které spíš, dám tobě a tvému potomstvu.
V. Vystavěl z kamenů optář ke cti Hospodinu, vylil na něj olej svrchu; a požehnal mu Bůh, řka:
R. Zemi, na které spíš, dám tobě a tvému potomstvu.

[Lectio2]
Obvinil ty, kteří jej nehledali, zavrhl ty, kteří jej hledali. Je totiž dobré usilovat o život Kristův, avšak pouze tím způsobem, jakým o něj usilovali jeho učedníci. A špatné je usilovat o život Kristu tak, jako o něj usilovali Židé. Jedni jej chtěli nalézt, druzí zahubit. Co tedy pronásledovaný Pán řekl Židům, když o jeho život usilovali špatným způsobem, se zvráceným srdcem? „Budete mne hledat, ale nemyslete si, že mne budete hledat správně. Zemřete ve svém hříchu.“ Špatně hledat Krista totiž znamená zemřít ve svém hříchu, tedy nenávidět toho jediného, skrze nějž je možné býti spasen.

[Responsory2]
R. Zjevil se Bůh Jakubovi, a požehnal mu, řka: Já jsem Bůh Beth-Elu <i>(Domu Božího),</i> kde jsi pomazal kámen a složil mi přísahu.
* Dám ti vyrůst a rozmnožím tě.
V. Vpravě je Hospodin na tomto místě, a já jsem to nevěděl.
R. Dám ti vyrůst a rozmnožím tě.

[Lectio3]
Když totiž lidé, jejichž naděje je v Bohu, nemají zlým oplácet, a to ani zlo, opláceli Židé zlem za dobro. Předpověděl jim tedy Pán a jako ten, kdo zná budoucnost, že zemřou ve svém hříchu. Potom dodal: „Kam já jdu, vy nemůžete přijít.“ Totéž řekl jinde i svým učedníkům; jim však neřekl: „Zemřete ve svém hříchu.“ Co tedy řekl? Totéž co těm špatným: „Kam já jdu, vy nemůžete přijít.“ Neodňal jim naději, nýbrž předpověděl odklad. Neboť když Pán mluvil tato slova k učedníkům, tehdy nemohli přijít tam, kam on šel, avšak později tam přijít měli; ti špatní však nikdy, neboť o nich prorocky řekl: „Zemřete ve svém hříchu.“

[Ant 2]
Já jsem počátek, * a také s vámi mluvím.

[Oratio 2]
Dej, prosíme, všemohoucí Bože, aby tvá rodina, jenž trápí své tělo, když se zříká pokrmu, také následovala spravedlnost, a postila se od hříchu.
$Per Dominum

[Ant 3]
Ten, který mě poslal, je se mnou, * a nezanechal mě samotného, neboť to, co jemu se líbí, konám vždy.

[Oratio 3]
Vyslyš naše prosby, všemohoucí Bože, a těm, kterým udílíš naději a důvěru v tvou laskavost, naděl též dobrotivě účinek svého obvyklého milosrdenství.
$Per Dominum
