[Officium]
čtvrtku v šestém týdnu po Zjevení Páně

[Lectio1]
Čtení z listu svatého Apoštola Pavla Židům
!Žid 7:1-3
1 Melchizedech byl král Sálemu a kněz Boha Nejvyššího. Když se Abráham vracel po porážce králů, vyšel mu vstříc a požehnal mu.
2 Abrahám mu přidělil ze všeho desátek. Jméno Melchizedech se vykládá „král spravedlnosti“ a král Sálemu zase znamená „král pokoje“.
3 Neuvádí se jeho otec, matka, rodokmen, kdy začal žít a kdy skonal; a tím se podobá Božímu Synu a zůstává knězem navždy.

[Lectio2]
!Žid 7:4-6
4 Uvažte jen, jak velký musí být ten, jemuž dal Abrahám jako desátek nejlepší část z kořisti, on, patriarcha!
5 Léviovi potomci, kterým se dostává kněžského poslání, mají sice právo stanovené v Zákoně, že mohou vybírat desátky od lidu, to je od vlastních bratří, kteří přece také pocházejí od Abraháma.
6 Ale tady dostává od Abraháma desátek někdo, jenž nepochází z jejich středu, a uděluje požehnání tomu, kdo byl nositelem přislíbení!

[Lectio3]
!Žid 7:7-12
7 O tom přece není vůbec sporu, že požehnání dostává nižší od vyššího!
8 A dále: tady dostávají desátek lidé smrtelní, tam však někdo, o němž se svědčí jako o živém.
9 A konečně: když dal desátek Abrahám, dal ho tím ‒ abych tak řekl ‒ i Lévi, ačkoliv on smí sám desátky vybírat.
10 Byl totiž ještě v bedrech svého praotce, když mu Melchizedech přišel naproti.
11 Kdyby se totiž bylo dosáhlo spravedlnosti kněžstvím levitským ‒ neboť lid přijal Zákon za jeho působení ‒ nač by ještě musel být ustanovován nějaký jiný kněz podle řádu Melchizedechova, o kterém by se už nemohlo říci, že je knězem podle řádu Árónova?
12 Neboť mění-li se kněžství, mění se nutně i Zákon.
