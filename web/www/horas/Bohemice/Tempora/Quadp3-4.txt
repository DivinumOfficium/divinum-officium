[Officium]
čtvrtku po Popeleční středě

[Lectio1]
Čtení svatého Evangelia podle Matouše. 
!Mat. 8:5-13
Za onoho času, když vešel Ježíš do města Kafarnaum, přistoupil k němu setník, oslovil jej a řekl: „Pane, můj služebník leží doma ochrnutý a velmi trpí.“ A ostatní.
_
Homilie svatého Augustina Biskupa.
!Kniha 2 o souhlasu Evangelií. Kapitola 20. Svazek 4.
Podívejme se, zda se ohledně tohoto setníkova služebníka spolu shodují Matouš a Lukáš. Matouš totiž říká: „Přistoupil k ně­mu setník a požádal jej těmito slovy: ‚Můj služebník leží doma ochrnutý.‘“ Zdá se, že Lukáš mu odporuje, když říká: „A když uslyšel o Ježíšovi, poslal k němu židovské starší s prosbou, aby přišel, a uzdravil jeho služebníka. Avšak když oni přišli k Ježíšovi, snažně jej prosili, a říkali mu: „On je hoden, abys mu toto přání vyplnil, má rád náš národ, a dokonce nám sám vystavěl synagogu.“ Ježíš tedy šel s nimi. A když už byl nedaleko od domu, poslal k němu setník své přátele se vzkazem: „Pane, nemusíš se namáhat, nejsem totiž hoden, abys vstoupil pod mou střechu.“(vii. 6, a dále)

[Responsory1]
R. Pane, můj chlapec leží doma ochrnutý, a velmi se trápí;
* Amen, pravím tobě, já přijdu a uzdravím jej.
V. Pane, nejsem hoden, abys vstoupil pod mou střechu, ale řekni jen slovo, a můj chlapec se uzdraví.
R. Amen, pravím tobě, já přijdu a uzdravím jej.

[Lectio2]
Avšak pokud se to stalo takto, jak by mohla být pravda to, co vypráví Matouš: „Přistoupil k ně­mu nějaký setník,“ když sám nepřišel, ale poslal své přátele? Pokud se však na to pečlivě zaměříme, pochopíme, že Matouš pouze použil běžný způsob vyjadřování. Nejen totiž obyčejně říkáváme, že někdo „přistoupil“ už dříve, než skutečně dojde tam, kam se praví, že přistoupil; proto také říkáme: „přiblížil se jen málo“ nebo „přiblížil se velmi“ k tomu, kam touží dojít. Avšak často nazýváme „dosažením“ i samu onu přípravu cesty, pro niž se přistupuje, třebaže ten, kdo „dorazil“, nevidí toho, k němuž dorazil, když k někomu dojde skrze přítele, jehož přízeň je mu potřebná. Takto se tento způsob mluvy ustálil, že se již i mezi lidem nazývají „přímluvci“ ti, kdo kdekterého mocného — jako by jeho mysl byla nepřístupná — prostřednictvím vhodně zvolených osob, uměním ctižádosti, dosahují.

[Lectio3]
 Je tedy všeobecně srozumitelné a nikoliv neobvyklé, že Matouš napsal stručně: „Přistoupil k němu setník,“ i když tak učinil prostřednictvím jiných lidí. Je třeba nahlížet opravdu poctivě na tuto vznešenost tajemné mluvy svatého Evangelia, jak se píše v Žalmu (Ps 33, 6): „Přistupte k němu, a budete osvícení.“ Proto víru setníkovu, se kterou se vpravdě přistupuje k Ježíšovi, sám Pán pochválil slovy: „Nenalezl jsem takovou víru v celém Israeli.“ Moudrý Evangelista tedy chtěl říci, že spíše sám setník přistoupil ke Kristu, než ti, přes které vzkázal slova svá.

[Ant 2]
Pane, * můj chlapec doma leží ochrnutý, a velmi se trápí; Amen, pravím tobě, já přijdu, a uzdravím jej.

[Oratio 2]
Bože, jenž jsi vinou urážen, avšak pokáním usmířen; shlédní laskavě na prosby svého smažně prosícího lidu; a bič svého hněvu, který si za své hříchy zasloužíme, odvrať.
$Per Dominum

[Ant 3]
Pane, * nejsem hoden, abys vstoupil pod mou střechu; avšak řekni jen slovo, a můj chlapec bude uzdraven.

[Oratio 3]
Ušetři, Pane, ušetři svůj lid; aby zaslouženým bičováním ztrestaný, se znovu nadechl tvého slitování.
$Per Dominum
