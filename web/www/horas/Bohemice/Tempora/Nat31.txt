[Officium]
7. dne v Oktávu Narození Páně

[Lectio1]
Čtení z Epištoly svatého Apoštola Pavla Římanům
!Řím 3:19-22
19 Víme však, že co Zákon říká, platí pro ty, kdo jsou Zákonu podrobeni. A tak musí všichni umlknout a celý svět musí uznat, že je před Bohem vinen.
20 Neboť ze skutků Zákona nebude před ním nikdo ospravedlněn; skrze Zákon přichází jen poznání hříchu.
21 V nynější době se stalo zřejmým, že Bůh dává spravedlnost nezávisle na Zákonu. Svědčí o tom už Zákon a Proroci.
22 Je to ospravedlnění, které dává Bůh na základě víry v Ježíše Krista, a to všem, kdo věří. Rozdílu není.

[Lectio2]
!Řím 3:23-26
23 Vždyť všichni jsou hříšníky a nedostává se jim Boží slávy.
24 Z jeho milosti však docházejí ospravedlnění zdarma, protože je vykoupil Kristus Ježíš.
25 Aby Bůh ukázal svou (spásnou) spravedlnost, ustanovil ho jako smírnou oběť v jeho krvi, která působí skrze víru.
26 Bůh totiž ve své shovívavosti promíjel hříchy, které byly páchány v dřívější době, aby nyní projevil svou (spásnou) spravedlnost a ukázal, že sám je spravedlivý a že ospravedlňuje toho, kdo má víru v Ježíše.

[Lectio3]
!Řím 3:27-31
27 Kde je tedy nějaké právo k vychloubání? Je vyloučeno. Kterým zákonem? Snad zákonem skutků? Ne, ale zákonem víry.
28 Jsme totiž přesvědčeni, že člověk je ospravedlňován skrze víru, beze skutků předepsaných Zákonem Mojžíšovým.
29 Nebo je Bůh jenom pro židy? Není také pro pohany? Jistě i pro pohany.
30 Vždyť je přece jenom jeden Bůh a ten židy ospravedlní na základě víry, pohany skrze víru.
31 Prohlašujeme tím Zákon za bezcenný? Naprosto ne! Spíše naopak: Zákon potvrzujeme.