[Officium]
středy ve čtvrtém týdnu doby Svatopostní

[Lectio1]
Čtení svatého Evangelia podle Jana. 
!Jan 9:1-38
Za onoho času, když šel Ježíš kolem, spatřil člověka slepého od narození. A tázali se jej jeho učedníci: „Mistře, kdo zhřešil, on, nebo jeho rodiče, když se narodil slepý?“ A ostatní.
_
Homilie svatého Augustina Biskupa.
!Pojednání  44. na Janovo Evang.
To, co učinil náš Pán Ježíš Kristus, věci překvapivé a podivuhodné, jsou skutky i slova. Skutky proto, že se opravdu staly, slova proto, že to jsou znamení. Pokud se zamyslíme nad tím, co znamená tento příběh, zjistíme, že celý lidský rod je tento slepý. Tato slepota se totiž skrze hřích zmocnila prvního člověka. V něm máme všichni svůj počátek, a to nejen smrti, ale i nepravosti. Pokud tedy slepota značí nevěrnost a osvícení víru, kolik věrných asi nalezl Kristus, když přišel? V každém případě však Apoštol narozený z rodu Prorockého praví: „I my jsme kdysi od přirozenosti byli předmětem Božího hněvu, tak jako ostatní.“ (Efes. ii. 3.) Pokud jsme byli předmětem Božího hněvu, tak i pomsty, trestu a pekla. Jak se to mohlo stát, ne-li tak, že hříchem prvního člověka se hřích stal součástí lidské přirozenosti? Pokud je to tak, každý člověk se rodí duchovně slepý.

[Lectio2]
Přišel tedy Pán, a co učinil? Svěřil nám veliké tajemství. Plivl na zem, udělal ze své sliny bláto, neboť Slovo se stalo tělem, a pomazal slepému tímto blátem oči. Byl už pomazaný, ale ještě neviděl. Poslal jej tedy k rybníku, který se jmenuje Siloe. Evangelistovi záleželo na tom, aby nám sdělil jméno tohoto rybníka, a dodává: „což se překládá jako Poslaný.“ Již jste poznali, kdo byl poslaný. (Gen. xlix. 10.) Kdyby totiž nebyl poslaný, nikdo z nás by nebyl zbaven svých nepravostí. Omyl si tedy oči v tom rybníku, jehož název se vykládá jako "Poslaný"; byl pokřtěn v Kristu. Jestliže jej tedy jakýmsi vnitřním způsobem pokřtil již tehdy, tehdy jej i osvítil; když jej pak pomazal, snad jej tím učinil katechumenem.

[Lectio3]
Slyšeli jste veliké tajemství. Zeptej se člověka: Jsi Křesťan? Odpoví ti: Nejsem. Jsi tedy pohan nebo Žid? Řekne-li pak: Nejsem; ještě se ho zeptej: Jsi Katechumen, či věřící? Odpoví-li ti: Katechumen, byl pomazán, dosud však nebyl omyt. Odkud však byl pomazán? Ptej se, a odpoví. Ptej se ho, v koho věří. Tím již, že je katechumenem, říká: V Krista. Hle, nyní mluvím jak k věřícím, tak ke katechumenům. Co jsem řekl o slině a blátě? Že Slovo se stalo tělem; to katechumeni slyší: avšak jim to nestačí k tomu, k čemu byli pomazáni. Ať tedy spěchají k lázni, hledají-li světlo.

[Ant 2]
Mistře, kdo zhřešil, * tento člověk, že se narodil slepý? Odpověděl Ježíš, a řekl: Ani on nezhřešil, ani jeho rodiče; avšak <i>stalo se to </i> proto, aby se zjevily skutky Boží skrze něj.

[Oratio 2]
Bože, jenž své slitování uděluješ i spravedlivým jako odměnu za jejich zásluhy, i hříšníkům skrze půst; smiluj se nad námi, když tě prosíme; aby vyznání našich hříchů nám dovolilo zakusit odpuštění našich přestupků.
$Per Dominum.

[Ant 3]
Onen člověk, * kterému říkají Ježíš, učinil bláto ze sliny, a potřel mé oči, a nyní vidím.

[Oratio 3]
Otevři laskavě uši tvého slitování, Pane, prosbám tvých prosebníků; a abys svým žadatelům mohl splnit jejich touhy, pomoz jim, aby žádali o to, co se tobě líbí.
$Per Dominum
