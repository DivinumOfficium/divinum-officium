[Officium]
pátku v pátém týdnu po Zjevení Páně

[Lectio1]
Čtení z listu svatého Apoštola Pavla Titovi
!Titus 2:15; 3:1-2
15 Tak mluv, napomínej a kárej s veškerým důrazem. Nikdo tě nesmí přehlížet.
1 Připomínej všem, ať se podřizují vládě svých představených, aby je poslouchali a byli ochotni ke všemu, co je správné.
2 Ať nikoho neurážejí, ať nejsou hádaví, ale ať se chovají přívětivě a všem lidem ať projevují všemožnou mírnost.

[Lectio2]
!Titus 3:3-7
3 Vždyť i my jsme byli kdysi nerozumní, neposlušní, bloudili jsme, byli jsme otroky všelijakých žádostí a rozkoší, žili jsme ve zlobě a závisti, byli jsme hodni opovržení a nenáviděli jsme se navzájem.
4 Ale pak se projevila dobrota Boha, našeho spasitele, a jeho láska k lidem;
5 ne snad proto, že my jsme vykonali něco dobrého, ale ze svého milosrdenství nás spasil v koupeli znovuzrození a obnovení Duchem svatým.
6 Toho na nás vylil v hojnosti skrze našeho spasitele Ježíše Krista,
7 abychom ‒ ospravedlněni jeho milostí ‒ dostali jako dědictví vytoužený věčný život.

[Lectio3]
!Titus 3:8-11
8 Na to, co říkám, se můžeš spolehnout. Proto chci, abys byl v této věci rozhodný, takže se ti, kdo mají víru v Boha, budou snažit, aby vynikali v dobrých skutcích. A to je pro lidi dobré a užitečné.
9 Avšak do pošetilého hloubání, do rodokmenů, do sporů a hašteření o Zákon se vůbec nepouštěj; je to neužitečné a nemá to cenu.
10 Sektáře jednou nebo dvakrát důrazně napomeň, ale pak už s ním přeruš styky.
11 Víš přece, že takový člověk je zkažený a sám se odsuzuje.
