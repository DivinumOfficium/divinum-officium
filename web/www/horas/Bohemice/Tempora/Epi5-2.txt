[Officium]
úterý v pátém týdnu po Zjevení Páně

[Lectio1]
Začátek z druhého listu svatého Apoštola Pavla Timotejovi
!2 Tim 1:1-5
1 Pavel, z vůle Boží apoštol Krista Ježíše, aby hlásal život slíbený v Kristu Ježíši,
2 drahému synovi Timotejovi: Milost, milosrdenství a pokoj od Boha Otce a od Krista Ježíše, našeho Pána.
3 Děkuji Bohu, kterému sloužím s čistým svědomím ‒ jako už moji předkové ‒ když na tebe pořád vzpomínám ve svých modlitbách dnem i nocí.
4 Když vzpomenu na tvé slzy, toužím tě zase spatřit; to by byla pro mě veliká radost.
5 V paměti mi ožívá, jak upřímná je tvoje víra. Ale tak věřila už dávno tvoje babička Lois a tvoje matka Euniké, a jak jsem přesvědčen, platí to i o tobě.

[Lectio2]
!2 Tim 1:6-9
6 A proto tě vybízím: zase oživ plamen Božího daru, který ti byl dán vzkládáním mých rukou.
7 Vždyť Bůh nám nedal ducha bojácnosti, ale ducha síly, lásky a rozvážnosti!
8 Proto se nestyď veřejně vyznávat našeho Pána ani se nestyď za mě, že nosím kvůli němu pouta. Naopak: Bůh ti dej sílu, abys nesl jako já obtíže spojené s hlásáním Evangelia.
9 On nás spasil a povolal svým svatým povoláním, a to ne pro naše skutky, ale z vlastního rozhodnutí a pro milost, kterou nám dal v Kristu Ježíši před dávnými věky.

[Lectio3]
!2 Tim 1:10-13
10 Ale to se projevilo teprve nyní, když přišel náš spasitel Kristus Ježíš. On zlomil moc smrti a přinesl nám světlo nepomíjejícího života v Evangeliu.
11 K jeho zvěstování jsem byl ustanoven kazatelem, Apoštolem a Učitelem Národů.
12 Proto také tohle trpím, ale nestydím se za to. Vím, komu jsem uvěřil, a jsem přesvědčen, že on má dost moci, aby mi ochránil to, co mi svěřil, až do onoho dne.
13 Jako vzoru zdravé nauky se drž toho, cos ode mě slyšel, a měj přitom víru a lásku v Kristu Ježíši.
