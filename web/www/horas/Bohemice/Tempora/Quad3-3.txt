[Officium]
středy v třetím týdnu doby Svatopostní

[Lectio1]
Čtení svatého Evangelia podle Matouše.
!Mat. 15:1-20
Za onoho času přistoupili k Ježíšovi z Jerusaléma Zákoníci a Farizeové a řekli mu: „Proč tvoji učedníci přestupují tradici otců?“ A ostatní.
_
Homilie svatého Jeronýma Kněze.
!Kniha 2. Komentářů na 15. kapitolu Matouše.
Pohleď na pošetilost Farizejů a Zákoníků. Dohadují se se Synem Božím, proč nedodržuje lidské tradice a přikázání. Jeho učedníci si totiž nemyjí ruce, když jedí chléb. Ruce, tedy skutky, a to nejen tělesné, ale i duševní, by se měly mýt, aby se v nich naplňovalo Boží slovo. Pán jim na to odpověděl těmito slovy: „Proč i vy překračujete Boží přikázání podle vaší tradice?“ Pravdivou odpovědí zahání falešné pomluvy. Praví: „Když vy kvůli lidským tradicím zanedbáváte přikázání Páně, proč si myslíte, že moji učedníci zasluhují pokárání, protože dávají přednost zachovávání Božích nařízení před přikázáními otců?

[Lectio2]
Neboť Bůh řekl: „Cti otce i matku“ a „Kdo by zlořečil otci či matce, ať určitě zemře.“ Vy však říkáte: „Kdo řekne otci nebo matce: ‚To, čím bych ti měl pomoci, je obětní dar pro chrám‘, ten již není povinen ctíti otce svého nebo matku svou.“ Úcta podle Písma často není myšlena ani tak v dodržování příslušných oslovení a služeb, jako v almužnách a obětních darech. Apoštol praví: „Vdovy, které jsou opravdu vdovami, měj v úctě.“ (1 Tim. v. 3.) Slovo úcta zde znamená dar. A na jiném místě (17, 18): „Kněžím ať se dostane dvojnásobné úcty, zvláště těm, kteří nesou břemeno kázání a učení Božího. A proto, jak praví Písmo, ‚býku, který mlátí obilí, nezavážeš tlamu‘ a ‚dělník je hoden své mzdy‘“.

[Lectio3]
Pán přikázal, maje na zřeteli buď slabost, nebo stáří, nebo nouzi rodičů, aby děti své rodiče ctily i tím, že jim budou poskytovat to, co je nutné k životu. Tuto nejprozíravější Boží ustanovení chtěli zákoníci a farizeové převrátit, aby pod jménem zbožnosti zavedli bezbožnost; a učili nejhorší syny, že kdo by chtěl to, co má být obětováno rodičům, zasvětit Bohu, jenž je pravým Otcem, má oběť Pánu dát přednost před dary rodičům. Anebo alespoň sami rodiče, když viděli, že to, co bylo Bohu zasvěceno, aby se neprovinili svatokrádeží, se toho zříkali a byli sužováni nouzí. A tak se stávalo, že oběť dětí, pod záminkou chrámu a Boha, přecházela v zisk kněží.

[Ant 2]
Slyšte a poznejte * tradice, které nám dal Pán.

[Oratio 2]
Uděl nám, prosíme, Pane; abychom spásnými posty poučeni, se dokázali zříkat škodlivých nešvarů, a tím snáze dosáhli tvého slitování.
$Per Dominum

[Ant 3]
Nemytýma rukama * jíst, to neznečišťuje člověka.

[Oratio 3]
Uděl nám, prosíme, všemohoucí Bože; abychom, když hledáme milost tvé ochrany, osvobozeni ode všeho zlého, sloužili tobě s upřímnou myslí.
$Per Dominum
