[Officium]
čtvrtku v Pašijovám týdnu

[Lectio1]
Čtení svatého Evangelia podle Lukáše. 
!Lukáš 7:36-50
Za onoho času žádal Ježíše jeden z Fariseů, aby s ním pojedl. Vešel tedy do domu Fariseova a pojedl s ním. A ostatní.
_
Homilie svatého Řehoře Papeže.
!Homilie 33. na Evangelia.
Když pomyslím na pokání Marie Magdalény, chce se mi spíše plakat než něco říkat. Kdo jen by měl srdce tak kamenné, že by jej slzy této hříšnice neobměkčily k tomu, aby následoval příkladu jejího pokání? Maria si uvědomila, co učinila a již si to nechtěla dále omlouvat. Přišla mezi hodující, nepozvána, a uprostřed všech pokrmů nabídla své slzy. Pochopte, jaká bolest ji musela stravo­vat, když se nestyděla plakat mezi tolika hodujícími.  

[Lectio2]
Věříme, že tato žena, kterou Lukáš nazývá pouze  hříšnicí, Jan již Marií, byla onou Marií, o níž Marek píše, že z ní bylo vyhnáno sedm zlých duchů. A co jiného by mohlo označovat těchto sedm zlých duchů, než všechny neřesti? Protože totiž pojem sedmi dnů vystihuje veškerý čas, příhodně se číslo sedm používá pro označení všeobecnosti. Maria tedy měla sedm zlých duchů, neboť byla plna veškerých možných neřestí. 

[Lectio3]
Avšak hle, když Maria pohleděla na poskvrnu své ošklivosti, běžela se hned umýt k prameni milosrdenství, a nestyděla se ani před hodujícími.  Neboť uvnitř se styděla tak hluboce, že ospravedlnit se i navenek pro ni nic nebylo. Čemu se tedy divíme, bratři? Tomu, že Maria přišla, nebo tomu, že ji Pán vůbec přijal? Mám vůbec říci přijal, nebo spíš přitáhl k sobě? Měl bych totiž říct přitáhl, a poté přijal. Neboť on ji zajisté svým milosrdenstvím přitáhl uvnitř, a pak ji svou laskavostí přijal navenek.

[Ant 2]
Mistr praví: * Čas můj se přiblížil, u tebe budu slavit Paschu spolu se svými učedníky.

[Ant 2] (rubrica cisterciensis aut rubrica praedicatorum)
Proč obtěžujete * tuto ženu? Dobrý skutek totiž učinila vůči mně.

[Oratio 2]
Uděl, prosíme, všemohoucí Bože; aby důstojnost lidského stavu narušená skrze nemírnost, léčivým úsilím ve střídmosti byla obnovena.
$Per Dominum

[Ant 3_]
Velmi jsem toužil * tohoto Beránka jíst s vámi, než budu trpět.

[Ant 3C]
Když tato žena pomazala * mé tělo touto mastí, připravila mě ku pohřbu.

[Oratio 3]
Budiž, prosíme, Pane, laskav tvému lidu; abychom pohrdali tím, co se tobě nelíbí, a byli spíše naplněni potěšením z tvých přikázání.
$Per Dominum
