[Officium]
Oktávu Narození Páně

[Officium] (rubrica 196)
Die sexta post Nativitatem

[Lectio1]
Čtení z Epištoly svatého Apoštola Pavla Římanům
!Řím 2:1-4
1 Člověče, ať jsi kdokoli, nemáš výmluvu, jestliže ze sebe děláš soudce! Tím totiž, že soudíš druhého, sám sebe odsuzuješ.
2 A my víme, že Boží soud právem postihne ty, kdo takové věci dělají.
3 Soudíš ty, kdo něco takového páchají, a myslíš si, že unikneš Božímu soudu, ačkoli sám děláš totéž?
4 Či pohrdáš bohatstvím jeho dobroty, trpělivosti a shovívavosti? Copak nevíš, že tě Boží dobrota chce tak přivést k pokání?

[Lectio2]
!Řím 2:5-8
5 Ale ty si ve své zatvrzelosti a se svým nekajícím srdcem hromadíš tresty pro onen den hněvu, kdy se ukáže, jak spravedlivě soudí Bůh,
6 který odplatí každému podle jeho skutků:
7 věčným životem těm, kdo jsou v dobrém díle vytrvalí a usilují o to, aby došli slávy, cti a nesmrtelnosti;
8 ale jeho prudký hněv dopadne na lidi sobecké a na ty, kdo jsou nevnímaví k pravdě, ale vnímaví ke špatnosti.

[Lectio3]
!Řím 2:9-13
9 Na každého člověka, který páchá zlo, přijde soužení a protivenství: nejdříve na žida, potom i na pohana.
10 Ale každému, kdo koná dobro, se dostane slávy, cti a pokoje, nejdříve židovi, potom i pohanovi.
11 Bůh totiž nehledí na to, co kdo je.
12 Ti, kdo zhřešili, ale Zákona neznali, bez Zákona všichni propadnou záhubě. Všichni však, kdo Zákon měli a zhřešili, budou odsouzeni na základě Zákona.
13 V Božích očích jsou spravedliví ne ti, kdo zákon slyší, ale ti budou uznáni za spravedlivé, kdo zákon plní.
