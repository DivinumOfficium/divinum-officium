[Officium]
úterý v druhém týdnu doby Svatopostní

[Lectio1]
Čtení svatého Evangelia podle Matouše. 
!Mat. 23:1-12
Za onoho času promluvil Ježíš k zástupům i ke svým učedníkům, a pravil: „Na stolci Mojžíšově sedí Zákoníci a Farizeové. Všechno tedy, co vám řeknou, zachovávejte a čiňte: podle jejich skutků však nejednejte.“ A ostatní.
_
Homilie svatého Jeronýma Kněze.
!Kniha 4. Komentářů na 23. kapitolu Matouše.
Kdo by mohl být mírnější, kdo dobrotivější než Pán? Byl pokoušen od Farizeů, jejich úklady však byly zmařeny podle slov Žalmistových: „Šípy maličkých staly se jejich pohromou.“ (Ps. lxiii. 8) A přesto kvůli důstojnosti kněžství i jména povzbuzuje Pán lid, aby se jim podřídil, a nehleděl na jejich skutky, ale učení. Co však praví: „Na trůnu Mojžíšově sedí Zákoníci a Fariseové.“ Trůn znamená učení Zákona. Tedy i to, co bylo řečeno v Žalmu 1 „Na trůnu posměvačů nezasedá,“ (Ps. i. 1) a „Stolky prodavačů holubic zpřevracel,“ (Mat. xxi. 12) musíme pochopit tak, že se jedná o učení.

[Lectio2]
„Svážou totiž břemena těžká, která se nedají unést, a vloží je na ramena lidí, i když sami by se jich ani prstem nedotkli.“ To platí obecně pro všechny učitele, kteří přikazují těžké věci, a sami ani lehčí nedělají. Za zmínku však stojí, že ramena, prst, břemena i pouta, jimiž jsou ta břemena svázána, máme chápat v duchovním smyslu. Oni všechny tyto věci opravdu dělají, ale tak, aby je viděli lidé. Kdokoliv tedy takto věci dělá jen proto, aby to viděli lidé, je Zákoník a Farisej.

[Lectio3]
Rozšiřují totiž svá filakteria a zvětšují třásně. Milují též přední místa při hostinách a první řady v synagogách, pozdravy na tržišti a to, aby byli lidmi nazýváni Mistře. Běda nám ubohým, na něž přešly neřesti fariseů. Pán, když dal skrze Mojžíše přikázání Zákona, připojil nakonec: „Přivážeš je na svou ruku a budou neustále před tvýma očima.“ (Deut. vi. 8.) Smysl je tento: Má přikázání ať jsou ve tvé ruce, aby byla naplňována skutkem; ať jsou před tvýma očima, abys o nich dnem i nocí rozjímal. Fariseové si to však špatně vykládali, a zapisovali na pergameny Mojžíšovo desatero, totiž deset slov Zákona, skládali je a přivazovali na čelo a činili si z nich jakoby korunu na hlavu, aby se jim stále pohybovala před očima.

[Ant 2]
Je totiž jeden * váš Učitel, který je v nebesích, Kristus Pán.

[Oratio 2]
Posil, prosíme, Pane, laskavě v nás podporu ve svaté poslušnosti; abychom poznali, co nám říkáš, že máme dělat, a s tvou pomocí též vykonali.
$Per Dominum

[Ant 3]
Vy všichni * jste však bratři; a otcem nenazývejte nikoho zde na zemi; jeden je totiž váš Otec, a ten je v nebesích; ani se nenazývejte učiteli, neboť váš jediný učitel je Kristus.

[Oratio 3]
Pospěš, pane, vyslyšet naše pokorné prosby, a uzdrav nemoci našich duší; abychom pocítili tvé odpuštění a vždy se radovali v tvém požehnání.
$Per Dominum
