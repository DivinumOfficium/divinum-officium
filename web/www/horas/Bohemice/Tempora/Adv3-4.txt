[Officium]
čtvrtku v třetím týdnu Adventu

[Lectio1]
Čtení z knihy Proroka Isajáše
!Isa 33:1-2
1 Běda tobě, který loupíš, když tě nikdo neoloupil, který pustošíš, když tě nikdo nezpustošil! Až budeš hotov s loupením, budeš oloupen, až dokončíš pustošení, budeš zpustošen!
2 Hospodine, buď nám milostiv, na tebe jsme čekali! Buď naším ramenem každého jitra i naší spásou v době tísně!

[Responsory1]
R. Hospodin vytáhne, a bude bojovat proti Národům.
* A stanou jeho nohy na olivových horách na východě.
V. A vyzdvižen bude nade všechny pahorky, a shromáždí se k němu všechny Národy.
R. A stanou jeho nohy na olivových horách na východě.

[Lectio2]
!Isa 33:3-6
3 Před mocným rachotem utekly národy, když jsi povstal, rozptýlily se kmeny.
4 Tu se bude sbírat kořist, jako se sbírají sarančata, jako skákají kobylky, tak se na ni skočí.
5 Vznešený je Hospodin, neboť přebývá na výsosti, naplňuje Sión právem a spravedlností.
6 Budeš prožívat klidné doby: bohatstvím, které dává záchranu, je moudrost a poznání, bázeň před Hospodinem, to je poklad jeho.

[Responsory2]
R. Předchůdce za nás přichází jako Beránek bez poskvrny,
* Podle řádu Melchisedekova byl učiněn Veleknězem navždy a na věky věků.
V. On je král spravedlnosti, jehož potomstvo nemá konce.
R. Podle řádu Melchisedekova byl učiněn Veleknězem navždy a na věky věků.

[Lectio3]
!Isa 33:14-17
14 Dostali strach hříšníci na Siónu, bázeň se zmocnila rouhačů: „Kdo z vás se může zdržovat u sžírajícího ohně, kdo z vás se může zdržovat u věčného žáru?„
15 Ten, kdo jedná spravedlivě a mluví pravdu, kdo pohrdá ziskem z vydírání, kdo odmítá brát úplatek, kdo si zacpává uši, aby neslyšel o krvi, kdo zavírá oči, aby neviděl špatnost.
16 Ten bude přebývat na výšinách, skalní pevnosti budou jeho útočištěm, dostane chléb, nevyschne mu voda.
17 Tvé oči uzří krále v jeho lesku, uvidí široširou zemi.

[Responsory3]
R. Národy uzří tvého spravedlivého, a všichni králové tvého slavného.
* A obdržíš nové jméno, jež pronesou ústa Hospodinova.
V. A staneš se slavnou korunou v ruce Hospodinově, a královským šperkem v rukou tvého Boha.
R. A obdržíš nové jméno, jež pronesou ústa Hospodinova.
&Gloria
R. A obdržíš nové jméno, jež pronesou ústa Hospodinova.

[Ant 2]
Bděte * duchem, nablízku jest náš Pán Bůh.

[Ant 3]
Radujte se * s Jerusalémem, a jásejte v něm všichni, kdo jej milujete, navěky.
