[Officium]
středy ve čtvrtém týdnu po Zjevení Páně

[Lectio1]
Čtení z listu svatého Apoštola Pavla Kolosanům
!Kol 3:12-15
12 Jako od Boha vyvolení, svatí a milovaní projevujte navenek milosrdné srdce, dobrotu, pokoru, mírnost a trpělivost.
13 Snášejte se a navzájem si odpouštějte, má-li kdo něco proti druhému. Pán odpustil vám, proto odpouštějte i vy.
14 A nadto nade všechno mějte lásku, neboť ona je svorník dokonalosti.
15 Ať ve vašem srdci vládne Kristův pokoj: k němu jste byli povoláni v jednom těle. Buďte za to vděční.

[Lectio2]
!Kol 3:16-21
16 Kristova nauka ať je u vás ve své plné síle: moudře se navzájem poučujte a napomínejte. S vděčností zpívejte Bohu z celého srdce žalmy, chvalozpěvy a duchovní písně.
17 Cokoli mluvíte nebo konáte, všecko dělejte ve jménu Pána Ježíše a skrze něho děkujte Bohu Otci.
18 Ženy, buďte svému muži podřízeny, jak se to sluší na křesťanky.
19 Muži, mějte svou ženu rádi a nechovejte se k ní mrzoutsky.
20 Děti, ve všem svoje rodiče poslouchejte, jak se to patří u křesťanů.
21 Otcové, nedrážděte svoje děti, aby neztrácely odvahu.

[Lectio3]
!Kol 3:22-25;4:1-2
22 Otroci, poslouchejte ve všem svoje pozemské pány. Ne abyste sloužili jenom naoko, a tak se chtěli dělat pěknými v lidských očích, ale s upřímným srdcem, z bázně před Pánem.
23 Cokoli děláte, dělejte z duše jako pro Pána, a ne pro lidi.
24 Víte, že od Pána obdržíte za odměnu dědictví ‒ život věčný. Služte Kristu Pánu!
25 Kdo totiž spáchal křivdu, sklidí to, čím ukřivdil; u Boha není stranictví.
1 Vy, páni, dávejte otrokům, co se sluší a patří. Víte přece, že i vy máte Pána v nebi.
2 Buďte vytrvalí v modlitbě, buďte při ní bdělí a vděční.
