[Officium]
soboty ve čtvrtém týdnu doby Svatopostní

[Lectio1]
Čtení svatého Evangelia podle Jana. 
!Jan 8:12-20
Za onoho času promluvil Ježíš k zástupům Židů a řekl: „Já jsem světlo světa: kdo mě následuje, nebude kráčet v temnotách, ale bude mít světlo života.“ A ostatní.
_
Homilie svatého Augustina Biskupa.
!Pojednání  34. na Janovo Evang.
To, co pravil Pán: „Já jsem světlo světa,“ mi připadá býti jasné pro ty, kteří mají oči, jimiž mohou toto světlo spatřit. Kdo však má pouze oči tělesné, podivuje se tomu, co pravil Pán Ježíš Kristus: „Já jsem světlo světa.“ Snad se najde i někdo, kdo si sám pro sebe řekne: „Není snad Kristus Pán to slunce na nebi, které svým východem a západem určuje den?“ Najdou se totiž i heretici, kteří si toto myslí. Manichejci považují toto slunce, viditelné tělesnýma očima, zjevné a běžně viditelné nejen lidem, ale i dobytku, za Krista Pána.

[Lectio2]
Avšak správná víra Katolické Církve takový nesmysl odmítá a považuje jej za ďáblovo učení. Jako takový jej nejen uznává ve víře, ale u koho to lze, toho o tom také přesvědčí argumenty. Zavrhněme tedy i my tento omyl, který od začátku zatracovala i Církev. Nemysleme si, že Pán Ježíš Kristus je toto slunce, které vidíme vycházet na Východě a zapadat na Západě, slunce, po jehož putování následuje noc, slunce, jehož paprsky zastaví i pouhý mrak, slunce, jenž putuje z místa na místo po určené dráze. Toto není Kristus Pán. Kristus Pán není stvořené slunce, nýbrž ten, skrze něhož bylo to slunce stvořeno. Všechno bylo stvořeno skrze něj, a bez něj nebylo stvořeno nic. (Jan i. 30)

[Lectio3]
On je tedy světlem, které stvořilo toto naše světlo. Jej milujeme, jej toužíme pochopit, po něm žízníme, abychom k němu, vedeni jím samým, jednou dospěli; a v něm tak žili, abychom již nikdy a vůbec nezemřeli. Neboť toto je světlo, o němž kdysi proroctví takto bylo vyzpíváno v Žalmu: Neboť u tebe je pramen života a v tvém světle uzříme světlo. (Ps. xxxv. 10.) Všimněte si, co o takovém světle dávný výrok svatých mužů Božích předem prohlásil: Lidi i dobytek zachraňuješ, Pane; jak nesmírně rozmnožena je tvá milost, Bože. (7, 8.)

[Ant 2]
Kdo mě následuje, * nekráčí v temnotách; ale bude mít světlo života, praví Pán.

[Oratio 2]
Budiž, Pane, prosíme, skrze tvou milost plodný pocit naší oddanosti; neboť tehdy nám prospějí podstoupené posty, pokud se zalíbí tvé laskavosti.
$Per Dominum

[Ant 3]
Já to jsem, * kdo vydává svědectví o sobě samém; a o mě vydává svědectví ten, které mě poslal, Otec. 

[Oratio 3]
Prosíme, všemohoucí Bože, shlédni milostivě na svou rodinu, aby tvojí štědrostí bylo vedeno její tělo a tvou ochranou střežena její duše.  
$Per Dominum
