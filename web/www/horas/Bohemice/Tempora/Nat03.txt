[Officium]
Kapitola 6. z listu Římanům
(sed rubrica 1955 aut rubrica 196 aut rubrica altovadensis)
dne 3. ledna

[Lectio1]
Čtení z listu svatého Apoštola Pavla Římanům
!Řím 6:1-5
1 Co tedy řekneme? Máme setrvávat ve hříchu, aby se tím hojněji projevila milost?
2 Naprosto ne! Hříchu jsme přece už odumřeli. Jak bychom v něm ještě mohli žít?
3 Copak nevíte, že my všichni, kteří jsme byli křtem ponořeni v Krista Ježíše, byli jsme tím křtem ponořeni do jeho smrti?
4 Tím křestním ponořením do jeho smrti byli jsme spolu s ním pohřbeni. A jako Kristus byl vzkříšen z mrtvých Otcovou slávou, tak i my teď musíme žít novým životem.
5 Neboť jestliže jsme s ním srostli tak, že jsme mu podobní v jeho smrti, budeme mu tak podobní i v jeho zmrtvýchvstání.

[Lectio2]
!Řím 6:6-11
6 Vždyť přece víme, že starý člověk v nás spolu s ním byl ukřižován, aby ztratila svou moc hříšná přirozenost a my abychom už hříchu neotročili.
7 Neboť kdo umřel, je osvobozen od hříchu.
8 Jestliže jsme však s Kristem umřeli, jsme přesvědčeni, že spolu s ním také budeme žít.
9 Víme totiž, že Kristus vzkříšený z mrtvých už neumírá, smrt nad ním už nemá vládu.
10 Kdo umřel, umřel hříchu jednou provždy, a když žije, žije pro Boha.
11 Tak i vy se považujte za mrtvé hříchu, ale za žijící Bohu, když jste spojeni s Kristem Ježíšem.

[Lectio3]
!Řím 6:12-18
12 Hřích už dál nesmí vládnout ve vašem smrtelném těle tak, abyste poslouchali jeho žádosti!
13 Ani své údy už nepropůjčujte hříchu, aby jich užíval jako nástroje k špatnosti. Ale postavte se do služeb Bohu jako lidé, kteří byli mrtví, a ožili. Své údy dejte Bohu jako nástroje ke konání spravedlnosti.
14 Vždyť hřích už nebude mít nad vámi moc! Nejste přece pod Zákonem, ale pod milostí!
15 Co z toho plyne? Smíme snad hřešit, když nejsme pod Zákonem, ale pod milostí? Bůh uchovej!
16 Což nevíte, že musíte jako otroci poslouchat toho, komu se k službám za otroky propůjčíte? Ať už hříchu ‒ a to vede k smrti ‒ anebo budete poslouchat Boha ‒ a to vede ke spravedlnosti.
17 Ale díky Bohu! Byli jste sice otroky hříchu, ale pak jste ze srdce začali poslouchat životní pravidla křesťanské nauky, jak jste do nich byli uvedeni.
18 Byli jste osvobozeni od hříchu a dali jste se do služeb spravedlnosti.
