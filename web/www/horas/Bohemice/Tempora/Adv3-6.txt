[Officium]
soboty Suchých dnů v Adventu

[Oratio]
Bože, jenž vidíš, že nás trápí naše nepravost; uděl laskavě, abychom nalezli ptěchu v tvém navštívení.
$Qui vivis

[Lectio1]
Čtení svatého Evangelia podle Lukáše.
!Lukáš 3:1-6
Roku patnáctého vlády císaře Tibéria, Pontiovi Pilátovi bylo svěřeno Judsko. A ostatní.
_
Homilie svatého Řehoře Papeže.
!Homilie 20. na Evangelia.
Období, kdy předchůdce našeho Spasitele přijal své kazatelské poslání, je označeno vládcem Římské republiky a judskými králi. Neboť vyšel totiž zvěstovat toho, který spasí jak některé z Judska, tak i mnohé z pohanských Národů. Proto je období Janova kázání označeno vládcem pohanských Národů i židovskými knížaty. Neboť pohanské Národy měly být sjednoceny, avšak Judsko pro hřích zrady rozptýleno, jak ukazuje i tento seznam pozemských vládců. Neboť zatímco v Římské republice je jmenován jeden vládce, v judském království čtyři různí místodržící.

[Responsory1]
R. Vzejde hůl z kořene Jesse, a květ z jeho kořene vykvete.
* A spravedlnost bude opaskem jeho beder, a víra opáše jeho ledví.
V. A spočine na něm Duch Hospodinův; duch moudrosti a poznání, duch rady a síly.
R. A spravedlnost bude opaskem jeho beder, a víra opáše jeho ledví.

[Lectio2]
Sám náš Spasitel totiž říká: „Každé království uvnitř rozdělené bude zničeno.“ (Lukáš xi. 17.) Je pochopitelné, že došlo k rozpadu judského království, neboť bylo poddáno tolika různým králům. Příhodně je také uvedeno nejen o jaké krále se jedná, ale také o jaké kněze, neboť ten, o kom Jan Křtitel kázal, byl zároveň Král i Kněz, a tak Evangelista Lukáš jeho období označil pomocí králů i kněží.

[Responsory2]
R. Kořen Jesse, jenž vzejde, bude soudit Národy, a Národy v něj budou doufat.
* A jeho jméno bude požehnané navěky.
V. Nad ním zdrží králové svá ústa, a Národy jej budou prosit.
R. A jeho jméno bude požehnané navěky.

[Lectio3]
A přicházel do celého kraje kolem Jordánu, aby kázal křest pokání na odpuštění hříchů. Všem, kdo čtou, je zřejmé, že Jan nejen kázal křest pokání, ale některým jej i uděloval; přece však nemohl dávat křest k odpuštění hříchů. Odpuštění hříchů se nám totiž dostává jedině v křtu Kristově. Proto je třeba si povšimnout toho, že se říká: "kázal křest pokání k odpuštění hříchů;" neboť křest, který by hříchy rozvazoval, jelikož jej nemohl udělit, kázal: aby tak, jako vtělené Slovo Otce předcházel slovem kázání, předcházel také křest pokání, jímž se hříchy rozvazují, jeho vlastnímu křtu, jímž se hříchy rozvázat nemohou.

[Responsory3]
R. Přijď, Hospodine, a neotálej; uvolni pouta svého lidu,
* A povolej rozptýlené zpět do své země.
V. Vzbuď, Hospodine, svou moc, a přijď, a spas nás.
R. A povolej rozptýlené zpět do své země.
&Gloria
R. A povolej rozptýlené zpět do své země.

[Ant Laudes] (rubrica cisterciensis)
Rosu dejte nebesa shůry, * a oblakové dštěte Spravedlivého; otevři se země, a vydej Spasitele.

[Ant 2]
Jak se to stane, * Anděle Boží, když muže nepoznávám? Slyš, Panno Maria: Duch Svatý sestoupí na tebe, a moc Nejvyššího tě zastíní.

[Ant 2] (rubrica cisterciensis)
Každé údolí bude vyplněno, * a každá hora i pahorek srovnány, a každý uvidí spásu Boží.

[Ant Prima] (rubrica cisterciensis)
Povstaň, povstaň; * obleč si sílu, ruko Páně.

[Ant Tertia] (rubrica cisterciensis)
Radujte se v Pánu neustále; * opět říkám, radujte se, Pán je totiž blízko, nedělejte si žádné starosti.

[Ant Sexta] (rubrica cisterciensis)
Očekává se jako déšť * slovo Páně; a on sestoupí na nás jako rosa, náš Bůh.

[Ant Nona] (rubrica cisterciensis)
Dá mu Hospodin * trůn Davida jeho otce, a on bude vládnout navěky.
