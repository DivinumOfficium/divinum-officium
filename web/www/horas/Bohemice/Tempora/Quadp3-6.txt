[Officium]
Sabbato post Cineres

[Lectio1]
Čtení svatého Evangelia podle Marka. 
!Marek 6:47-56
Za onoho času, když už bylo pozdě, byla loď uprostřed jezera a Ježíš sám na zemi. A viděl své učedníky, jak pilně veslují. A ostatní.
_
Homilie ctihodného Bédy Kněze.
!Kniha 2. kapitola 28 nad 6. kapitolu Marka, Svazek 5.
Námaha učedníků při veslování a vítr, který vanul proti nim, značí různá protivenství svaté Církve. Ta se uprostřed protichůd­ných vln světa a vanutí nečistých větrů snaží dostat do pokoje nebeské vlasti jako do bezpečného přístaviště. Proto je správně řečeno, že loď byla uprostřed jezera a Pán sám na souši. Neboť Církev často bývá tlakem Pohanských národů nejen zasažena, ale i poskvrněna, takže se zdá, možno-li to vůbec, že ji její Spasitel snad na nějaký čas dokonce opustil.

[Lectio2]
Odkud tedy přichází onen její hlas, když je zajata uprostřed vln a bouří pokušení, které na ni doléhají, a hledá pomoc a ochranu Páně lkavým nářkem: „Proč, Pane, odstoupil jsi tak daleko, odvracíš se od nás v dobách soužení“? (Ps. ix. 22.) Církev stejně tak ukazuje, co říká nepřítel, když dále v Žalmu 10 dodává: „Řekl si totiž ve svém srdci: ‚Bůh na vše zapomněl, odvrátil svou tvář, aby už nikdy nic nespatřil‘.“ (32.)

[Lectio3]
Ve skutečnosti však Bůh nikdy nezapomíná modlitbu ubohých ani neodvrací svou tvář od těch, kteří v něho doufají. Spíše pomáhá těm, kteří bojují s nepřáteli, aby zvítězili, a vítěze navěky korunuje. Proto se i zde jasně říká, že je viděl, jak se plahočí při veslování. Pán totiž viděl učedníky, jak se plahočí na jezeře, i když on sám stál na břehu. Neboť i když se zdá, že v tu chvíli váhá pomocí přispět souženým, v každém případě je posiluje svým láskyplným pohledem, aby v soužení neumdlévali. A nakonec též přispěje zjevnou pomocí, sám přemůže všechny nesnáze, a osvobodí je, jako když kráčel po rozbouřených spoustách vod, a utišil je. 

[Ant 2]
Mě však * pronásledovali každý den, a chtěli znát mé cesty.

[Oratio 2]
Přispěj nám, Pane, na pomoc v našich prosbách, a uděl, aby tento slavný půst, který k uzdravení duší i těl spásonosně ustanoven byl, slavíme oddanou službou.
$Per Dominum
