[Officium]
úterý v třetím týdnu doby Svatopostní

[Lectio1]
Čtení svatého Evangelia podle Matouše.
!Mat. 18:15-22
Za onoho času řekl Ježíš svým učedníkům: „Když proti tobě zhřeší tvůj bratr, jdi a pokárej ho mezi čtyřma očima.“ A ostatní.
_
Homilie svatého Augustina Biskupa.
!Řeč 16. o výrocích Páně. Svazek 10.
Proč ho máš napomenout? Snad proto, že se trápíš, neboť se proti tobě provinil? Nikoliv! Pokud to činíš z lásky k sobě, nic dobrého neučiníš. Pokud však z lásky k němu, výborně činíš. Konečně se podívej do slov samotného Písma, máš-li to učinit z lásky k sobě, nebo k jinému. Pán praví: „Pokud tě poslechne, získal jsi svého bratra.“ Takže to učiň pro něj, abys jej získal. Pokud bys jej tak nezískal, zahyne. Čím to tedy je, že mnozí lidé tyto hříchy zlehčují a říkají: „Co zlého jsem učinil? Provinil jsem se jen proti člověku.“ Nezlehčuj to. Provinil ses proti člověku.

[Responsory1]
R. Oznámili Jakubovi toto: Josef, tvůj syn, žije a sám vládne nad celou egyptskou zemí; když to uslyšel, znovu ožil jeho duch, a řekl:
* Stačí mi to; půjdu a uvidím ho, dříve než zemřu.
V. A když Jakub uslyšel, že jeho syn žije, jako by se probudil z těžkého spánku, řekl.
R. Stačí mi to; půjdu a uvidím ho, dříve než zemřu.

[Lectio2]
Chtěl bys vědět, zdali zahyneš kvůli hříchu proti člověku? Pokud tě ten, proti němuž ses provinil, pokárá mezi čtyřma očima, a ty ho poslechneš, získal tě. Co znamená „Získal tě,“ ne-li to, že bys zahynul, pokud by tě nezískal? Neboť pokud bys neměl zahynout, jaký smysl by mělo, aby tě získával? Nikdo tedy nesmí zlehčovat hřích proti svému bratru. Neboť Apoštol na jednom místě říká: TKdyž pak takto hřešíte proti bratřím a zraňujete jejich slabé svědomí, hřešíte proti Kristu; a to proto, že jsme se všichni stali údy Kristovými. Jak bys tedy mohl nehřešit proti Kristu, když hřešíš proti údu Kristovu?

[Lectio3]
Ať tedy nikdo neříká: „Nehřešil jsem proti Bohu, ale zhřešil jsem proti bratru; zhřešil jsem proti člověku — je to hřích lehký, nebo žádný.“ Snad proto říkáš: „Je lehký, protože se rychle léčí.“ Zhřešil jsi proti bratru: učiň zadost a jsi uzdraven. Rychle jsi spáchal smrtelný čin, ale rychle jsi nalezl lék. Kdo z nás má naději na nebeské království, bratři moji, když Evangelium praví: „Kdo by řekl svému bratru »blázne«, propadne pekelnému ohni?“  (Mat. v. 22.) Jaká hrůza! Pohleď však na svou záchranu. Když poneseš svůj dar k oltáři a tam si vzpomeneš, že tvůj bratr má něco proti tobě, zanech tam svůj dar před oltářem a jdi se nejprve smířit se svým bratrem; potom teprve přijď a přines svůj dar. Bůh se nebude hněvat, že přijdeš později se svým darem. Tebe hledá Bůh spíše než tvůj dar.

[Ant 2]
Pokud se dva z vás * shodnout na něčem na zemi; z každé věci, o kterou prosí, se jim stane od mého otce, praví Pán.

[Ant 2] (rubrica cisterciensis)
@:Ant 3

[Oratio 2]
Vyslyš nás, všemohoucí a milosrdný Bože; a uděl nám laskavě dary spásné zdrženlivosti.
$Per Dominum

[Ant 3]
Kde se dva nebo tři * shromáždí v mém jménu, já jsem uprostřed nich, praví Pán.

[Oratio 3]
Svou nás, Pane, ochranou provázej; a od každé nepravosti vždy chraň.
$Per Dominum
