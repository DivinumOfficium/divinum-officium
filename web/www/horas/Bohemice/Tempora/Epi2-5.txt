[Officium]
pátku v druhém týdnu po Zjevení Páně

[Lectio1]
Čtení z listu svatého Apoštola Pavla Korinťanům
!2 Kor 12:1-4
1 Když už to chlubení musí být ‒ ač to není k ničemu ‒ přejdu k viděním a zjevením od Pána.
2 Znám jednoho křesťana, který byl před čtrnácti lety uchvácen až do třetího nebe. Nevím, zdali byl v těle, nevím, zdali byl mimo tělo. To ví Bůh.
3 A vím o tom člověku, že byl uchvácen do ráje ‒ zdali byl v těle, či mimo tělo, to nevím, to ví Bůh ‒
4 a že uslyšel slova nevyslovitelná, která člověk nesmí vyřknout.

[Responsory1]
R. Vyznávám tě, Pane Bože, z celého svého srdce, a budu ctít tvé jméno navěky; 
* Neboť tvé milosrdenství, Pane, je veliké nade mnou.
V. Bůh můj jsi ty, a já tě vyznávám; Bůh můj jsi ty, a já tě vyvyšuji.
R. Neboť tvé milosrdenství, Pane, je veliké nade mnou.

[Lectio2]
!2 Kor 12:5-9
5 Tímto člověkem se budu chlubit; sebou se však chlubit nebudu, leda svými slabostmi.
6 Kdybych se totiž chtěl pochlubit, nebudu nerozumný, protože budu mluvit pravdu. Ale nechám toho, aby mě někdo nepokládal za něco více, než co vidí, že jsem, anebo než co o mně slyší.
7 Abych se pro vznešenost těch zjevení nepyšnil, byl mi dán do těla osten, posel to satanův, aby mě bil (do tváře). To proto, aby se mně nezmocňovala pýcha.
8 Kvůli tomu jsem třikrát prosil Pána, aby mě toho zbavil.
9 Ale on mi řekl: „Stačí ti moje milost, protože síla se tím zřejměji projeví ve slabosti.“

[Responsory2]
R. Tvé milosrdenství, Hospodine, je veliké nade mnou; 
* A vysvobodil jsi mou duši z nejhlubšího pekla.
V. V den mého trápení jsem volal k tobě, neboť jsi mě vyslyšel.
R. A vysvobodil jsi mou duši z nejhlubšího pekla.

[Lectio3]
!2 Kor 12:9-11
9 Velmi rád se tedy budu chlubit spíše svými slabostmi, aby na mně spočinula Kristova moc.
10 Proto s radostí přijímám slabosti, příkoří, nouzi, pronásledování a úzkosti pro Krista. Neboť když jsem slabý, právě tehdy jsem silný.
11 Tak jsem se stal nemoudrým; vy jste mě k tomu přinutili. Mou obhajobu jste vlastně měli dělat vy. Já přece nejsem v ničem pozadu za těmi nadapoštoly, třebaže sám nejsem nic.

[Responsory3]
R. Hospodin se stal mým útočištěm; 
* A můj Bůh pomocníkem mé naděje.
V. Vytrhl mě z mých přesilných nepřátel, a Hospodin se stal mým ochráncem.
R. A můj Bůh pomocníkem mé naděje.
&Gloria
R. A můj Bůh pomocníkem mé naděje.
