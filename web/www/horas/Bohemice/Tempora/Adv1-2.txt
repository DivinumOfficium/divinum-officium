[Officium]
úterý v prvním týdnu Adventu

[Lectio1]
Čtení z Proroka Isajáše
!Isa 2:1-3
1 Obsah vidění Isaiáše, syna Amosova, o Judovi a Jerusalému.
2 Stane se v posledních dnech: Pevně bude stát hora s Hospodinovým domem na vrcholu hor, vyvýšena nad pahorky, budou k ní proudit všechny národy.
3 Budou k ní putovat četné kmeny a řeknou: „Vzhůru, vystupme na Hospodinovu horu, do domu Jakubova Boha! Ať nás naučí svým cestám, choďme po jeho stezkách!“ Ze Siónu vyjde nauka, z Jerusaléma Hospodinovo slovo.

[Responsory1]
R. Hory Israelské, vyžeňte své výhonky, a rozkveťte, a vydejte plody.
* Blízko jest, kdy přijde den Páně.
V. Rosu dejte, nebesa, shůry, a oblakové dštěte spravedlivého; otevři se země, a vydej Spasitele.
R. Blízko jest, kdy přijde den Páně.

[Lectio2]
!Isa 2:4-6
4 Soudit bude národy, rozsuzovat četné kmeny, že zkují své meče v radlice a svá kopí ve vinařské nože. Nezdvihne již meč národ proti národu, válce se již nebudou učit.
5 Jakubův dome, vzhůru, choďme v Hospodinově světle! 
6 Odhodil jsi totiž svůj národ, Jakubův dům, neboť mají plno věštců od východu, plno hadačů jako Filišťané, s cizinci si potřásají rukama.

[Responsory2]
R. Zajásejte, hory, radostí, a pahorky spravedlností;
* Neboť světlo světa, Hospodin, přijde ve své moci.
V. Ze Sionu vyjde zákon, a slovo Hospodinovo z Jerusaléma.
R. Neboť světlo světa, Hospodin, přijde ve své moci.

[Lectio3]
!Isa 2:7-9
7 Jeho země je plná stříbra a zlata, není konce jeho pokladům. 
8 Jeho země je plná koní, nesčetné jsou jeho válečné vozy; jeho země je plná bůžků: klanějí se dílu svých rukou, které zhotovily jejich prsty.
9 Každý se koří, kdekdo se ponižuje: neodpouštěj jim!

[Responsory3]
R. Hle, z jihu přicházím, já, váš Pán Bůh,
* Abych vás navštívil v pokoji.
V. Pohlédnu na vás a dám vám vzrůst; rozmnožte se, a stvrdím svou smlouvu s vámi.
R. Abych vás navštívil v pokoji.
&Gloria
R. Abych vás navštívil v pokoji.

[Ant 2]
Ještě než začali žít spolu, * bylo shledáno, že Maria počala z Ducha Svatého, alleluja.

[Ant 2] (rubrica cisterciensis)
Raduj se a vesel, * dcero Sionská, neboť hle, já přijdu, a budu přebývat v tvém nitru, pravil Pán.

[Ant 3_]
Hledejte Pána, * dokud jej lze najít; vzývejte jej, dokud je blízko, alleluja.

[Ant 3C]
Ať zaplesají hory * radostí, a pahorky vydají spravedlnost, neboť světlo světa, Hospodin, přijde ve své moci.

