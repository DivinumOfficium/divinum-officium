[Officium]
12. Neděle po Svatém Duchu

[Oratio]
Všemohoucí a milosrdný Bože, z jehož daru vychází, aby tobě tvoji věrní důstojně a chvályhodně sloužili; uděl nám, prosíme, abychom ku tvým zaslíbením bez překážek doběhli.
$Per Dominum

[Lectio7]
Čtení svatého Evangelia podle Lukáše
!Lukáš 10:23-37
Za onoho času řekl Ježíš svým učedníkům: „Blahoslavené oči, které vidí, co vy vidíte. Říkám vám totiž, že mnozí Proroci a králové chtěli vidět to, co vidíte vy, ale neviděli.“ A ostatní.
_
Homilie ctihodného Bédy Kněze.
!Kniha 3, kapitola 43 na Lukáše, kapitolu 10.
Pán nemluvil o očích Zákoníků a Farizeů, které viděly pouze Pánovo tělo, ale naopak o těch blahoslavených očích, které dokázaly poznat jeho tajemství, pravil: „A odhalil jsi je maličkým.“ Blažené oči maličkých, kterým Syn sebe i Otce ráčil odhalit. Abrahám zajásal, když uzřel den Kristův: „a viděl, a zaradoval se.“ (Jan 8, 56) Isajáš, Micheáš a mnozí jiní Proroci uzřeli slávu Páně. I proto bývají nazýváni „Vidoucí.“ Avšak všichni tito Proroci se dívali zdaleka, a třebaže s radosti, vše viděli jen jakoby v zrcadle, zahalené tajemstvím. (1 Kor. 13, 12)

[Lectio8]
Apoštolové však měli Pána přímo před očima, jedli s ním, a mohli se jej na cokoliv zeptat a poučit se. Neměli tedy potřebu poučení skrze Anděly nebo různé druhy vidění. Zatímco Lukáš nazývá mnohé Proroky i králi, Matouš otevřeně nazývá Proroky také spravedlivými (13, 17). Proroci jsou totiž opravdu velcí králové, neboť pohnutkám svých pokušení nesvolili a nepodlehli, ale naučili se být jim jako králové nadřazeni.

[Lectio9]
 A hle, jeden ze Znalců zákona vstal a pokoušel jej slovy: „Mistře, co mám učinit, abych získal život věčný?“ Znalec zákona, který se ptá Pána ve snaze jej pokoušet, tuto příležitost k pokušení, jak se domnívám, vzal ze samotných slov Páně, který pravil: „Radujte se, že vaše jména jsou zapsána v nebesích.“ Avšak zákoník samotným tímto svým pokoušením dokazuje, jak pravdivé je Pánovo vyznání, když Otci pravil: „Žes tyto věci skryl před moudrými a rozumnými a zjevil jsi je maličkým.“	
&teDeum

[Ant 2_]
Mistře, * co mám dělat, abych měl věčný život? On mu však řekl: Co je napsáno v Zákoně? Jak tam čteš? Milovat budeš Hospodina, svého Boha, z celého svého srdce, alleluja.

[Ant 3_]
Jeden člověk * scházel z Jerusaléma do Jericha, a narazil na lupiče. Ti jej oloupili, zbili a odešli, a zanechali jej tam napůl mrtvého.

[Ant 3C]
Kdo myslíš, * že byl bližním tomu, kdo narazil na lupiče? A on mu odpověděl: Ten, který mu prokázal milosrdenství. Jdi, a i ty tak konej, alleluja.
