[Officium]
úterý Svatého týdne

[Lectio1]
Čtení z knihy Proroka Jeremiáše
!Jer 11:15-20
15 Co chce můj miláček v mém domě, když páchá nepravost? Copak sliby a obětní maso sejmou s tebe nepravosti, jimiž se chlubíš?
16 Zelenou krásnou olivou s vábivým ovocem nazval tě Hospodin. Nyní však za mocného praskotu pálí oheň jeho listí, spásá jeho ratolesti.
17 Hospodin zástupů, který tě zasadil, připravil pohromu pro tebe pro zločiny izraelského a judského domu, které páchali, aby mě popudili, když obětovali kadidlo Bálovi.
18 Hospodin mě o tom poučil, a já jsem to poznal; tehdy jsem viděl jejich zlé skutky.
19 Byl jsem jako krotký beránek, kterého vedou na porážku. Ani potuchy jsem neměl, že mi strojí úklady: „Zničme strom i s jeho mízou, vytněme ho ze země živých, ať není památky po jeho jméně!“
20 Hospodine zástupů, spravedlivý soudce, který zkoumáš srdce i ledví, kéž vidím tvoji pomstu nad nimi, neboť tobě svěřuji svou při.

[Responsory1]
R. Urážky a hrozné věci jsem trpěl od těch, kteří byli ke mně laskaví, a střežili můj bok, řkouce: Podveďme jej a přemožme jej; avšak ty, Hospodine, se mnou jsi jako silný válečník.
* Nechať padnou ve věčné pokoření, abych na nich uviděl pomstu, neboť tobě jsem odhalil svou při.
V. Rozsuď, Hospodine, při mé duše, obránče mého života. 
R. Nechať padnou ve věčné pokoření, abych na nich uviděl pomstu, neboť tobě jsem odhalil svou při.

[Lectio2]
!Jer 12:1-4
1 Sice jsi spravedlivý, Hospodine, o to se nebudu s tebou přít, přece však bych chtěl s tebou mluvit o spravedlnosti: Proč se bezbožníkům všechno daří, proč jsou všichni zrádní odpadlíci bez starosti?
2 Sázíš je a zapouštějí kořen, prospívají a nesou ovoce; blízko jsi jejich ústům, ale daleko jsi od jejich srdce.
3 Ty však mě, Hospodine, znáš, díváš se na mě a zkoumáš mé srdce, jak o tobě smýšlím. Odvleč je tedy jako stádo na porážku a zasvěť je pro den zabití!
4 Jak dlouho má mít země smutek, jak dlouho má zeleň na všech polích vadnout? Pro zvrácenost jejích obyvatel vyhynula zvěř i ptactvo, neboť řekli: Bůh nevidí naše cesty.

[Responsory2]
R. Bože Israele, pro tebe jsem snášel potupy, hanba pokryla mou tvář, cizincem jsem se stal svým bratřím, a hostem u synů mé matky.
* Neboť zápal pro tvůj dům mě stravoval.
V. Pohleď na mou duši, a vysvoboď ji, pro mé nepřátele mě vysvoboď.
R. Neboť zápal pro tvůj dům mě stravoval.

[Lectio3]
!Jer 12:7-11
7 Opustil jsem svůj dům, zavrhl jsem své dědictví, dal jsem to, co je mi nejdražší do rukou svých nepřátel.
8 Moje dědictví je pro mě jako lev v lese: začalo na mě řvát, proto ho nenávidím.
9 Moje dědictví je pro mě pestrým ptákem, odevšad na něj dorážejí dravci. Pojďte, shromážděte se, všecka divoká zvířata, pospěšte k žrádlu!
10 Mou vinici zpustošilo mnoho pastýřů, můj podíl pošlapali; v holou poušť proměnili můj milovaný podíl!
11 Udělali z něho poušť, pustina přede mnou naříká. Celá země je zpustošena, ale nikdo si toho nevšímá.

[Responsory3]
R. Shromáždění lidí mě obklíčilo; a neoplácel jsem těm, kdo mi působili zlo.
* Ať se stráví, Hospodine, nepravost hříšníků, ale spravedlivého veď.
V. Suď mě, Hospodine, podle mé spravedlnosti, a podle mé nevinnosti nade mnou.
R. Ať se stráví, Hospodine, nepravost hříšníků, ale spravedlivého veď.
&Gloria
R. Shromáždění lidí mě obklíčilo; a neoplácel jsem těm, kdo mi působili zlo. * Ať se stráví, Hospodine, nepravost hříšníků, ale spravedlivého veď.

[Ant Laudes]
Pohleď, Pane, * a popatř, neboť se trápím; rychle mě vyslyš.
Pohleď na mou při, * Pane; od člověka zlého a lstivého vysvoboď mě.
Když jsem zažíval utrpení, * volal jsem k Hospodinu z hlubiny svého nitra, a on mě vyslyšel
Pane, velmi trpím, * odpověz za mě; neboť nevím, co bych měl říct svým nepřátelům.
Řekli bezbožníci: * Utlačujme muže spravedlivého, neboť je pravým opakem našich skutků.

[Ant 2]
Před slavnostním dnem * Paschy, když Ježíš věděl, že přichází jeho hodina, miloval své drahé, a miloval je až do konce.

[Ant 2] (rubrica praedicatorum)
Nikdo * mi nevzal můj život, ale já sám jej vydávám, a opět si jej vezmu zpět.

[Oratio 2]
Všemohoucí věčný Bože; dej nám tak prožít tajemství utrpení Páně; abychom si zasloužili pocítit odpuštění.
$Per eumdem

[Ant 3]
Mám moc * položit svůj život, a opět si jej vzít zpět.

[Oratio 3]
Tvé milosrdenství nechť nás, Bože, i od jakéhokoliv vkradení se starého člověka očistí, i nás schopnými svaté novosti učiní.
$Per Dominum.
