[Officium]
pátku v prvním týdnu Adventu

[Lectio1]
Čtení z knihy Proroka Isajáše
!Isa 6:1-3
1 Toho roku, kdy zemřel král Uzijáh, viděl jsem sedět Pána na vysokém a vznešeném trůnu, lem jeho roucha naplňoval svatyni.
2 Nad ním stáli Serafové. Každý měl šest křídel: dvěma si zastíral tvář, dvěma si zastíral nohy a dvěma létal.
3 Jeden volal na druhého: „Svatý, svatý, svatý je Hospodin zástupů, celá země je plná jeho slávy.“

[Lectio2]
!Isa 6:4-7
4 Čepy prahů se chvěly tímto voláním a dům se naplnil dýmem.
5 Tu jsem zvolal: „Běda mně, je se mnou konec! Vždyť jsem člověk nečistých rtů, mezi lidem nečistých rtů bydlím, a Krále, Hospodina zástupů, jsem viděl svýma očima!“
6 Tu ke mně přiletěl jeden ze Serafů, v ruce měl rozžhavený kámen, který vzal kleštěmi z oltáře.
7 Tím se dotkl mých úst a řekl: „Hle, dotklo se to tvých úst, zmizí tvá nepravost, bude smyt tvůj hřích.“

[Lectio3]
!Isa 6:8-10
8 Pak jsem slyšel hlas Páně, jak praví: „Koho mám poslat, kdo nám půjde?“ Řekl jsem: „Zde jsem, mne pošli!“
9 On pak pravil: „Jdi a pověz tomuto lidu: Poslouchejte dobře, ale nerozumějte; dívejte se vytrvale, ale nepoznávejte!
10 Zatvrď srdce tohoto lidu, zacpi mu uši, zalep mu oči, ať očima nevidí, ať ušima neslyší, ať srdcem nechápe, aby se neobrátil a neuzdravil!“

[Ant 2]
Hle přijde * Bůh a člověk z domu Davidova, a posadí se na trůn, alleluja.

[Ant 3]
Z Egypta * jsem povolal svého Syna; přijde, aby uzdravil svůj lid.
