[Officium]
čtvrtku v druhém týdnu doby Svatopostní

[Lectio1]
Čtení svatého Evangelia podle Lukáše. 
!Lukáš 16:19-31
Za onoho času řekl Ježíš Farizejům: „Žil byl jistý boháč, oblékal se v purpur a jemné plátno, a každý den velkolepě hodoval.“ A ostatní.
_
Homilie svatého Řehoře Papeže.
!Homilie 40. na Evangelia.
Koho, nejdražší bratři, koho představuje tento boháč, jenž se odíval v purpur a jemné plátno, a každý den opulentně hodoval, ne-li židovský národ, který ve svém životě uctíval Hospodina pouze povrchně a potěšení ze zděděného zákona měl pouze k ukazování a ne k užitku? A kdo pak byl ten Lazar plný vředů, ne-li vyobrazení pohanských národů? On se totiž nestyděl obrátit se k Bohu a vyznat své hříchy, proto měl rány na pokožce. Ranou na pokožce se totiž ukáže vnitřní nákaza, která vyrazí na povrchu.

[Lectio2]
Copak je tedy vyznání hříchů, ne-li prasknutí některého vředu? Neboť nákaza hříchu, která by se jinak zkázonosně ukrývala v mysli, se ve vyznání hříchu otevře a uzdraví. Rány na pokožce totiž vytáhnou na povrch hnilobný hnis. A co jiného činíme vyznáním hříchů, než to, že odhalíme zlo, které se v nás skrývá? Ranami posetý Lazar se toužil nasytit drobty, které padaly ze stolu boháčova, ale nikdo mu je nedal. Onen zpupný lid totiž příliš pohrdal kým­koliv z pohanských národů na to, aby jim dal poznat svůj zákon.

[Lectio3]
Učení zákona totiž neměl k lásce, ale k povýšenosti, jako by se vychloubal přijatými dobry. Avšak slova učení mu občas unikla, stejně jako drobty padaly ze stolu. Na druhou stranu, rány ležícího chudáka zase lízali psi. Nezřídka bývá ve svatých písmech zvykem označovat kazatele jako psy. Jazyk psů totiž ránu uzdravuje, když ji líže. Neboť i svatí učitelé, když nás povzbuzují k vyznání svého hříchu, jakoby se svým jazykem dotýkali rány na duši.

[Ant 2]
Synu, pamatuj si, * že jsi ve svém životě přijal dobré věci, a Lazar podobně tak špatné.

[Oratio 2]
Sešli nám, prosíme, Pane, pomoc své milosti, abychom když se náležitě věnujeme postům a modlibám, byli vysvobozeni od nepřátel mysli i těla.
$Per Dominum

[Ant 3]
Onen boháč * prosil o kapku vody, třebaže Lazarovi odepřel i drobky chleba.

[Oratio 3]
Přispěj na pomoc, Pane, svým služebníkům, a neustálou dobrotivost uštědři žádajícím; abys těm, kteří tebe oslavují jako stvořitele a vládce, navrátil to, co shromáždili, a navrácené zachoval.
$Per Dominum
