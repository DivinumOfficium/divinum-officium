[Officium]
Dominica I Adventus

[Ant 1]
Hle, jméno Páně * přichází zdaleka, a jeho jasnost naplní celou zemi.

[Oratio]
Vzbuď, prosíme, Hospodine, moc svou a přijď, abychom si zasloužili z nebezpečí, jímž nás ohrožují naše hříchy, tvou záštitou vytrženi a tvým vykoupením spaseni býti.
$Qui vivis

[Lectio1]
Začíná kniha Isajáše Proroka
!Isa 1:1-3
1 Vidění Isaiáše, syna Amosova, která měl v době judských králů Usijáha, Jotama, Achaza a Esechiáše o Judovi a Jerusalému.
2 Slyšte, nebesa, poslechni, země, neboť mluví Hospodin: „Syny jsem vychoval a o ně se postaral, vzepřeli se však proti mně.
3 Býk zná svého hospodáře i osel jesle svého pána; Izrael však nemá poznání, můj národ nemá rozum.“

[Responsory1]
R. Hleděl jsem zdaleka, a hle, vidím Boží moc přicházet, a oblak, který zachvátil celou zemi: * Vyjděte mu vstříc a řekněte: * Pověz nám, jsi-li ty on, * Jenž budeš vládnout nad israelským lidem.
V. Všichni, kdo přebýváte na zemi, a synové lidští, bohatý stejně jako chudák. Vyjděte mu vstříc a řekněte:
V. Ty, kdo vládneš Israeli, pohleď, ty, jenž vodíš Josefa jako ovci. Pověz nám, jsi-li ty on.
V. Zvedněte brány své hlavy, a otevřte se, prastaré vchody, neboť přijde Král slávy. Jenž budeš vládnout nad israelským lidem.
&Gloria
R. Hleděl jsem zdaleka, a hle, vidím Boží moc přicházet, a oblak, který zachvátil celou zemi: * Vyjděte mu vstříc a řekněte: * Pověz nám, jsi-li ty on, * Jenž budeš vládnout nad israelským lidem.

[Lectio2]
!Isa 1:4-6
4 Běda hříšnému lidu, národu zatíženému vinou, potomstvu zločinců, zkaženým synům! Opustili Hospodina, pohrdli Svatým Israele, obrátili se k němu zády.
5 Kam ještě vás bít, Když jste stále nevěrní? Celá hlava je nemocná, celé srdce je choré.
6 Od paty k hlavě nic na něm zdravého není; samá modřina, jizva, čerstvá rána, nevytlačená, neovázaná, nezměklá olejem.

[Responsory2]
R. Uviděl jsem v nočním vidění, a hle, v nebeských oblacích přicházel Syn člověka; a byla mu dána vláda, a čest;
* A každý lid, kmen a jazyk mu bude sloužit.
V. Jeho moc je mocí věčnou, která nebude odebrána; a jeho království nebude poničeno.
R. A každý lid, kmen a jazyk mu bude sloužit.

[Lectio3]
!Isa 1:7-9
7 Vaše země je zpustlá, vaše města spálená ohněm; Půdu vám před očima cizinci vyžírají, je zpustošena, zkažena nepřítelem.
8 Jen siónská dcera zůstala jak bouda na vinici, jak chýše na okurkovém poli, jak obležené město.
9 Kdyby nám Hospodin zástupů neponechal několik těch, kdo přežili, byli bychom jako Sodoma, Gomoře bychom se podobali.

[Responsory3]
R. Poslán byl Anděl Gabriel k Panně Marii zasnoubené Josefovi, a zvěstoval jí <i>Boží</i> slovo; a Panna se velmi zalekla světla; neboj se, Maria, nalezla jsi milost u Hospodina.
* Hle, počneš, a porodíš, a tvé dítě se bude nazývat Syn Nejvyššího.  
V. Dá mu Pán Bůh trůn Davida, jeho otce, a bude vládnout v domu Jákobově navěky.
R. Hle, počneš, a porodíš, a tvé dítě se bude nazývat Syn Nejvyššího.
&Gloria
R. Hle, počneš, a porodíš, a tvé dítě se bude nazývat Syn Nejvyššího.

[Lectio4]
Řeč svatého Lva Papeže.
!Řeč 8. o Postu x. měsíce a almužnách.
Když Spasitel poučoval své učedníky o příchodu království Božího a o konci světa i času, spolu s nimi vzdělával i celou svou Církev. „Dejte pozor,“ praví, „abyste nezatížili svá srdce nestřídmým pitím, opilstvím a světskými myšlenkami.“ Milovaní, víme, že toto přikázání se vztahuje zvláště na nás, protože nepochybujeme, že onen nám ohlášený den, třebaže zatím zahalený tajemstvím, je již blízko.

[Responsory4]
R. Zdrávas, Maria, milostiplná, Pán s tebou;
* Duch Svatý se na tebe snese, a moc Nejvyššího tě zastíní; a to Svaté Dítě, jež se z tebe narodí, bude nazváno Syn Boží.
V. Jak se to stane, vždyť muže nepoznávám? A odpověděl Anděl a řekl jí:
R. Duch Svatý se na tebe snese, a moc Nejvyššího tě zastíní; a to Svaté Dítě, jež se z tebe narodí, bude nazváno Syn Boží.

[Lectio5]
Na jeho příchod se musí připravit každý člověk, aby ho Pán nenalezl oddaného svému žaludku či zabraného ve světských starostech. Každý den si, milovaní, zažíváme a potvrzujeme, že množství vína otupuje ostří mysli a přebytek pokrmu oslabuje odhodlání srdce, a to natolik, že záliba v jedení jde též proti zdraví těla, dokud se rozum svou umírněností nepostaví těmto svodům, a nezmírní žár žádostivosti po tom, co by se žaludku mohlo stát přítěží.	

[Responsory5]
R. Očekáváme Spasitele, Pána Ježíše Krista;
* Jenž přetvoří naše nízké tělo a připodobní je svému oslavenému tělu.
V. Střízlivě, spravedlivě a zbožně žijme v tomto světě, a očekávejme blaženou naději, a slavný příchod velikého Boha.
R. Jenž přetvoří naše nízké tělo a připodobní je svému oslavenému tělu.

[Lectio6]
I  když bez duše tělo po ničem netouží a duší je mu dán rozum a ona je i hybatelem, úkolem té samé duše je odmítat cokoliv, co je nižší než ona, a vnitřním úsudkem zadržet všechny nevhodné vnější věci, aby pak, osvobozena od tělesných žádostivostí, mohla se v síni mysli často oddávati božské moudrosti, a když umlkne všechen hluk pozemských starostí, naše duše pak ve svatém rozjímání a ve věčné blaženosti radovati se mohla.	

[Responsory6]
R. Zapřísahám tě, Hospodine, pošli toho, jejž chceš poslat; pohleď na trápení svého lidu;
* Jak jsi pravil, přijď. * A vysvoboď nás.
V. Ty, kdo vládneš Israeli, pohleď, ty, jenž vodíš Josefa jako ovci. Jenž trůníš nad Cheruby.
R. Jak jsi pravil, přijď.
&Gloria
R. A vysvoboď nás.

[Lectio7]
Čtení svatého Evangelia podle Lukáše. 
!Lukáš 21:25-33
Za onoho času řekl Ježíš svým učedníkům: Budou znamení na slunci, měsíci, hvězdách a na zemi úzkost národů. A ostatní.
_
Homilie svatého Řehoře, Papeže.
!Homilie 1. na Evangelia.
Náš Pán a Vykupitel nás chce najít připravené, takže nám vypráví, jaké zlé věci čekají na konci věků svět, aby nás odradil od lásky k němu. Pán nás upozorňuje, jakými ranami bude svět stižen, až se přiblíží jeho konec, abychom, pokud snad nyní nechceme přebývat v tiché bázni před Pánem, hrozili se pak jeho blízkého soudu či postižení jeho ranami. 

[Responsory7]
R. Hle, Panna počne, a porodí Syna, praví Hospodin;
* A nazváno bude jeho jméno Podivuhodný, Bůh, Silný.
V. Bude sedět na trůnu Davida, a nad jeho královstvím bude vládnout navěky.
R. A nazváno bude jeho jméno Podivuhodný, Bůh, Silný.

[Lectio8]
Toto čtení ze svatého Evangelia, které jste, drahý bratře, právě vyslechl, Pán předjímal o něco výše, když řekl: „Povstane národ proti národu, a království proti království. A přijdou velká zemětřesení na mnoha místech, a nemoci, a hlad.“ A mezi těmito ranami se bude dít to, co jste právě slyšeli: Budou znamení na slunci, měsíci, hvězdách a na zemi úzkost národů, bezradných před bouřícím mořem a vlnami. Ze všech těchto znamení víme, že některá již nastala, a obáváme se, že další přijdou již v blízké době.	

[Responsory8]
R. Slyšte slovo Hospodinovo, národové, a rozhlašujte jej do všech končin země;
* A ostrovům, jež jsou poblíž, řekněte: Náš Spasitel přijde.
V. Zvěstujte a pravte v sluch; mluvte i křičte.
R. A ostrovům, jež jsou poblíž, řekněte: Náš Spasitel přijde.

[Lectio9]
Neboť národ proti národu již povstal, jejich útlak již přišel na zemi, a z těchto věcí vidíme ve své době více, než čteme v knihách.  Že zemětřesení ničí nesčetná města, to dobře víte, jak často takové zprávy slýcháme i z jiných částí světa. Nemocemi trpíme neustále. Znamení na slunci, měsíci a hvězdách jsme sice zatím neviděli, ale že ani ta nejsou daleko, o tom svědčí již dnes změny počasí.	

[Responsory9]
R. Hle, přijdou dny, praví Hospodin, kdy vzkřísím Davidovi spravedlivé potomstvo: a bude vládnout jako král, a bude moudrý, a zjedná soud a spravedlnost v zemi;
* A toto je jméno, kterým jej nazvou: * Náš spravedlivý Pán.
V. V oněch dnech bude zachráněn Juda, a Israel bude v jistotě přebývat.
R. A toto je jméno, kterým jej nazvou: 
&Gloria
R. Náš spravedlivý Pán.

[Ant Laudes]
V onen den * se hory orosí sladkostí, a pahorky budou oplývat mlékem a medem, alleluja.
Raduj se, * dcero Sionská, a jásej do sytosti, dcero Jerusalémská, alleluja.
Ejhle, Hospodin přijde, * a všichni Svatí jeho s ním; a bude v den onen světlo velké, alleluja.
Všichni, kdo žízníte, * přistupte k vodám; hledejte Pána, dokud jej lze najít, alleluja.
Ejhle, přijde * veliký Prorok, který obnoví Jerusalém, alleluja.

[Capitulum Laudes]
!Rom 13:11
v. Bratři, nastala již hodina, kdy je třeba se probrat ze spánku; nyní totiž je nám spása blíže než tehdy, když jsme uvěřili.
$Deo gratias.

[Ant 2]
Duch Svatý * na tebe sestoupí, Maria; neboj se, budeš nosit v lůně Syna Božího, alleluja.

[Capitulum Nona]
!Rom 13:13-14
v. Veďme počestný život jako ve dne; ne v hodováních a pitkách, ne v necudnostech a prostopášnostech, ne ve sváru a závisti. Ale oblečte se v Pána Ježíše Krista.
$Deo gratias

[Ant 3]
Neboj se, Maria, * nalezla jsi totiž milost u Hospodina; hle, počneš, a porodíš syna, alleluja. 
