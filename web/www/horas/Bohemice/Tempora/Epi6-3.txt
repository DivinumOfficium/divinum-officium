[Officium]
středy v šestém týdnu po Zjevení Páně

[Lectio1]
Čtení z listu svatého Apoštola Pavla Židům
!Žid 6:1-3
1 A tak tedy necháme stranou počáteční učení o Kristu a přistupme k nauce pro pokročilé. Nebudeme se přece zase vracet k základním článkům o pokání z mrtvých skutků, o víře v Boha,
2 k učení o omýváních a vzkládání rukou, o vzkříšení mrtvých a odplatě na věčnosti.
3 I to učiňme, je-li to vůle Boží.

[Lectio2]
!Žid 6:4-6
4 Komu se už dostalo světla, kdo okusil nebeských darů, kdo přijal Ducha svatého,
5 kdo zakusil krásu Božího slova a moc budoucího věku -
6 a přesto přese všecko potom odpadl, takového člověka je nemožné pokáním znovu uvést do původního stavu: vždyť on znovu si křižuje Božího Syna a vydává ho v posměch.

[Lectio3]
!Žid 6:7-10
7 Když je totiž nějaké pole bohatě zavlažováno a nese plodiny užitečné tomu, pro koho je obděláváno, urodí se na něm Boží požehnání.
8 Když však plodí jen trní a bodláčí, je zavržené, hrozí mu prokletí a skončí vypálením.
9 Ale i když mluvíme takhle, jsme o vás, milovaní, přesvědčeni, že jste ve stavu lepším, který směřuje ke spáse.
10 Bůh není nespravedlivý, že by zapomněl na to, co jste vykonali, a na vaši lásku, kterou jste kvůli němu projevovali, když jste prokazovali a stále prokazujete služby spolukřesťanům.
