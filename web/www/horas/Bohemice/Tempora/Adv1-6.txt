[Officium]
Sobota v prvním týdnu Adventu

[Lectio1]
Čtení z knihy Proroka Isajáše
!Isa 7:1-3
1 Za dnů Achaza, syna Jotama, který byl synem Uzijáha, judského krále, vytáhl Resin, král aramejský, a Pekach, syn Remaljáhův, král israelský, proti Jerusalému do boje, ale nemohli ho dobýt.
2 Davidův dům dostal zprávu: Aramejci táboří v Efraimsku. Tu se zachvělo královo srdce i srdce jeho lidu, jako se chvějí stromy v lese větrem.
3 Hospodin řekl Isaiášovi: „Jdi naproti Achazovi, ty a tvůj syn Searjašub, na konec vodovodu horního rybníka na cestu u valchářova pole

[Lectio2]
!Isa 7:4-6
4 a řekneš mu: Hleď zůstat klidný a neboj se, neklesej na mysli před těmito dvěma kousky čadících oharků, před Resinem, zuřícím hněvem, a Aramejci a před synem Remaljáhovým,
5 poněvadž se proti tobě spikli Aramejci s Efraimity a synem Remaljáhovým a řekli:
6 ,Potáhneme na Judsko, naženeme mu hrůzu, obsadíme ho a uděláme tam králem Tabealova syna.‘

[Lectio3]
!Isa 7:10-15
10 Znovu Hospodin mluvil k Achazovi:
11 „Vyžádej si znamení od Hospodina, svého Boha, ať hluboko v podsvětí, či nahoře na výšinách!“
12 Achaz však řekl: „Nebudu žádat, nebudu pokoušet Hospodina.“
13 Tu pravil Izaiáš: „Slyšte tedy, Davidův dome! Nestačí vám omrzovat lidi, že omrzujete i mého Boha?
14 Proto vám dá znamení sám Pán: Hle, panna počne a porodí syna a dá mu jméno Emanuel, to je 'Bůh s námi'.
15 Bude jíst smetanu a med, aby uměl zavrhovat zlo a volit dobro.

[Ant 2]
Sione, neboj se, * hle, přijde tvůj Bůh, alleluja.

[Ant 2] (rubrica cisterciensis)
Přijď, Pane, * navštiv nás v míru, abychom se radovali před tebou s dokonalým srdcem.
