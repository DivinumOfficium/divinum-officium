[Officium]
Dominica Infra Octavam Nativitatis

[Versum 1]
V. Slovo se stalo tělem, alleluja.
R. A přebývalo mezi námi, alleluja.

[Versum 1] (rubrica cisterciensis)
V. Ve známost uvedl Hospodin.
R. Svou Spásu.

[Ant 1]
Zatímco ticho * objímalo vše, a noc ve svém běhu prošla do středu své pouti, tvé všemohoucí Slovo, Hospodine, sesoupilo z královských trůnů, alleluja.

[Oratio]
Všemohoucí, věčný Bože, řiď činy naše podle svého zalíbení, abychom si zasloužili ve jménu tvého milovaného Syna oplývat dobrými skutky.
$Qui tecum

[Responsory3](rubrica 1960)
@Sancti/12-25:Responsory4
&Gloria
R. Blessed is that Virgin whose womb was made meet to bear our Lord Christ.

[Lectio4]
Řeč svatého Lva Papeže.
!Řeč 9. o Narození Páně.
Nejdražší, slovy ani náznakem nelze vyjádřit velikost Božích skutků. A kde začíná němý úžas, tam také leží důvod, proč nelze mlčet. Neboť v Kristu Ježíši, Božím Synu, nahlížíme nejen božskou bytost, ale také lidskou přirozenost, což bylo vyjádřeno skrze proroka: „Původ jeho kdo vypoví?“ Obě podstaty se sešly v jedné osobě. Pokud v to víra neuvěří, slova to vysvětlit nedokážou. A proto nám nikdy nepomine předmět chvály, neboť tomu, kdo chválí, se nikdy nedostane dosti vhodných slov.

[Lectio5]
Radujme se tedy, že nejsme schopni vypovědět tajemství takové milosti. Přestože nedokážeme vyjádřit vznešenost naší spásy, měli bychom si uvědomit, že je pro nás dobré to, že jsme jí přemoženi. Nikdo totiž nepospíchá k poznání pravdy více než ten, kdo pochopil, že i když ve věcech božských pokročí mnoho, vždy bude mít ještě více, co může hledat. Neboť kdo si myslí, že našel, co hledá, ve skutečnosti nic nenašel, ale pouze špatně hledal.

[Lectio6]
Aby nás však nepřepadly úzkosti z naší slabosti, pomáhají nám slova Evangelií a Proroků, která nás tak zapálí a poučí, že nás narození Páně, jímž se Slovo stalo tělem, nemá ani tak upomenout na věci minulé, jako spíše přimět, abychom pohlédli do přítomnosti. To, co tedy Anděl oznámil pastýřům, bdícím nad svými stády, naplnilo i náš sluch. A proto spravujeme stádo Páně, neboť slova božskou mocí sdělená uchováváme ve sluchu srdce. Tak tedy ať i během dnešní slavnosti zazní: „Zvěstuji vám velikou radost, která bude všemu lidu, dnes se vám narodil Spasitel, který jest Kristus (pozn. Pomazaný – Mesiáš) a Pán, ve městě Davidově.“ 

[Lectio7]
Čtení svatého Evangelia podle Lukáše. 
!Luk. 2:33-40
Za onoho času, byli Josef i Maria, matka Ježíšova, velmi podiveni nad tím, co se o něm říkalo. A ostatní.
_
Homilie svatého Ambrože Biskupa.
!Kniha 2 na 2. kapitolu Lukáše.
Vidíš hojnost milosti vylitou na všechny díky narození Páně, a také to, že toto proroctví popírali pouze nevěřící, nikoliv spravedliví. Hle, i Simeon prorokuje, že Pán Ježíš Kristus byl přišel k pádu i povstání mnohých, aby rozlišil zásluhy spravedlivých i hříšníků, a podle povahy našich skutků tento soudce pravý a spravedlivý udělí trest, nebo odměnu.

[Lectio8]
A tvou vlastní duši pronikne meč. Písmo ani dějiny neučí, že by Maria z tohoto života odešla utrpením násilné smrti. Skutečným mečem totiž nemůže být zraněna duše, jen tělo. Tak nám Simeon ukazuje, že Maria dobře znala nebeská tajemství. Totiž živé a mocné slovo Boží, ostřejší, než ten nejostřejší meč, proniká až do nitra duše i ducha, ke kloubům a dřeni, zkoumá myšlenky srdce i tajemství ducha, neboť vše je nahé a zjevné před Božím Synem, jehož tajnosti duše nemohou oklamat.

[Responsory8]
R. Ó Králi nebes, jemuž slouží takové veškerenstvo! Položen jsi do stáje ty, jenž obsáhneš celý svět!
* Ležíš v jeslích, třebaže vládneš na nebesích!
V. Narodil se nám dnes Spasitel, to jest Kristus Pán, ve městě Davidově.
R. Ležíš v jeslích, třebaže vládneš na nebesích!
&Gloria
R. Ležíš v jeslích, třebaže vládneš na nebesích!

[Lectio9]
Prorokuje tedy Simeon, prorokovala panna Maria, prorokovala i Alžběta, žena žijící v manželství. Prokovat tak musela i vdova, aby žádné povolání ani pohlaví nescházelo. Proto přichází Anna jako vdova s tak zbožným životem, abychom snadno uvěřili, že byla hodna zvěstovat příchod Spasitele všeho světa. Její zásluhy, třebaže jsme je popsali jinde, když povzbuzujeme vdovy, na tomto místě již nepovažujeme za nutné je opakovat, protože spěcháme k jiným cílům. 
&teDeum

[Capitulum Laudes]
!Gal 4:1-2
v. Bratři; Pokud je dědic nedospělý, v ničem se neliší od otroka, ačkoli je pánem všeho. Podléhá však poručníkům a správcům až do doby stanovené otcem.
$Deo gratias

[Lectio Prima]
!Gal 4:7
v. Již tedy není služebník, ale syn. A když synem, pak i dědicem skrze Boha.

[Capitulum Sexta]
!Gal 4:4-5
v. Avšak když přišla plnost času, poslal Bůh svého Syna, zrozeného ze ženy, podřízeného zákonu, aby vysvobodil ty, kteří byli podřízeni zákonu, abychom byli přijati za syny.
$Deo gratias

[Ant 3]
Chlapec Ježíš * prospíval věkem i moudrostí před Bohem i před lidmi.
