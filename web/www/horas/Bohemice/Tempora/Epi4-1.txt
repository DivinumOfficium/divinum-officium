[Officium]
pondělí ve čtvrtém týdnu po Zjevení Páně

[Lectio1]
Čtení z listu svatého Apoštola Pavla Filipanům
!Fil 4:1-3
1 Proto, moji bratři milovaní a vytoužení, moje radosti a koruno, tak stůjte v Pánu pevně, milovaní!
2 Napomínám Evodii a napomínám Syntychu, aby byly svorné, jsou přece křesťanky!
3 A prosím i tebe, Syzygu, skutečný spolupracovníku, ujmi se jich. Vždyť se lopotily při šíření evangelia spolu se mnou, s Klementem a ostatními mými spolupracovníky, jejichž jména jsou zapsána v knize života.

[Lectio2]
!Fil 4:4-7
4 Radujte se stále v Pánu, opakuji: Radujte se!
5 Vaše ušlechtilost ať je známá všem lidem. Pán je blízko.
6 O nic nemějte starost! Ale ve všem předkládejte Bohu své potřeby v modlitbě a prosbě s děkováním.
7 Pak Boží pokoj, který převyšuje všechno pomyšlení, uchrání vaše srdce a vaše myšlenky v Kristu Ježíši.

[Lectio3]
!Fil 4:8-10
8 Konečně, bratři, mějte zájem o všechno, co je pravdivé, co je čestné, co je spravedlivé, co je nevinné, co je milé, co slouží dobré pověsti, a o každou zdatnost nebo činnost, která si zasluhuje chvály.
9 Dělejte i nadále to, čemu jste se ode mě naučili, co jste ode mě převzali, ode mě slyšeli a na mně viděli. A Bůh, dárce pokoje, bude s vámi.
10 Velmi jsem se v Pánu zaradoval, že jste zase jednou mohli rozvinout starost o mě. Mysleli jste na to ovšem vždycky, scházela vám jen příležitost.
