[Officium]
pátku ve čtvrtém týdnu doby Svatopostní

[Lectio1]
Čtení svatého Evangelia podle Jana. 
!Jan 11:1-45
Za onoho času byl jeden nemocný, Lazar, v Bethánii, ve městě Marie a Marty, její sestry. A ostatní.
_
Homilie svatého Augustina Biskupa.
!Pojednání  49. na Janovo Evang.
Z předchozího čtení si pamatujete, že Pán odešel z rukou těch, kteří jej chtěli ukame­novat, a odebral se na druhý břeh Jordánu, kde Jan dříve křtil. (Jan x. 31, 39, 40- ) Když se tam však Pán usadil, roznemohl se v Bethánii Lazar. Toto městečko bylo poblíž Jerusaléma. Maria pak byla ta, jež pomazala Pána mastí a utřela mu nohy svými vlasy; a její bratr Lazar byl ten nemocný. Poslaly tedy jeho sestry pro Pána. Již jsme se dozvěděli, kam pro něj poslaly, kde Ježíš byl. „Neboť byl daleko, totiž na druhém břehu Jordánu.“ Poslaly pro Pána se zprávou, že jejich bratr je nemocný, a ráčí-li, aby přišel a od jeho nemoci jej vysvobodil. On však odložil uzdravování, aby jej mohl vzkřísit z mrtvých.

[Lectio2]
Jakou zprávu tedy poslaly jeho sestry? „Pane, hle, ten, kterého miluješ, je nemocen.“ Neřekly: „Přijď.“ Neboť věděly, že Lazara miluje, takže stačí zpráva o jeho nemoci. Neodvážily se říct: „Přijď a uzdrav,“ ani „Tam, kde jsi, přikaž, a zde se stane.“ Proč to však neučinily ony, když Pán pochválil víru toho setníka, který řekl: „Nejsem hoden, abys vstoupil pod mou střechu, avšak řekni jen slovo a můj služebník bude uzdraven.“ (Mat. viii. 8.) Nic z toho ony nevzkázaly, pouze toto: „Pane, hle, ten, kterého miluješ, je nemocen.“ Stačí, když to budeš vědět, protože víme, že neopustíš žádného z těch, které miluješ.

[Lectio3]
Někdo by mohl říct: „Jak to, že pokud se Lazarem míní hříšník, jej Pán tolik miloval?“ Ať si tedy poslechne jeho slova: „Nepřišel jsem povolat spravedlivé, ale hříšníky.“ (Mat. ix. 13.) Pokud by Bůh nemiloval hříšníky, nesestoupil by z nebe na zem. Když Ježíš uslyšel zprávu od sester, řekl jim: „Tato nemoc neslouží ke smrti, ale ke slávě Boží, aby byl oslaven Boží Syn.“ Taková oslava nepomohla Pánu samotnému, avšak nám byla k užitku. Toto jsou totiž jeho slova: "Neslouží k smrti, ale spíše k zázraku;" a ten když se stal, uvěřili lidé v Krista, a vyvázli tak z pravé smrti. Všimněte si také, jak se Pán nepřímo označil za Boha: pro ty, kteří odmítají, že by byl Bohem a Synem Božím.

[Ant 2]
Lazar, náš přítel, * spí; pojďme a probuďme jej ze spánku.

[Oratio 2]
Bože, jenž obnovuješ svět nevýslovnými tajemstvími; uděl, prosíme, aby tvá Církev prospívá věčnými ustanoveními, a nechybí jí ani časné pomoci.
$Per Dominum

[Ant 3]
Pane, * kdybys byl zde, Lazar by byl nezemřel; hle, již zapáchá, neboť leží čtyři dny v hrobě.

[Oratio 3]
Dej nám, prosíme, všemohoucí Bože; abychom, když jsme si vědomi své slabosti, důvěřovali v tvou moc, a pod tvou laskavostí se věčně radovali.
$Per Dominum
