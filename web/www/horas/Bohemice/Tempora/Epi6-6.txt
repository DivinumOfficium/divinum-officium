[Officium]
soboty v šestém týdnu po Zjevení Páně

[Lectio1]
Čtení z listu svatého Apoštola Pavla Židům
!Žid 13:1-4
1 Mějte se navzájem trvale rádi jako bratři.
2 Nezapomínejte na pohostinnost, protože tak přijali někteří ve svém domě anděly, aniž to tušili.
3 Pamatujte na vězně, jako byste byli sami vězněni s nimi, na ty, kteří jsou týráni, protože i vy žijete na zemi těžký život.
4 Manželství ať je u všech v úctě a manželské lože neposkvrněné, neboť Bůh bude soudit smilníky a cizoložníky.

[Lectio2]
!Žid 13:5-8
5 V jednání ať vás neovládá lakota; spokojte se s tím, co máte. Vždyť Bůh sám slíbil: 'Nikdy tě neopustím, nikdy tě nenechám bez pomoci!'
6 Proto můžeme s důvěrou říkat: 'Pán je můj pomocník, nebudu se bát. Co mi může udělat člověk?'
7 Pamatujte na své představené, kteří vám hlásali Boží slovo. Uvažte, jak oni skončili život, a napodobujte jejich víru.
8 Ježíš Kristus je stejný včera i dnes i navěky.

[Lectio3]
!Žid 13:9-12
9 Nenechte se svést všelijakými cizími naukami. Je dobré spoléhat se na milost a ne na předpisy o pokrmech. Kdo jde jen za tím, nic nezíská.
10 Máme oltář, z něhož právo jíst nemají ti, kdo slouží stánku.
11 Zabitá zvířata, jejichž krev přináší velekněz do svatyně jako smírnou oběť za hříchy, musela být spálena mimo tábor.
12 Tak i Ježíš podstoupil utrpení za bránou, aby vlastní krví posvětil lid.
