[Officium]
Kapitola 5. z listu Řínanům
(sed rubrica 1955 aut rubrica 196 aut rubrica altovadensis)
dne 2. ledna

[Lectio1]
Čtení z listu svatého Apoštola Pavla Římanům
!Řím 5:1-5
1 Jestliže jsme ospravedlněni na základě víry, žijme v pokoji s Bohem skrze našeho Pána Ježíše Krista.
2 Skrze něho totiž máme vírou přístup k této milosti a pevně v ní stojíme. Naše chlouba je také v tom, že máme naději dosáhnout slávy u Boha.
3 Ale nejen to! Chlubíme se i souženími. Víme přece, že soužení plodí vytrvalost.
4 Vytrvalost plodí osvědčenost, osvědčenost plodí naději.
5 Naděje však neklame, protože Boží láska je nám vylita do srdce skrze Ducha svatého, který nám byl dán.

[Lectio2]
!Řím 5:6-9
6 Kristus přece v ten čas, když jsme ještě byli slabí, zemřel za bezbožníky.
7 Vždyť sotva kdo položí život za spravedlivého ‒ možná, že se někdo umřít odhodlá za toho, kdo je mu milý.
8 Ale Bůh dokazuje svou lásku k nám tím, že Kristus umřel za nás, když jsme ještě byli hříšníky.
9 Tím spíše tedy budeme zachráněni skrze něho od Božího hněvu teď, když jsme ospravedlněni jeho krví.


[Lectio3]
!Řím 5:10-12
10 Neboť jestliže jsme s Bohem byli usmířeni smrtí jeho Syna v době, kdy jsme s ním byli ještě znepřáteleni, tím spíše ‒ po usmíření ‒ budeme zachráněni jeho životem.
11 Ba ještě více! Smíme se i chlubit Bohem skrze našeho Pána Ježíše Krista, protože skrze něho se nám nyní dostalo usmíření.
12 Jako skrze jednoho člověka přišel na tento svět hřích a skrze hřích smrt, a tak smrt přešla na všechny lidi, protože všichni zhřešili.
