[Officium]
pátku v třetím týdnu po Zjevení Páně

[Lectio1]
Čtení z listu svatého Apoštola Pavla Efesanům
!Eph 5:1-4
1 Ano, napodobujte Boha jako jeho milované děti
2 a žijte v lásce, jako i Kristus miloval nás a zcela vydal sebe za nás jako dar v oběť, vůni Bohu velmi příjemnou.
3 Pokud jde o smilství a nečistotu vůbec nebo chamtivost, ani jejich jména ať se u vás nevyslovují, jak se sluší na věřící.
4 Stejně tak pokud jde o nestydatost, nevázané řeči nebo neslušné vtipy ‒ to se přece nepatří ‒ ale spíše díkůvzdání.

[Lectio2]
!Eph 5:5-8
5 Toho si totiž buďte dobře vědomi, že žádný smilník ani nečistý ani chamtivý ‒ to je modloslužebník ‒ nemá podíl v království Kristově a Božím.
6 Nedejte se od nikoho svést prázdnými řečmi, protože pro ty věci přichází Boží hněv na neposlušné lidi.
7 Proto s nimi nic nemějte.
8 Byli jste kdysi ovšem tmou, ale teď jste světlem v Pánu. Žijte jako děti světla.

[Lectio3]
!Eph 5:9-14
9 Ovoce toho světla totiž záleží ve všestranné dobrotě, spravedlnosti a v životě podle pravdy.
10 Zkoumejte, co se líbí Pánu,
11 a nemějte žádnou účast v těch neplodných skutcích tmy; spíše je veřejně odsuzujte.
12 Vždyť člověku je hanba už jen o tom mluvit, co ti lidé potají páchají.
13 Všechno, co se odsoudí, ukáže se v pravém světle. Všechno totiž, na co se vrhne světlo, je potom zřejmé.
14 Proto se říká v Písmu: „Probuď se, spáči, vstaň z mrtvých, a Kristus tě osvítí.“
