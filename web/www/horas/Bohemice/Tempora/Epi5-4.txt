[Officium]
čtvrtku v pátém týdnu po Zjevení Páně

[Lectio1]
Začátek listu svatého Apoštola Pavla Titovi
!Titus 1:1-4
1 Pavel, Boží služebník a apoštol Ježíše Krista, pověřený hlásáním víry Božím vyvoleným, aby důkladně poznali pravdu, jak uctívat Boha.
2 Z ní pochází naděje na věčný život, který už před dávnými věky pravdomluvný Bůh slíbil
3 a ve svém čase pak své slovo uvedl ve známost kázáním, jež mi bylo svěřeno příkazem Boha, našeho spasitele:
4 Titovi, svému pravému synu, kterému se dostalo stejné víry jako mně: milost a pokoj od Boha Otce a od Krista Ježíše, našeho spasitele.

[Lectio2]
!Titus 1:5-9
5 Nechal jsem tě na Krétě kvůli tomu, abys uspořádal, co ještě chybí, a abys v každém městě ustanovil starší, jak jsem ti nařídil:
6 musí to být muži bezúhonní, jen jednou ženatí a děti musí mít věřící, které nelze obviňovat z nevázanosti a které nejsou nepoddajné.
7 Církevní představený je přece Božím správcem, a musí to proto být muž bezúhonný: ne domýšlivý, ne prchlivý, ne oddaný pití, ne útočný, ne lačný špinavého zisku.
8 Má však být pohostinný, milovat dobro, umět se ovládat, být spravedlivý, zbožný a zdrženlivý;
9 takový, kdo se v kázání pevně drží spolehlivé nauky, aby byl schopný povzbuzovat ve zdravém učení a také usvědčovat odpůrce.

[Lectio3]
!Titus 1:10-15
10 Je totiž mnoho lidí nepoddajných, mluvků a svůdců ‒ jsou to zvláště ti, co pocházejí ze židovství.
11 Těm je třeba zavřít ústa. Pro špinavý zisk učí věcem, které nejsou správné, a tak rozvracejí celé rodiny.
12 Jeden z nich, jejich vlastní prorok, řekl: „Kréťané jsou odjakživa lháři, zlá zvěř, líná břicha.“
13 A toto svědectví je pravdivé. Proto je ostře kárej, aby si uchovali zdravou víru
14 a nedbali na židovské báje a příkazy lidí, kteří se obracejí zády k pravdě.
15 Čistým je všechno čisté, ale lidem poskvrněným a nevěřícím není čisté nic.
