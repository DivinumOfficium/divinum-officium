[Officium]
třetí Neděle Adventní

[Ant 1]
Přede mnou * nebyl utvořen Bůh, a po mě nebude; neboť přede mnou poklekne každé koleno, a vyzná mě každý jazyk.

[Oratio]
Sluch svůj, prosíme, Pane, nakloň k našim prosbám, a prozař temnoty naší duše milostí svého navštívení.
$Qui vivis

[Lectio1]
Čtení z knihy Proroka Isajáše
!Isa 26:1-6
1 V ten den se bude zpívat tato píseň v judské zemi: „Pevné město máme k spáse, Pán je opatřil hradbami a valem.
2 Otevřte brány, ať vejde spravedlivý národ, který střeží věrnost.
3 Jeho zásady jsou pevné, zachováš mu pokoj, neboť doufal v tebe.
4 Doufejte v Hospodina navždy, neboť Hospodin je skála navěky.
5 Svrhl ty, kdo sídlí na výšinách, pokoří nepřístupné město; poníží ho až k zemi, do prachu ho srazí.
6 Budou po něm šlapat nohy chudých, kroky ubohých.

[Responsory1]
R. Hle, Hospodin se ukáže nad bělostným oblakem,
* A s ním tisíce Svatých; a bude mít na oděvu, a na svém stehnu napsáno: Král králů, a Hospodin panovníků.
V. Ukáže se na konci, a nebude klamat; třebaže se může zdržet, čekej jej, neboť zajisté přijde.
R. A s ním tisíce Svatých; a bude mít na oděvu, a na svém stehnu napsáno: Král králů, a Hospodin panovníků.

[Lectio2]
!Isa 26:7-10
7 Stezka spravedlivého je přímá, spravedlivému rovnáš cestu.
8 Ano, čekáme na tebe, jak budeš soudit, Hospodine, tvé jméno a vzpomínka na tebe jsou touhou duše.
9 Svou duší po tobě toužím v noci, ale i v duchu tě hledám svým srdcem. Až zazáří tvé rozsudky na zemi, naučí se spravedlnosti obyvatelé světa.
10 Jestliže bezbožný dostane milost, spravedlnosti se nenaučí; v zemi práva jedná podle, na Hospodinovu vznešenost nedbá.

[Responsory2]
R. Betléme, město nejvyššího Boha, z tebe vzejde Panovník Israele; a jeho východ bude počátek dnů věčnosti, a budou jej velebit po celé zemi.
* A mír nastane v naší zemi, až přijde.
V. Bude kázat mír Národům, a jeho moc bude od moře k moři.
R. A mír nastane v naší zemi, až přijde.

[Lectio3]
!Isa 26:11-14
11 Hospodine, tvá ruka je zdvižena – ale oni to nevidí. Ať ke své hanbě uvidí, jak se o svůj lid staráš! Oheň, kterým planou tvoji nepřátelé, ať je pohltí!
12 Hospodine, uděl nám pokoj, neboť i všechny naše skutky jsou tvým dílem.
13 Hospodine, náš Bože, jiní páni než ty nám vládli, ale jen v tobě budeme chválit tvé jméno.
14 Mrtví neožijí, stíny nepovstanou, proto jsi je potrestal a zničil, zahladil jsi každou vzpomínku na ně.

[Responsory3]
R. Ten, který má přijít, přijde a nebude otálet; a již nebude strachu v našich končinách.
* Neboť on je náš Spasitel.
V. Odejme všechny naše nepravosti, a odhodí do hlubin mořských všechny naše hříchy.
R. Neboť on je náš Spasitel.
&Gloria
R. Neboť on je náš Spasitel.

[Lectio4]
Řeč svatého Lva Papeže.
!Řeč 2. o Postu měsíce desátého a sbírkách.
Nejdražší, jako pastýř k vám starostlivě promlouvám to, co čas prověřil a zbožný zvyk naší oddanosti vyučuje. V prosinci má se slaviti půst, který přehodně nabízíme jako oběť zdrženlivosti za to, že jsme přijali všechny plody nám za potravu dané, Bohu, jejich původci. Jak tedy můžeme učinit půst účinnější? Jeho dodržováním se přibližujeme k Bohu a odoláváme ďáblu tím, že překonáváme nám příjemné neřesti.

[Responsory4]
R. Egypte, neplač, neboť k tobě přijde tvůj Panovník, před jehož zrakem se přesouvají propasti, 
* Aby vysvobodil svůj lid z rukou mocných.
V. Hle, přijde Hospodin zástupů, Bůh tvůj s velikou mocí.
R. Aby vysvobodil svůj lid z rukou mocných.

[Lectio5]
Pokrmem ctnosti byl vždy právě půst. Z odříkání totiž pocházejí čisté myšlenky, rozumná přání, spásonosná rozhodnutí; a skrze dobrovolné utrpení umírá tělo žádostivostem, duch je však občerstvován ctnostmi. Ale protože nejen postem získáváme spásu svých duší, svůj půst doplňujme ještě skutky milosrdenství k chudým. Vyrůstejme v ctnosti tím, co si odebíráme z potěšení. Nechť jsou chudí nasyceni tím, co si postící se odřekli.

[Responsory5]
R. Blízko jest, že přijde jeho čas, a jeho dny se již nepotáhnou. 
* Slituje se Hospodin nad Jakubem, a Israel bude zachráněn.
V. Obrať se, Panno israelská, obrať se na svá města.
R. Slituje se Hospodin nad Jakubem, a Israel bude zachráněn.

[Lectio6]
Snažme se chránit vdovy, pomáhat sirotkům, utěšovat lkající a smiřovat odloučené. Přijímejme poutníky, pomáhejme utlačovaným, oblékejme nahé, pečujme o nemocné, aby kdokoliv z nás těmito dobrými skutky přinesl tuto oběť Bohu, původci všeho dobra, a zasloužil si pak od Něj obdržeti odměnu království nebeského. Posťme se tedy ve středu a v pátek; v Sobotu však <i>v kostele</i> svatého Apoštola Petra bděme, abychom pro jeho přímluvu a zásluhy mohli dosáhnout toho, co žádáme, skrze našeho Pána Ježíše Krista, jenž s Otcem a Duchem Svatým žije a kraluje na věky věkův. Amen.

[Responsory6]
R. Pán sestoupí jako déšť do rouna; 
* Nastane v jeho dnech spravedlnost, a hojnost pokoje.
V. A klanět se mu budou všichni králově, všechny Národy mu budou sloužit.
R. Nastane v jeho dnech spravedlnost, a hojnost pokoje.
&Gloria
R. Nastane v jeho dnech spravedlnost, a hojnost pokoje.

[Lectio7]
Čtení svatého Evangelia podle svatého Jana.
!Jan 1:19-28
Za onoho času, poslali Židé z Jerusaléma kněze a levity k Janovi, aby se ho zeptali: Ty jsi kdo? A ostatní.
_
Homilie svatého Řehoře Papeže.
!Homilie 7. na Evangelia.
Ve slovech tohoto čtení, nejdražší bratři, je nám vychvalována Janova pokora. Byl totiž tak ctnostný, že by lidé uvěřili, že je Kristus, ale on ze své vůle pevně zůstal sám sebou, aby se míněním lidí nenechal zbytečně strhnout k přílišné pýše. Neboť vyznal a nezapíral. A vyznal: „Neboť já nejsem Kristus.“ Avšak on, když řekl „nejsem,“ to prostě popřel, řekl, že není, a nelhal, že by byl. A tím, že řekl pravdu, stal se údem toho, jehož jméno si vylhaně nepřisvojil. Když si tedy nechtěl přivlastnit jméno Kristovo, stal se údem Kristovým. Neboť zatímco se snažil pokorně vyznat svou slabost, vpravdě si zasloužil obdržet Kristovu vznešenost

[Responsory7]
R. Přijď, Hospodine, a neotálej; uvolni pouta svého lidu,
* A povolej rozptýlené zpět do své země.
V. Vzbuď, Hospodine, svou moc, a přijď, a spas nás.
R. A povolej rozptýlené zpět do své země.

[Lectio8]
Když si však vzpomeneme na Spasitelovu větu z jiného čtení, z jeho slov nám vyvstává jedna velmi spletitá otázka. Totiž na jiném místě, když se učedníci Pána ptali na příchod Eliáše, odpověděl jim: „Eliáš již přišel a lidé ho nepoznali, ale udělali mu, co se jim zlíbilo.“ A pokud to chcete vědět, právě Jan byl oním Eliášem. (Matth. xi. 14.) Když se však Jana zeptali, odpověděl: „Nejsem Eliáš.“ Co se to děje, nejdražší bratři, když to, co Pravda tvrdí, prorok Pravdy zase popírá? Tyto dvě věci se totiž velmi liší: „On je,“ a „Nejsem.“ Jak tedy může být prorokem Pravdy, když není v souladu se slovy právě té samé Pravdy?

[Responsory8]
R. Hle, kořen Jesse sestoupí k lidské spáse, Národy se k němu budou modlit;
* A jeho jméno bude slavné.
V. Dá mu Hospodin Bůh trůn Davida, jeho otce, a bude vládnout v domě Jakubově navěky.
R. A jeho jméno bude slavné.

[Lectio9]
Avšak pokud poctivě hledáme samotnou pravdu, shledáme, že to, co zní jako protiklad, vlastně vůbec protikladným není. Zachariášovi totiž o Janovi řekl Anděl: „Bude jej předcházet v duchu a síle Eliášově.“ Říká tedy o něm, že má přijít v duchu a síle Eliáše, (Lukáš i. 17.) protože stejně jako Eliáš má předcházet druhému příchodu Páně, i Jan předcházel jeho prvnímu příchodu. Jako Eliáš má přijít jako předchůdce Soudce, tak se i Jan stal předchůdcem Spasitele. Jan byl tedy Eliášem duchovně, jako osoba však nikoliv. Co tedy Pán pronáší v duchu, to Jan popírá pro svou osobu.

[Responsory9]
R. Naučí nás Hospodin svým cestám, a budeme kráčet po jeho stezkách.
* Neboť ze Siónu vyjde zákon, a slovo Hospodinovo z Jerusaléma.
V. Pojďte, vystoupíme na Hospodinovu horu, a k domu Boha Jakubova.
R. Neboť ze Siónu vyjde zákon, a slovo Hospodinovo z Jerusaléma.
&Gloria
R. Neboť ze Siónu vyjde zákon, a slovo Hospodinovo z Jerusaléma.

[Ant Laudes]
Přijde Pán, * a nebude otálet, a prozáří skryté temné kouty, a ukáže se všem národům, alleluja.
Jerusaléme, raduj se * velikou radostí, neboť přijde tvůj Spasitel, alleluja.
Dám na Sionu * spásu, a v Jerusalémě svou slávu, alleluja.
Hory a všechny pahorky * budou sníženy; a křivé bude narovnáno, a hrubé cesty vyrovnány; přijď, Pane, a neotálej, alleluja.
Spravedlivě a zbožně * žijme, a očekávejme blaženou naději a příchod Páně.

[Capitulum Laudes]
!Fil 4:4-5
v. Bratři: Radujte se stále v Pánu, opakuji: Radujte se! Vaše ušlechtilost ať je známá všem lidem. Pán je totiž blízko.
$Deo gratias

[Ant 2]
Na trůnu * Davidově, a nad jeho královstvím bude trůnit navěky, alleluja.

[Capitulum Sexta]
!Fil 4:6
v. O nic nemějte starost! Ale ve všem předkládejte Bohu své potřeby v modlitbě a prosbě s děkováním.
$Deo gratias

[Capitulum Nona]
!Fil 4:7
v. A Boží pokoj, který převyšuje všechno pomyšlení, nechť uchrání vaše srdce a vaše myšlenky v Kristu Ježíši, našem Pánu.
$Deo gratias

[Ant 3]
Blahoslavená jsi, Maria, * neboť jsi uvěřila Pánu; dokoná se v tobě vše, co ti bylo řečeno od Pána, alleluja.
