[Officium]
čtvrtku ve čtvrtém týdnu po Zjevení Páně

[Lectio1]
Začátek prvního listu svatého Apoštola Pavla Soluňanům
!1 Thess 1:1-5
1 Pavel, Silván a Timotej soluňské církevní obci, která je ve spojení s Bohem Otcem a s Pánem Ježíšem Kristem. Milost vám a pokoj!
2 Stále děkujeme Bohu za vás za všechny, když si vás připomínáme ve svých modlitbách.
3 Před naším Bohem a Otcem vzpomínáme bez přestání, jak je vaše víra účinná, láska obětavá a naděje v našeho Pána Ježíše vytrvalá.
4 Víme o vašem vyvolení, bratři Bohem milovaní.
5 Když jsme vám přinesli Evangelium, nebyla to jen pouhá slova, naopak: bylo to provázeno projevy moci, činností Ducha svatého a hlubokým přesvědčením. Vy sami víte, jak jsme se chovali mezi vámi kvůli vám.

[Lectio2]
!1 Thess 1:6-10
6  A vy jste napodobovali nás i Pána, přijali jste nauku v mnohém soužení, s radostí Ducha svatého,
7 takže jste se stali vzorem pro všechny věřící v Makedonii a Achaji.
8 Od vás se přece slovo Páně rozšířilo nejen po Makedonii a Achaji, ale i po všech místech se roznesla zpráva o tom, že jste uvěřili v Boha, takže my o tom už nemusíme nic říkat.
9 Vždyť tam lidé sami o tom vypravují, jakého přijetí se nám u vás dostalo a jak jste se od model obrátili k Bohu, abyste sloužili Bohu živému a pravému
10 a vyčkávali z nebe jeho Syna, kterého vzkřísil z mrtvých, totiž Ježíše; ten nás vysvobozuje od blížícího se Božího hněvu.

[Lectio3]
!1 Thess 2:1-6
1 Bratři, víte sami, že náš příchod k vám nebyl nadarmo.
2 Naopak, po všem tom utrpení a urážkách, které jsme, jak víte, přestáli ve Filipech, odvážili jsme se s důvěrou v našeho Boha kázat vám radostnou Boží zvěst i přes mnohý těžký zápas.
3 Když vás totiž povzbuzujeme, nepramení to z nějakého falešného přesvědčení, z nějakých nepoctivých úmyslů, ani vás nechceme klamat.
4 Ale Bůh nám svěřil evangelium, když nás napřed vyzkoušel, a proto se nechceme svým kázáním dělat pěknými v očích lidí, ale chceme se líbit Bohu, který zkoumá naše srdce.
5 A proto, jak sami víte, jsme nikdy neužívali úlisných řečí, ani jsme nic nedělali ze skryté lakoty ‒ Bůh je svědek!
6 Nehledali jsme slávu u lidí, ani u vás, ani u jiných.
