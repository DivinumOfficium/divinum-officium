
[Lectio1]
Čtení z prvního listu svatého Apoštola Pavla Korinťanům
!1Kor 15:1-6
1 Chci vám, bratři, vyložit radostnou zvěst, kterou jsem vám už hlásal. Vy jste ji přijali a jste v tom pevní.
2 Ona vás vede ke spáse, když se jí držíte přesně tak, jak jsem vám to kázal; jinak jste uvěřili nadarmo.
3 Vyučil jsem vás především v tom, co jsem sám přijal, že Kristus umřel ve shodě s Písmem za naše hříchy;
4 že byl pohřben a že vstal z mrtvých třetího dne ve shodě s Písmem;
5 že se ukázal Petrovi a potom Dvanácti.
6 Pak se zjevil více než pěti stům bratřím najednou ‒ většina z nich dosud žije, někteří však už zesnuli.

[Lectio2]
!1Kor 15:7-11
7 Potom se zjevil Jakubovi, pak všem apoštolům.
8 A po všech jako poslední jsem ho uviděl i já, nedochůdče.
9 Ano, já jsem nejnepatrnější z apoštolů; nejsem ani hoden, abych byl nazýván apoštolem, protože jsem pronásledoval Boží církev.
10 Ale Boží milostí jsem to, co jsem, a jeho milost, kterou mi udělil, nezůstala ležet ladem. Ano, pracoval jsem do únavy daleko více než všichni ostatní. Vlastně ne já, nýbrž Boží milost se mnou.
11 Ale ať už já, nebo oni: tak to kážeme a tak jste v to uvěřili.

[Lectio3]
!1Kor 15:12-16
12 Káže se o Kristu, že vstal z mrtvých. Ale jak potom mohou říkat někteří z vás, že vzkříšení mrtvých není?
13 Není-li však žádné vzkříšení mrtvých, nevstal ani Kristus!
14 A jestliže Kristus nevstal, marné je naše kázání, marná je vaše víra.
15 Pak ovšem my vypadáme jako lživí svědci o Bohu: je-li totiž pravda, že mrtví vůbec nevstávají, proti Bohu jsme svědčili, že Krista vzkřísil, ale on ho nevzkřísil.
16 Jestliže tedy mrtví nevstávají, ani Kristus nevstal.

[Lectio4]
!1Kor 15:17-22
17 A nevstal-li Kristus, vaše víra nemá cenu, protože pak jste ještě ve svých hříších,
18 a jsou ztraceni i ti křesťané, kteří už zesnuli.
19 Máme-li naději v Krista jen v tomto životě, pak jsme nejubožejší ze všech lidí.
20 Ale Kristus z mrtvých vstal, a to jako první z těch, kteří zesnuli.
21 Protože smrt přišla skrze člověka, přijde skrze člověka také vzkříšení mrtvých.
22 Jako totiž pro spojení s Adamem všichni propadli smrti, tak zase pro svoje spojení s Kristem všichni budou povoláni k životu.

[Lectio5]
Řeč svatého Maxima, Biskupa
!Homilie LVII; O Velikonocích III
Bratři, ne nadarmo se dnešního dne čte tento Žalm (117), v němž Prorok přikazuje, aby­chom se radovali a jásali. Svatý David totiž zve všechno stvoření k oslavě tohoto dne. Neboť v tento den Kristus svým Vzkříšením otevírá podsvětí, Novokřtěnci obnovují půdu Církve a Duch svatý nám odemyká nebe. 

[Lectio6]
Otevřené podsvětí totiž navrací zemřelé, obnovená země rodí ty, kteří znova povstanou, odemčené nebe přijímá ty, kteří do něj vystupují. Tak tedy lotr může vystoupit až do ráje, těla Svatých vstoupí do svatého města, zesnulí se navrátí k živým a všechny živly a celá země se dle daného řádu ve Vzkříšení Kristově povznesou k vyšším sférám.	

[Lectio7]
Podsvětí ty, které má, navrátí nahoru, země ty, které pohřbila, pošle do nebe. A nebe ty, které přijme, postaví před Pána. Jedním a týmž skutkem Spasitelovo utrpení pozvedá z hlubin, zdvíhá ze země a přivádí na výsosti. Vzkříšení Kristovo je totiž pro zemřelé život, pro hříšníky odpuštění, pro Svaté sláva. Svatý David zve tedy všechno stvoření k osla­vě Kristova Vzkříšení. Praví totiž, že máme jásat a radovat se v tento den, který učinil Pán.	

[Lectio8]
Bratři, proto všichni v tento svatý den musíme jásat. Nikdo ať se neodděluje od společné radosti hříšným svědomím, nikdo ať se nezbavuje veřejných závazků zátěží hříchů. Hříšník v tento den navíc nemusí zoufat, že by se mu nedostalo odpuštění, a to není malá výsada. Pokud si totiž lotr zasloužil ráj, proč by si Křesťan neměl zasloužit smilování? Když se Pán smiloval nad lotrem, když byl ukřižován, tím spíše se smiluje nad Křesťanem, když vstane z mrtvých. A pokud se pokora v utrpení  takto smilovala nad lotrem, který Pánu důvěřoval, oč více asi udělí sláva Vzkříšení Křesťanovi, který jej prosí? Štědřejší ve smilování totiž obvykle bývá, jak sami víte, radostné vítězství, než přisouzené zajetí.	

[Lectio9]
@Tempora/Pasc0-1:Lectio1:s/ De se.*//s

[Lectio10]
@Tempora/Pasc0-1:Lectio1:s/.*De se/De se/s s/$/~/
@Tempora/Pasc0-1:Lectio2:s/Prob.ndi.*//s

[Lectio11]
@Tempora/Pasc0-1:Lectio2:s/.*Prob.ndi/Probándi/s s/$/~/
@Tempora/Pasc0-1:Lectio3:s/Mensam .*//s

[Lectio12]
@Tempora/Pasc0-1:Lectio3: s/.* Mensam/Mensam/s
