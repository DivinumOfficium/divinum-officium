[Officium]
sv. Štěpána, Opata

[Name]
Štěpána

[Lectio2]
Štěpán, zakladatel Grandmontského řádu, se narodil do vznešeného rodu v Auvergne. Jeho otec, zbožný muž, jej přivedl do Itálie a dal jej na vzdělání k Milonovi, Arcibiskupu ve městě Benevento. Pod jeho vedením se mu dostalo vzdělání, byl však pohnut příkladem poustevníků v Kalábrii, takže se se svolením Svatého otce vrátil do Akvitánie a usadil se v lesích u hory Muret. Tam započal život v čistotě, životu andělskému tím bližší, čím více se svou přísností tyčil nad lidským chováním.

[Lectio3]
Stejně jako rozsvícená lampa se nemůže skrýt pod vědrem, stalo se, že mnozí se k němu přidali, a Štěpán se jim stal nejvyšším příkladem všech ctností. Mnohé ze světa přivedl na cestu ke spáse. Považoval se za nehodného Kněžství, proto zastával pouze úřad Jáhna. Vynikal nad jiné darem pokory a panictví, vydával dokonce podivuhodnou vůni. Když pak v poustevně u hory Muret strávil padesát let, dal povzbuzení svým učedníkům, přijal posilu Svátostí a zesnul v Pánu dne 13. února. Klement III. jej připočetl k zástupu Svatých.
