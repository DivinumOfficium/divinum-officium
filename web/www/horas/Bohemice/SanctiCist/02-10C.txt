[Officium]
Scholastiky

[Name]
Scholastiky

[Lectio2]
Scholastika, sestra svatého Benedikta, zaslíbená všemohoucímu Pánu již od raného dětství, měla ve zvyku jednou za rok navštívit svého bratra. Muž Boží za ní vždy přišel na místo nedaleko brány kláštera, ale stále na klášterních pozemcích. Jedno­ho dne, když za ní podle zvyku přišel a ještě ten den se chtěl ještě navrátit do kláštera, a nechtěl se nechat oblomit sestřinými prosbami, aby s ní prožil noc v chválách Božích a duchovních rozhovorech, náhle se na prosbu Scholastiky strhla taková bouře a průtrž mračen, že muž Boží byl spolu s bratry donucen tam zůstat, a až do rána vést řeči o posvátných věcech. 

[Lectio3]
Avšak po třech dnech strávených pak ve své cele pozdvihl muž Boží Benedikt oči k nebi a viděl duši této své sestry vystupující z těla, kterak v podobě holubice pronikla do tajemství nebes. Oznámil tedy bratrům její úmrtí. Hned je také poslal, aby její tělo přenesli do kláštera a uložili do hrobu, který měl Benedikt připravený sám pro sebe. Tím se stalo, že stejně jako jejich mysl byla vždy jedno v Bohu, tak jejich těla ani hrob nerozdělil.	
