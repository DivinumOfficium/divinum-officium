@Sancti/12-31

[Rank]
sv. Silvestra, Papeže a Vyznavače

[Lectio5]
Silvestr byl Říman, jeho otec se jmenoval Rufinus. Od raného dětství studoval pod vedením Kněze Cyrína, jehož učení i život výtečně napodoboval. Když mu bylo třicet let, vysvětil jej Papež Marcellinus na Kněze svaté Církve Římské. V nejvýše chvályhodné správě tohoto úřadu předčil mnohé kleriky. Později se stal Papežem po Melchiadovi, za císaře Konstantina. 	

[Lectio6]
Tomuto císaři, který si na radu lékařů nechával připravovat lázně z krve nemluvňat, aby se vyléčil z lepry, se ve snu zjevili svatí Apoštolové Petr a Pavel, a přikázali mu, že pokud se chce z lepry vyléčit, musí přestat s hrůzami těchto ohavných koupelí, a poslat pro Silvestra, který se ukrýval na hoře sv. Oresta v Etrurii. Ten jej spásonosnou koupelí křtu uzdraví a Konstantin musí rozkázat, aby se na celém území Římské říši stavěly křesťanské chrámy, zavrhnout modly falešných bohů, a obrátit se k uctívání pravého Boha.	

[Lectio7]
Konstantin tedy uposlechl nebeských nařízení a nařídil, aby byl nalezen Silvestr. S jeho pomocí poznal obrazy Apoštolů, křtem byl očištěn a zapálen k ochraně a šíření křesťanského náboženství. Tak Konstantin s pomocí Silvestrovou nechal postavit mnohé Basiliky, které vyzdobil obrazy svatých, vybavil věny a velkolepými dary. Také dal Křesťanům právo, které jim předtím bylo upíráno, aby mohli veřejně stavět chrámy.	

[Lectio8]
Za tohoto Papeže konaly se dva koncily, Nicejský a Římský, kde byl zavržen Arius. Bylo také sepsáno mnoho výnosů důležitých pro Církev Boží. Jeho nebeské moudrosti, s jakou Silvestr spravoval Církev, vždy odpovídala i nesmírná svatost života a laskavost k chudým.
