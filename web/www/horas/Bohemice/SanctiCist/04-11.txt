[Lectio2]
Lev I., Etrusk, stál v čele Církve za toho času, kdy král Hunů Attila, přezdívaný Bič Boží, vtrhnul do Itálie, a po tříletém obléhání dobyl, vyplenil a vypálil město Aquileia. Poté, když zaplál hrozným hněvem k Římu, a již na soutoku řek Mincio a Pád připravoval vojska, aby řeku překročila, přišel k němu Lev a přesvědčil jej, aby se stáhnul. Zanedlouho poté v Římě vyjednal, aby se Genserich, král Vandalů, zdržel zabíjení a také vypalování.

[Lectio3]
Když však viděl, že na Církev útočí mnohé bludy, nejvíce pak bludy přívrženců Nestora a Eutycha, a působí neshody, k jejímu očištění svolal chalcedonský koncil, kde byli zavrženi Eutyches, Dioscorus a opět také Nestor. Když se tak stalo, svatý Papež se obrátil k obnovení a vzdělávání společenství Církve, a když přeslavně ještě přemnoho dalšího učinil, poté co mnoho spisů svatě a výtečně sepsal, zesnul v Pánu.
