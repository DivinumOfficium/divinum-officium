[Rank]
sv. Ælreda, Opata;;iij. Lect. et M.;;1.2;;vide C5

[Oratio]
Všemohoucí věčný Bože, jenž nepřestáváš syny své Církve vzdělávat, stejně jako neustáváš v pomoci: dej svým věrným na přímluvu svatého Ælreda, Opata, jejž jsi jim udělil jako služebníka věčné spásy; aby pro tvé slitování věděli, jak dělat správné věci, a také pochopili, že je to možné.
$Per Dominum

[Lectio2]
Ælréd vzešel z první anglické a skotské šlechty. Vzdělání obdržel na dvoře Davida I., krále skotského, a samotnému králi stal se velmi drahým. Když spolu s věkem rostla i jeho zbožnost a moudrost, rozhodl se, že se zřekne světa, a přijal Cisterciácký hábit v klášteře Rievaulx v diecézi York. Zde byl ustanoven novicmistrem, poté Opatem v Revesby a brzo nato v Rievaulx. Osvědčil se jako příklad všech ctností. Zcela se oddal kontem­placi věcí nebeských i četbě svatých textů, jež často slzami zaléval. Byl výtečně vzdělán ve všech druzích vědění, způsobem psaní podobal se našemu Doctoru mellifluovi (jehož šlépěje i ve zdokonalování se v každé ctnosti co nejpilněji následoval), s ním měl totiž také stejného učitele, pomazání Ducha svatého, a o mno­hých jeho dílech dokonce víme, že byla veřejně vydána. Od církevních poct vzdálen, Biskupský úřad, který mu také byl nabízen, soustavně odmítal.

[Lectio3]
Neohroženě bojoval za pravého a legitimního papeže Alexandra III. a proti vzdoropapeži Oktaviánovi a synodu v Pávii. Trpělivě snášel bezpráví, nic mu neleželo na srdci více, než mezi všemi vyjednat mír a svornost, a o ně pak pečovat. Ve svém klášteře staral se o sto čtyřicet mnichů a pět set bratrů pomocí svých svatých přikázání i povzbuzení. Mnohé, kteří strádali různým trápením duše i těla, utěšil či uzdravil. Sedával často v jámě, kterou vykopal ve své oratoři (kvůli své nemoci měl malou celu u ošetřovny i s oratoří), a usilovně rozjímal o smrti, občerstven Andělským navštívením proslavil se pak i darem Zázraků a prorockým duchem. Posledních deset let svého života byl sužován chorobou a s podivuhodnou trpělivostí snášel přetěžké bolesti. Nakonec, poté, co obdržel vidění dne své smrti, odešel svatý muž k Pánu roku spásy lidstva 1166.	
