[Lectio2]
Vincenc se narodil ve městě Huesca v Aragonsku. Posvátným písmům jej vyučil Valerius, Biskup ve městě Zaragoza, jehož pro vadu řeči také zastupoval při kázání Evangelia. Když se to doneslo prefektu Daciánovi, přikázal Vincence zatknout a přivést do Valencie. Tam překonal bití, natahování na skřipec, pečení na grilu, železné háky, rozpálené pláty, hliněné střepy, špínu vězení, přemíru utrpení, zběsilost tyranovu i pokoušení, a jako vítěz se vznesl pro svou nebeskou korunu mučednictví.

[Lectio3]
Anastás byl perský mnich za dnů císaře Herakleia. Když navštívil svatá místa v Jerusalémě, byl v pales­tinské Caesareji zatčen pro Kristovo náboženství a trpěl neustálá bití. Brzo nato jej zase Peršané ze stejného důvodu sužovali různými druhy mučení, nakonec jej král Husrav spolu se sedmdesáti dalšími křesťany nechal stít sekerou.
