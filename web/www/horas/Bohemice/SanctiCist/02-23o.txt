[Officium]
In Vigilia S. Matthiæ Ap.

[Rank]
;;Vigilia;;1.5;;ex C1v

[Rule]
ex C1v;
Responsory Feria
Preces feriales
Versum Feria
no Te Deum
Laudes 2
no Gloria

[Comment]
in Monastic 1930 Vigilia in Missa tantum

[Name]
Matěje

[Lectio1]
Čtení svatého Evangelia podle Jana.
!1. čtení. Kapitola 15.
Za onoho času řekl Ježíš svým učedníkům: „Toto je mé přikázání, abyste se milovali navzájem, jako já jsem miloval vás.“ A ostatní.
_
Homilie svatého Řehoře Papeže.
!Homilie 27. na Evangelia. 
Pokud všechny svaté výroky Páně jsou pro nás plné přikázání, copak tedy říká Pán o lásce jako jediném přikázání, když praví: „Toto je mé přikázání, abyste se milovali navzájem“? Pokud je tedy každé přikázání pouze o lásce, není pak vše vlastně jediné přikázání? Neboť cokoliv bylo přikázáno, pouze v lásce je upevněno. Stejně jako množství větví stromu vychází z jediného kořene, tak i množství ctností vychází z jediné lásky. Žádná větev dobrých skutků se nemůže ani trochu zazelenat, pokud není napojena na kořen lásky.

[Lectio2]
Přikázání Páně jsou tedy zároveň mnohá i jediné: mnohá jsou v rozličných skutcích, jediné  pak v kořeni lásky. Jak se má této lásky dosáhnout, to Pán sám naznačuje, neboť v rozličných svých výrocích v Písmu přikazuje milovat přátele v něm a nepřátele kvůli němu. Pravou lásku má totiž pouze ten, kdo miluje svého přítele v Bohu a svého nepřítele kvůli Bohu. Neboť mnoho je takových, kteří milují své bližní, ale pouze skrze lásku spřízněnosti a těla. Písmo svaté jim zajisté v takové lásce nijak neprotiřečí; avšak k něčemu jinému nás nabádá přirozená náklonnost, něco jiného nám z lásky přikazuje poslušnost přikázáním Páně.

[Lectio3]
Takoví lidé totiž sice milují svého bližního, ale přesto vznešené odměny za lásku nedosáhnout; neboť svou lásku nezakládají duchovně, nýbrž tělesně. Proto když Pán řekl: „Toto je mé přikázání, abyste se milovali navzájem,“ hned dodává: „jako já miluji vás.“ Jako by otevřeně řekl: „Milujte k témuž cíli, k němuž já miluji vás.“ V tomto, nejdražší bratři, můžeme nejlépe vidět, že odvěký nepřítel, zatímco přitahuje naši mysl k zalíbení ve věcech časných,  popouzí proti nám slabšího bližního, aby se snažil nás zbavit těchto věcí, které jsme si oblíbili.	
