[Rank]
bl. Gerarda, Vyznavače;;iij. Lect. et M.;;1.2;;vide C5

[Name]
Gerarda

[Oratio]
Bože, jenž jsi duši blahoslaveného Gerarda s duší svatého Bernarda, jeho bratra, v řeholním životě i svatosti natolik sjednotil, že se zdály býti jedna a tatáž v Kristu; prosíme, na přímluvu obou, sjednoť naše mysli s tebou v lásce, abychom všichni, jež tobě společně v jednotě ducha sloužíme na zemi, z tebe jediného si zasloužili těšiti se v nebi.
$Per Dominum

[Lectio2]
Z Řeči svatého Bernarda Opata.
!Řeč 26. na Píseň písní.
Slyšte, synové, jak spravedlivá byla má bolest pro Gerarda, jejž jsem ztratil. Bratrem mi byl rodem, oč více však ve víře! Když jsem byl nemocný, podpíral mne, když jsem byl malomyslný, posiloval mne. Když jsem byl líný a nepořádný, povzbuzoval mne, když jsem byl nerozvážný a zapomnětlivý, káral mne. Kdo jiný mi byl tak předůležitý? Kdo jiný si mne takto zamiloval? Proč jsi mi byl vzat, duše spřízněná, člověče dle mého srdce? Zajisté teď tobě, ó Gerarde, Kristova přítomnost nahradila tu mou, ty však již necítíš, jak těžká je tvá nepřítomnost pro nás. Již jsi připojen k Andělským chórům, vstoupil jsi do propasti světla a pohlcen jsi tímto mořem věčné radosti, neboť tobě Pán Vznešenosti v hojnosti odpustil jako jednomu ze svých věrných.	

[Lectio3]
Dal mu Pán zajisté jazyk vzdělaný, aby věděl, kdy má pronésti řeč. Tak totiž v moudrosti svých odpovědí a v milosti sobě shůry dané uspokojil domácí i příchozí, a mne už téměř nikdo nežádal, když k němu náhodou Gerard přišel dříve. Odešel-li kdo od něj s prázdnýma rukama? Bohatý odnesl si radu, chudý pomoc. A nestaral se o svůj prospěch, neboť měl vždy na mysli pouze to, aby má úsilí v Pánu byla co nejsvobodnější. Přestože pracoval více než ostatní, a méně než ostatní pak za práci obdržel, tak často, aby se postaral věci o nutné pro ostatní, jemu samotnému se v mnohém nedostávalo. 	
