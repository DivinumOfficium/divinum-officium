@Sancti/06-25

[Comment]
While the text with the Sancti version seems identical, there are substantial differences, probably due to different shortening of the same longer text. Therefore stating this verbatim.

[Name]
Viléma

[Lectio5]
Vilém se narodil vznešeným rodičům ve městě Vercelli v Savojsku. Sotva dosáhl čtrnáctého roku svého věku, zaplál podivuhodným žárem zbožnosti a vydal se na pouť do onoho slavného chrámu svatého Jakuba na pobřeží Španělska, kam se z celého křesťanského světa neustále scházejí lidé, aby předložili Bohu své prosby. Tuto cestu vykonal bosýma nohama, oblečen pouze v jednom šatu a opásal se dvěma kovovými obručemi, aby zvýšil své nepohodlí. Během cesty trpěl nesčetněkrát hladem, žízní, zimou, horkem, zažil velká nebezpečí a protrpěl i mnoho jiných obtíží.	

[Lectio6]
Vrátil se pak do Itálie a chtěl se znovu vydat na pouť, tentokrát ke svatému Hrobu Páně, který je uctíván v Jerusalémě. Než však svůj plán stačil uskutečnit, postavily se mu z Boží vůle do cesty mnohé přetěžké překážky, takže mladík své náboženské nadání obrátil k vyšším a svatějším cílům. Později, když dva roky přebýval v samotě na Hoře a mezitím se oddával postům, nočnímu bdění, spal na zemi a usilovně se modlil, s Božím přispěním slepému navrátil zrak. Poté, co se rozšířila zpráva o tomto skutku, se již Vilém nemohl déle skrývat, proto přemýšlel, že by znovu putoval do Jerusaléma, a s chutí se vydal na cestu.

[Lectio7]
Zjevil se mu však Bůh a vybídl jej, aby svého plánu zanechal, že bude užitečněji a plodněji působit spíše u Italů, než u cizích národů. Takže podivuhodnou rychlostí založil Klášter na vrcholu hory Virgiliano, která byla později nazvána Hora Panny, na místě drsném a nepřístupném. Přijal pak za své společníky zbožné muže a učil je bezpečnému způsobu života, aby bezvýhradně přijali příkazy a rady Evan­gelia, a to jak podle jistých zákonů z řehole svatého Benedikta, kterou z velké části převzal, tak i slovem a příklady svého přesvatého života. 

[Lectio8]
Když pak postavil další Kláštery, byla den ode dne jasněji zřejmá Vilémova svatost, která k němu odevšad přiváděla mnohé muže, kteří byli přitahováni vůní svatého života i jeho pověstí činitele zázraků. Neboť na jeho přímluvu se němým vracela řeč, hluchým sluch, ochrnutým síla, a těm, kteří trpěli mnoha nevyléčitelnými nemocemi, vracelo se zdraví. Proměnil vodu ve víno, vykonal i mnoho jiných zázraků. Mezi těmi je třeba zmínit tento. Když za ním poslali lehkou ženu, aby pokoušela jeho čistotu, položil se na žhavé uhlíky rozprostřené na zemi a zůstal nezraněn. Když to žena uviděla, obrátila se. Když se o této události dozvěděl Roger, král neapolský, získal u něj muž Boží nejvyšší obdiv. Když pak králi i jiným oznámil den svého úmrtí, proslaven nesčetnými ctnostmi a zázraky zesnul v Pánu, léta spásy 1142.
