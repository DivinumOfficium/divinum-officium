[Officium]
Commune Plurimorum Martyrum Pontificum

[Missa]
Intret in conspectu

[Comment]
# V den několika mučedníků (Intret)
Svatí mučedníci byli jisti, že Bůh je přivede ke konečnému vítězství; vždyť jejich záležitost jest zároveň Boží záležitostí, jde o jeho čest, o jeho národ, o jeho chrám! Bůh dopouští na svůj lid někdy sice pronásledování, ale pouze proto, aby pobloudilé potrestal a dobré vyzkoušel! Konečné rozhodnuti si však ponechává pro Den Soudu! — Volejme svaté mučedníky k přímluvě za nás, aby Anděl Strážce nemusil snad naříkati nad naší duší: „Bože, pohané hříchy vtrhli do dědictví tvého, poskvrnili svatý chrám tvůj!“

[Ant Vespera]
Všichni Svatí, * jaké jen utrpěli muky, aby bezpečně došli až k palmě mučednictví.
S palmou * došli Svatí do nebeského království, krásné koruny si vysloužili z ruky Boží.
Těla Svatých * byla v pokoji pohřbena; a jejich jména budou žít navěky.
Mučedníci Páně, * dobrořečte Pánu navěky.
Sbore Mučedníků, * chvalte Pána z nebes, alleluja.

[Hymnus Vespera]
v. Slavme dnes radosti, zásluhy Přesvatých 
zpěvem, bratři, slavme i skutky hrdinské: 
Dnes nás duch vybízí písní je velebit 
Vítězů rod nejlepší.
_
Oni jsou ti, od nichž zlý svět se odvrátil; 
Sám však byl neplodný, bez květu vyprahlý, 
Oni jej zavrhli, a hned šli za tebou,
Kriste, dobrý nebeský Králi.
_
Divoké výbuchy, také dost zuřivé 
A ukrutné bití, pro tebe snášeli:
Ztupil se se nich zlý, ukrutný ostrý dráp, 
Nezbavil je však nebe.
_
Probodli je meče, jak ovce k oběti:
Zde ani nehlesli, vůbec nereptali;
Avšak s tichým srdcem, mysl zcela bdělá
O trpělivost nepřišla.
_
Které jen slovíčko, jež jazyk vyjádří, 
Jaké ty dary svým dáváš Mučedníkům?
Neb krví tekoucí, jak rudým vavřínem 
V záři je oslavíš.
_
Tě, Božství nejvyšší, v jednotě, prosíme, 
Obmyj naše viny, zažeň vše škodlivé, 
Dej služebníkům mír, nám také svou slávu 
Po všechna tvá staletí.
Amen.

[Versum 1]
V. Radujte se v Pánu a jásejte, spravedliví.
R. A oslavujte, všichni pravého srdce.

[Ant 1]
Těmto totiž patří * království nebeské, neboť pohrdli světským životem, a došli odměny nebeského království, a vyprali si svá roucha v krvi Beránkově. 

[Oratio]
Slavnost svatých Mučedníků a Biskupů N. a N., prosíme, Pane, nechť nás ochrání a jejich ctihodná modlitba ať nás doporučí.
$Per Dominum

[Invit]
@Commune/C2
(sed rubrica cisterciensis)
Králi Mučedníků Hospodinu, * Pojďte se poklonit.

[Hymnus Matutinum]
v. Dnes věčné dary Kristovy,
čest Mučedníků vítězných,
jich slávu v nebi dobytou,
velebme v písních líbezných!
_
Když přemohli strach ze světa
a zhrdli těla mukami,
po svaté smrti rozkvétá
jim sláva mezi hvězdami.
_
Jsou uvrženi v ohňů žár,
i rozzuřeným šelmám v chřtán
tu šílí v rukou katů spár,
jenž z ocele byl ukován.
_
Již vyhřezly jim vnitřnosti,
zem proudy krve smáčejí,
vše s neochvějnou tvrdostí
pro věčný život snášejí.
_
Tě, Spasiteli, prosíme,
v sbor mučedníků uveď nás,
ať svorně s nimi chválíme
tě jednou v říši věčných krás.
Amen.

[Ant Matutinum]
Podél proudů vod * zasadil vinici spravedlivých, a v zákoně Páně byla jejich vůle.;;1
Jako zlato * v peci přetavil vyvolené Hospodin: a jako celopal je přijal na věčnost.;;2
Ačkoliv před lidmi * trpěli muky, naděje vyvolených je nesmrtelná navěky.;;3
Dám svým Svatým * určené místo v království svého Otce, praví Pán.;;14
Svatým, kteří jsou na jeho zemi, * ukázal všechny své podivuhodné záměry mezi nimi.;;15
Svatí, kteří doufají v Hospodina, * obdrží sílu, vezmou křídla jako orlové, poletí a nezemdlejí.;;23
Spravedliví však * budou žít navěky, a u Hospodina je jejich odměna.;;32
Odevzdali * svá těla na smrt, aby nesloužili modlám: proto, korunováni, mají slavnou palmu.;;33
Hle, odměna * Svatých je hojná u Boha: neboť zemřeli pro Krista, a budou žít navěky.;;45

[Nocturn 2 Versum]
V. Spravedliví budou jásat před tváří Boží.
R. A těšit se budou v radosti.

[Nocturn 3 Versum]
V. Spravedliví však budou žít navěky
R. A u Hospodina je jejich odměna.

[Lectio1]
Čtení z listu svatého Apoštola Pavla Římanům
!Rom 8:12-19
12 Bratři, nejsme vázáni povinnostmi k tělu, že bychom museli žít, jak chce tělo.
13 Žijete-li totiž tak, jak chce tělo, musíte umřít; jestliže však s pomocí Ducha ničíte záludnosti těla, budete žít.
14 Neboť všichni, kdo se dávají vést Božím Duchem, jsou Boží synové.
15 Nedostali jste přece ducha otroctví, že byste museli zase znova žít ve strachu. Dostali jste však ducha těch, kdo byli přijati za vlastní, a proto můžeme volat: „Abba, Otče!“
16 Spolu s naším duchem to potvrzuje sám Duch (svatý), že jsme Boží děti.
17 Jsme-li však děti, jsme i dědici: dědici Boží a spoludědici Kristovi. Musíme ovšem jako on trpět, abychom tak mohli spolu s ním dojít slávy.
18 Jsem přesvědčen, že utrpení tohoto času se nedají srovnat s budoucí slávou, která se zjeví na nás.
19 Celé tvorstvo nedočkavě čeká, až se Boží synové zjeví ve slávě.

[Responsory1]
R. Bůh setře každou slzu z očí Svatých; a již více nebude ani pláč, ani nářek, ale ani žádná bolest;
* Neboť dřívější věci přejdou.
V. Nebudou více hladovět ani žíznit, ani na ně nedopadne sluneční žár, ani žádné vedro.
R. Neboť dřívější věci přejdou.

[Lectio2]
!Rom 8:28-34
28 Víme, že těm, kteří milují Boha, všecko napomáhá k dobrému, těm, kdo jsou z Boží vůle povoláni.
29 Neboť ty, které si napřed vyhlédl, ty také předurčil, aby byli ve shodě s obrazem jeho Syna, aby tak on byl první z mnoha bratří.
30 A ty, které předurčil, také povolal, a ty, které povolal, také ospravedlnil, a ty, které ospravedlnil, také uvedl do slávy.
31 Co k tomu řekneme? Je-li Bůh s námi, kdo proti nám?
32 Když ani vlastního Syna neušetřil, ale vydal ho za nás za všecky,jak by nám s ním nedaroval také všechno ostatní?
33 Kdo vystoupí se žalobou proti Božím vyvoleným? Bůh přece ospravedlňuje!
34 Kdo odsoudí? Kristus Ježíš přece zemřel, ano i z mrtvých vstal, je po Boží pravici a přimlouvá se za nás!

[Responsory2]
R. Svatí muži prolil slavnou krev pro Pána, zamilovali si Krista ve svém životě, a následovali jej i ve své smrti;
* A proto si zasloužili slavné koruny.
V. Jeden duch a jedna víra byly v nich.
R. A proto si zasloužili slavné koruny.

[Lectio3]
!Rom 8:35-39
35 Kdo by nás mohl odloučit od lásky Kristovy? Snad soužení nebo útisk nebo pronásledování nebo hlad nebo bída nebo nebezpečí nebo zabití?
36 Stojí přece v Písmu: 'Stále jsme pro tebe vydáváni na smrt, jsme pokládáni za ovce určené na porážku.'
37 Ale v tom ve všem skvěle vítězíme skrze toho, který si nás zamiloval.
38 A já jsem přesvědčen: ani smrt, ani život, ani andělé, ani knížata, ani nic přítomného, ani nic budoucího, ani mocnosti,
39 ani výška, ani hloubka, a vůbec nic stvořeného nebude nás moci odloučit od Boží lásky v Kristu Ježíši, našem Pánu.

[Responsory3]
R. Vydali svá těla pro Boha na hrdelní tresty;
* A zasloužili si míti věčné koruny.
V. Oni jsou ti, kteří přišli z velikého soužení, a vyprali si své oděvy v krvi Beránkově.
R. A zasloužili si míti věčné koruny.
&Gloria
R. A zasloužili si míti věčné koruny.

[Lectio4]
Řeč svatého Augustina Biskupa. 
!Řeč 47. o Svatých.
Nejdražší bratři, kdykoliv slavíme svátky svatých Mučedníků,* na jejich přímluvu očekávejme, že od Pána obdržíme časná dobra, abychom si pak napodobováním těchto Mučedníků zasloužili přijmouti ta věčná. Pravdivě totiž tyto radostné svátky svatých Mučedníků oslavují pouze ti, kteří příklady těchto Mučedníků následují. Svátky Mučedníků jsou totiž povzbuzením v utrpení, abychom se nezdráhali napodobovat to, co nám činí radost oslavovat. 

[Responsory4]
R. Tvoji Svatí, Hospodine, podivuhodně došli na konec cesty, zachovali tvá přikázání, aby shledáni byli nezranění v mocných vodách.
* Objevila se suchá země; a v Rudém moři cesta bez překážek.
V. Neboť udeřil do skály, a proudily vody, a potoky přetékaly.
R. Objevila se suchá země; a v Rudém moři cesta bez překážek.

[Lectio5]
My se sice chceme radovat se Svatými, avšak utrpení světa s nimi už snášet nechceme. Kdo tedy nechce svaté Mučedníky napodobovat ze všech sil, nemůže dojít ani jejich blaženosti. Avšak i Apoštol Pavel v kázání říká: „Budeme-li účastni utrpení, budeme účastni i veškeré útěchy“ (2 Kor. 1, 7.). A Pán praví v Evangeliu: „Jestliže svět vás nenávidí, vězte, že mne nenáviděl dříve nežli vás“ (Jan 15, 18.). V těle <i>Církve</i> tedy odmítá být ten, kdo nechce snášet nenávist spolu s jeho hlavou.

[Responsory5]
R. Bití katanů se nezalekli Svatí Boží, když umírali pro Kristovo jméno;
* Aby se stali dědici v domě Páně.
V. Vydali svá těla krutým trestům pro Boha.
R. Aby se stali dědici v domě Páně.

[Lectio6]
Někdo by však mohl říct: „A kdo je takový, že by dokázal kráčet ve šlépějích svatých Mučedníků?“ Takovému člověk odpovídám, že pokud chceme, můžeme napodobovat nejen Mučedníky, ale též samotného Pána, <i>dokonce</i> s jeho pomocí. Slyš nikoliv mne, nýbrž samotného Pána, jak volá k lidskému rodu: „Učte se ode mě, neboť jsem tichý a pokorného srdce.“ Slyš i Apoštola Petra, kterak nás napomíná: „Kristus za nás trpěl a tím nám zanechal příklad, abychom mohli kráčet v jeho šlépějích.“ (1 Pet. 2, 21.)

[Responsory6]
R. Jako zlato ve výhni vyzkoušel vyvolené Hospodin, a jako oběť celopalu je přijal; a časem dojdou uznání;
* Neboť dar a pokoj náleží Božím vyvoleným.
V. Kdo v něj důvěřují, poznají pravdu, a věrní spočinou v jeho lásce.
R. Neboť dar a pokoj náleží Božím vyvoleným.
&Gloria
R. Neboť dar a pokoj náleží Božím vyvoleným.

[Lectio7]
Čtení svatého Evangelia podle Lukáše.
!Lukáš 21:9-19
Za onoho času řekl Ježíš svým učedníkům: „Až pak uslyšíte o válkách a vzpourách, neděste se, neboť to se musí stát napřed, ale nebude to hned ještě konec.“ A ostatní.
_
Homilie svatého Řehoře Papeže.
!Homilie 35. na Evangelia.
Náš Pán a Vykupitel nám oznamuje zla, která budou předcházet zkázu světa, abychom se o to méně zneklidňovali tím, co přijde, neboť o tom budeme vědět. Nejspíš nás totiž nezraní kopí, pokud je vidíme; a i my spíše dokážeme snášet zla ve světě, pokud proti nim budeme vyzbrojeni štítem proroctví. Proto Pán říká: „Až uslyšíte o válkách a vzpourách, neděste se, neboť to se nejdříve musí stát, ale nebude to hned ještě konec.“ Měli bychom uvažovat o slovech našeho Vykupitele, v nichž nás varuje, že něco jiného budeme trpět uvnitř, a něco jiného vně; války se totiž týkají vnějších nepřátel, vzpoury pak občanů. Aby nám Pán ukázal, ať si dáváme pozor uvnitř i vně, něco jiného máme trpět od nepřátel, a něco jiného od bratří.

[Responsory7]
R. Kvůli svědectví Pánu a otcovských zákonech, Svatí Boží vytrvali v lásce k bratrství;
* Neboť jeden duch byl vždy v nich, a jedna víra.
V. Hle, jak je dobré a radostné, když bratři žijí spolu.
R. Neboť jeden duch byl vždy v nich, a jedna víra.

[Lectio8]
Avšak k těmto zlům, po nichž bude následovat konec, ne ovšem hned, Pán dodává: „Povstane národ proti národu, a království proti království, a velká zemětřesení budou na mnoha místech, a epidemie, a hlad, a hrůzy z nebe.“ Poslední soužení však bude předcházet mnoho jiných soužení; a s pomocí častých zel, která budou předcházet, se poukáže na zla věčná, která pak budou následovat. A proto po válkách i vzpourách nebude hned konec; neboť mnoho zel musí ještě přijít, aby mohla zvěstovat to zlo bez konce.

[Responsory8]
R. Svatí moji, když jste žili v těle, podstoupili jste zápas;
* Odměnu za vaše útrapy vám dám.
V. Přistupte, požehnaní mého Otce, pohleďte na království.
R. Odměnu za vaše útrapy vám dám.
&Gloria
R. Odměnu za vaše útrapy vám dám.

[Lectio9]
Avšak pokud máme zmínit tolik známek zmatků, sluší se, abychom se při svých úvahách dotkli každého z nich; neboť je nutné, abychom trpěli soužení z nebe, jiná ze země, další od živlů, a jiná zas od lidí. Pán totiž praví: „Povstane národ proti národu,“ vizme zmatení od lidí; „budou veliká zemětřesení na mnoha místech,“ pohleďme na hněv shůry; „bude mor,“ hle postižení tělesná; „bude hlad,“ uzříme neplodnost země; „hrůzná znamení z nebes a bouře,“ vizme soužení z povětří. Protože se tedy toto vše musí naplnit, předtím bude vše naplněno zmatky; a protože my ve všem hřešíme, ve všem budeme také zraněni; aby se naplnila slova Písma: „a svět s ním půjde do boje proti pobloudilcům.“ (Mdr 5,21)
&teDeum

[Capitulum Laudes]
!Moudrost 3:1-3
v. Duše spravedlivých jsou v rukou Božích, a nedotknou se jich již muka smrti. Očím nemoudrých se zdá, že zemřeli, oni jsou však v pokoji. 
$Deo gratias.

[Hymnus Laudes]
v. Králi slavný Mučedníků,
Koruno svých vyznavačů,
Jež pohrdli vším pozemským
A ty je vedeš do nebes.
_
Svůj laskavý sluch neváhej
Udělit našim voláním,
Vítězný pohár přinášíme,
Však odpusť, co jsme zhřešili.
_
Ty vítězíš v Mučednících
Však šetříš své Vyznavače,
Ty přemoz i naše hříchy
A uděl nám odpuštění.
_
Buď Bohu Otci sláva, čest
i Synu, který z mrtvých vstal,
i Duchu Utěšiteli
bud chvála všechen věků věk.
Amen. 

[Versum 2]
V. Svatí budou jásat ve slávě.
R. Budou se radovat ve svých příbytcích.

[Ant 2]
Vlasy na vaší hlavě * jsou všechny spočítané. Nebojte se tedy; jste lepší než množství vrabců.

[Lectio Prima]
!Moudrost 3:7-8
v. Spravedliví zazáří, a jako jiskry proběhnou obilnými stébly. Budou soudit pohany a ovládnou národy; a Pán jim bude navěky králem.

[Responsory Breve Tertia]
R.br. Radujte se v Pánu, * A jásejte, spravedliví.
R. Radujte se v Pánu, * A jásejte, spravedliví.
V. A oslavujte, všichni správného srdce.
R. A jásejte, spravedliví.
&Gloria
R. Radujte se v Pánu, * A jásejte, spravedliví.

[Capitulum Sexta]
!Moudrost 10:17
v. Svatým odevzdal Bůh mzdu za jejich námahu, a vedl je podivuhodnou cestou: a halil je stínem ve dne a jako hvězda zářil jim v noci.
$Deo gratias.

[Responsory Breve Sexta]
R.br. Spravedliví budou jásat * před tváří Boží.
R. Spravedliví budou jásat * před tváří Boží.
V. A těšit se budou v radosti.
R. Před tváří Boží.
&Gloria
R. Spravedliví budou jásat * před tváří Boží.

[Capitulum Nona]
!Moudrost 3:7-8
v. Spravedliví zazáří, a jako jiskry proběhnou obilnými stébly. Budou soudit pohany a ovládnou národy; a Pán jim bude navěky králem.
$Deo gratias.

[Responsory Breve Nona]
R.br. Spravedliví však * Budou žít navěky.
R. Spravedliví však * Budou žít navěky.
V. A u Hospodina mají svou odměnu.
R. Budou žít navěky.
&Gloria
R. Spravedliví však * Budou žít navěky.

[Ant Vespera 3]
Tito jsou Svatí, * kteří pro svědectí Boží vydali svá těla, a v krvi Beránkově si umyli své oděvy.;;109
Svatí skrze víru * přemohli království, vykonali spravedlivé skutky, dosáhli vyplnění zaslíbení.;;110
Svatých, stejně jako orlí * dorost se obnovuje, vykvétají jako lilie ve městě Hospodinově.;;111
Bůh setře každou slzu z očí Svatých; a již více nebude ani pláč, ani nářek, ale ani žádná bolest, neboť dřívější věci přejdou.;;112
V nebeském království * je příbytek Svatých, a jejich spočinutí navěky.;;115

[Ant 3]
Radovat se budou v nebesích * duše Svatých, jež následovali v Kristových šlépějích; a protože pro jeho lásku prolili svou krev, budou se s Kristem radovat bez konce.

[Lectio7 in 2 loco]
Čtení svatého Evangelia podle Lukáše.
!Lukáš 6:17-23
Za onoho času, když Ježíš sestupoval z hory, zastavil se na rovině, a s ním zástup jeho učedníků a velké množství lidu z celého Judska, z Jerusaléma i z tyrského a sidónského pobřeží. A ostatní.
_
Homilie svatého Ambrože Biskupa.
!Kniha 5. na Lukáše. Kapitola 6., na začátku.
Všimni si pozorně, jak Pán spolu s Apoštoly vystupuje na horu i sestupuje k zástupům. Jak jinak by totiž zástup mohl uzřít Krista než na místě poníženosti? Nejde za ním do výšin, nevystupuje na výsosti. Takže když pak Pán sestoupí, nalézá nemocné; na výsostech totiž žádní nemocní být nemohou. Proto také Matouš učí, že na níže položených místech jsou slabí uzdravováni. Nejdříve je totiž třeba, aby byl každý uzdraven, aby postupně, jak jeho ctnosti sílí, mohl vystoupit na horu; a proto Pán dole každého uzdravuje, tedy odvolává od požitků, a odvrací bezpráví slepoty. Sestupuje k našim ranám; aby nás určitým způsobem a hojností své přirozenosti učinil spoluúčastnými království nebeského.

[Lectio8 in 2 loco]
Blahoslavení chudí, neboť vaše je království Boží. Lukáš nám zanechal pouze čtyři Pánova blahoslavenství, Matouš pak osm; ovšem v těchto osmi jsou obsažena ona čtyři, a v oněch čtyřech těchto osm. Lukáš totiž ve svých čtyřech zahrnul kardinální ctnosti; Matouš pak v těch osmi vymezil tajemný počet. Pro osm zpěváků je nadepsáno mnoho Žalmů; a přijímáš přikázání těchto osm blahoslavenství uplatnit a účastnit se snad i na požehnání. Jako tedy číslo osm vyjadřuje dokonalost naší naděje, tak je osmička součtem všech ctností.

[Responsory8 in 2 loco]
R. Toto je pravé bratrství, jež nikdy nemůže být porušeno v boji; neboť oni prolili krev a následovali Pána.
* Zavrhli královské síně, a došli do nebeské říše.
V. Hle, jak je dobré a radostné, když bratři žijí spolu.
R. Zavrhli královské síně, a došli do nebeské říše.
&Gloria
R. Zavrhli královské síně, a došli do nebeské říše.

[Lectio9 in 2 loco]
Avšak nejdřív se podívejme, co je větší. Pán praví: „Blahoslavení chudí, neboť vaše je království Boží.“ První požehnání umístili oba Evangelisté sem. V pořadí je totiž první, a je zdrojem jakéhokoliv druhu ctností; neboť ten, kdo opovrhl věcmi světskými, zaslouží si věčné; a nikdo nemůže dosáhnout zásluhy království nebeského, kdo je utlačován touhou po světě, a nedokáže se osvobodit.
&teDeum

[Introitus]
!Ž 78:11-12, 10
v. Nechať vstoupí před tvář tvou, Pane, vzdychání uvězněných! Odplať sousedům našim sedmeronásob do klínů jejich. Pomsti krev Svatých svých, jež prolita byla.
!Ž 78:1
Bože, pohané vtrhli do dědictví tvého, poskvrnili svatý chrám tvůj, obrátili Jerusalem v chatrč pro hlídače ovoce.
&Gloria
v. Nechať vstoupí před tvář tvou, Pane, vzdychání uvězněných! Odplať sousedům našim sedmeronásob do klínů jejich. Pomsti krev Svatých svých, jež prolita byla.

[Lectio]
Čtení z knihy Moudrosti.
!Mdr 3:1-8
!x!Marně výskají hříšníci nad smrtí mučedníků! Životem na zemi není skončeno všecko! Ten jest pouze přípravou a počátkem věčného života buď v Nebi nebo v pekle! Kdo neklade život, čas a svět ve vztah k věčnosti, ten jim nemůže porozuměti, neboť není ponecháno nic samo sobě, ale všecko jest řízeno neviditelným Bohem! Patřme na všecko, co se nám přihází, ve světle věčnosti, a budeme plni sladké naděje ve svých největších útrapách.
Duše spravedlivých jsou v ruce Boží, a muka smrti nedotknou se jich. Zdálo se nemoudrým, že je veta po nich, za neštěstí měli odchod jejich, a že se od nás odebrali, za zkázu; ale oni v pokoji jsou. Neboť jestli podle mínění lidí trpěli muka, všecka důvěra jejich tkvěla v nesmrtelnosti; maličko trestáni byvše dojdou hojného blaha, ježto Bůh zkusil jich a shledal, že ho jsou hodni. Jako zlato v ohni vyzkoušel je, a jako celopalnou oběť je přijal-; přijde pak doba, kdy dojdou povšimnutí. Stkvíti se budou lidé spravedliví &jako jiskry po strnisku poběží. Soudit budou lidstvo, ovládat národy, a jejich králem bude Hospodin na věky.

[Graduale]
!Ex 15:11
Přeslavný jest Bůh ve svýchSvatých,podivuhodný ve své velebnosti, čině zázraky.
!Ex 156
V. Pravice tvá, Pane, proslavila se silou; pravá ruka tvá rozdrtila nepřátele. Aleluja, aleluja.
!Sir 44:14
Těla Svatých pochována jsou v pokoji a jména jejich žíti budou od pokolení do pokolení. Aleluja.

[Tractus]
!Ex 15:11
Přeslavný jest Bůh ve svýchSvatých,podivuhodný ve své velebnosti, čině zázraky.
!Ex 15:6
V. Pravice tvá, Pane, proslavila se silou; pravá ruka tvá rozdrtila nepřátele.
!Ž 125:5-6.
Kdož se slzami rozsévají, s radostí žíti budou.
V. Vycházeli a plakali, rozsévajíce semena svá.
V. Vracejí se však s jásotem, nesouce své snopy.

[Evangelium]
Pokračování ++ sv. Evangelia podle Lukáše.
!Lk 21:9-19
!x! Pán Ježíš mluví nám jasně o tom, že budeme pro jeho jméno pronásledováni; často i od těch, kteří nám stojí nejblíže! Nelekejme se však, neboť ani vlas s hlavy naší nezahyne vytrváme-li, jsou naše duše zachráněny od věčné bolesti a určeny pro věčné blaho!
Za onoho času řekl Pán, Ježíš učedníkům svým: „Když uslyšíte o válkách a rozbrojích, nelekejte se: neboť musí to prve nastati, nebude však ihned konec.“ Nato pravil k nim: „Povstane národ proti národu a království proti království, a budou zemětřesení veliká po místech a hlad i mor, budou i hrůzy a znamení s nebe veliká. Ale přede všemi věcmi těmi vztáhnou na vás ruce své a budou vás pronásledovati, vydávajíce vás do synagog a do žalářů a vodice vás ke králům a vladařům pro jméno mé. Přihodí se vám to na svědectví. Vložte si tedy v srdce své, že nebudete přemýšleti napřed, kterak byste se hájili; neboť já vám dám výmluvnost a moudrost, které veškeří protivníci vaši nebudou moci odolati ani odmlouvati. Budou pak vás vydávati rodiče a bratři a příbuzní a přátelé; i usmrtí některé z vás, a budete v nenávisti u všech pro jméno mé; ale ani vlas s hlavy vaší nezahyne. Vytrvalostí svou získáte duše své.“

[Offertorium]
!Ž 67:36
Podivuhodný jest Bůh ve Svatých svých: Buh Israelův sám dá moc a sílu lidu svému. Pochválen budiž Bůh. Aleluja

[Offertorium] (tempore post Septuagesimam)
!Ž 67:36
Podivuhodný jest Bůh ve Svatých svých: Buh Israelův sám dá moc a sílu lidu svému. Pochválen budiž Bůh.

[Secreta]
Slyš, Pane, prosby naše, které v den památky Svatých tvých přinášíme, a jelikož vlastní spravedlnosti nedůvěřujeme, nechť podporováni jsme zásluhami těch, kdož se líbili tobě.
$Per Dominum.

[Communio]
!Mdr 3:4-6
A jestliže podle mínění lidí trpěli muka, Bůh je zkoušel! Jako zlato v ohni vyzkoušel je a jako celopalnou oběť je přijal.

[Postcommunio]
Nasyceni spasitelnými tajemstvími, prosíme tě, Pane, aby nám pomoženo bylo přímluvami těch, jejichž slavnost konáme.
$Per Dominum
