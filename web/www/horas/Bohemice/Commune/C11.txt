[Missa]
Salve Sancta Parens

[Comment]
# O svátcích nejblah. Panny Marie
! Barva bílá

[Ant VesperaBMV]
Jeho levice * je pod mou hlavou, a jeho pravice mě objímá.;;112
Krásnou * ses stala a sladkou ve svých potěšeních, svatá Boží Rodičko.;;147

[Hymnus Vespera]
/:První sloku tohoto hymnu zpíváme vkleče.:/
v. Zdrávas, hvězdo moří,
Živitelko Boží,
ustavičná Panno,
blahá nebes bráno!
_
„Ave“ Tobě pěla
ústa Gabriela:
mír nám vlej, když jméno
Eva zpět je čteno.
_
Rozvaž pouta viny,
slepoty vzdal stíny,
zbav nás všeho zlého,
zdroj buď dobra všeho.
_
Ukaž nám, žes Matka:
prosba Tvá je sladká
sluchu Syna Tvého,
pro nás zrozeného.
_
Panno požehnaná,
milostí jsi schrána:
změň nás v prosté viny,
v tiché, čisté syny!
_
Dopřej nám žít čistě,
ať kráčíme jistě
k Tobě do Tvé říše
patřit na Ježíše.
_
Ctěme Boha Otce,
chvalme Boha Syna,
slavme Boha Ducha:
Třem buď pocta jedna.
Amen.

[Versum 1]
V. Rač mi dáti, abych tě chválil, Panno přesvatá.
R. Dej mi sílu proti svým nepřátelům.

[Ant 1]
Svatá Maria, * přispěj na pomoc ubohým, pomoz slaboduchým, utěš plačtivé, oroduj za lid, zasahuj na pomoc kléru, přimlouvej se za oddané ženské pokolení: aby všichni pociťovali tvou pomoc, kdykoliv slaví tvou svatou slavnost.

[Oratio]
Uděl nám, svým služebníkům, prosíme, Pane Bože, stálé zdraví duše i těla, a na slavnou přímluvu blahoslavené a neporušené Panny Marie vysvoboď nás z nynější strasti a dej nám dojíti věčně blaženosti.
$Per Dominum

[Invit]
Svatá Maria, Panno a Rodičko Boží, * Přimlouvej se za nás.

[Hymnus Matutinum]
v. Toho, jenž řídí trojí říš',
jejž země, hvězdy, oceán
ctí, slaví, hlásá, velebí,
Maria pod srdcem skrývá.
_
Ten, jemuž slunce, měsíc, vše
jen slouží v každý okamžik,
v životě dívky skropeněm
nebeskou rosou, nést se dál.
_
Tak štastná's důstojností svou,
ó matko! Tvůrce nejvyšší,
jenž v dlani třímá celý svět,
v tvém nitru dal se uzavřít.
_
Nebeskou zvěstí blažené,
kterou Duch Boží zastínil,
národy očekávaný,
tvým lůnem k lidstvu zavital.
_
* Bud sláva tobě, Ježíši,
jenž z Panny jsi se narodil,
Otci i Duchu svatému
po všechen věčných věků čas.
Amen.

[Ant MatutinumBMV]
Požehnaná jsi * mezi ženami a požehnaný plod života tvého.;;8
Jako vybraná * myrha jsi vydala vůni líbeznosti, svatá Boží Rodičko.;;18
Před ložem * této Panny zpívejte nám líbezné písně zpěvu.;;23
V radosti * máme my všichni příbytek v tobě, svatá Boží Rodičko.;;86
Raduj se, Panno Maria: * tys sama vyhladila všechny bludy po celém světě.;;95
Rač mi dáti, * abych tě chválil, Panno přesvatá, dej mi sílu proti svým nepřátelům.;;96
Po porodu * jsi, Panno, zůstala neporušená: Boží Rodičko, přimlouvej se za nás.;;97

[Lectio1]
Ze Šalamounových Přísloví
!Přís. 8:12-17
12 Já, Moudrost, bydlím s Rozvážností, jsem přítelkyní Obezřelosti.
13 Kdo se bojí Hospodina, nenávidí zlo. Pýchu, zpupnost, špatné chování, falešná ústa, to nenávidím.
14 U mne je rada a rozvážnost, u mne je pochopení a zdatnost.
15 Skrze mne kralují králové a mocní rozhodují podle práva.
16 Skrze mne vládnou vladaři a velmoži soudí zemi.
17 Miluji ty, kdo mě mají rádi, kdo mě hledají, naleznou mě.

[Responsory1]
R. Svaté a neposkvrněné Panenství, nevím, jakými bych tě mohl zahrnout chválami; 
* Neboť toho, jejž nebesa obsáhnouti nemohla, jsi chovala na svém klíně.
V. Požehnaná jsi mezi ženami, a požehnaný plod života tvého.
R. Neboť toho, jejž nebesa obsáhnouti nemohla, jsi chovala na svém klíně.

[Lectio2]
!Prov 8:18-25
18 U mne je bohatství a sláva, pravé jmění a spravedlnost.
19 Lepší je můj plod než ryzí zlato, můj výtěžek nad vytříbené stříbro.
20 Kráčím po cestě spravedlnosti, prostředkem stezky práva,
21 abych obdařila své přátele bohatstvím a jejich pokladnice naplnila.
22 Hospodin mě vlastnil na počátku svých plánů, od pradávna před svými skutky.
23 Od věčností jsem utvořena, od začátku, dříve než povstala země.
24 Než byly propasti, jsem se narodila, než byly prameny, bohaté vodou,
25 dříve než byly zaklíněny hory, před pahorky jsem se narodila.

[Responsory2]
R. Radujte se se mnou všichni, kdož milujete Hospodina; neboť když jsem byla maličká, zalíbila jsem se Nejvyššímu, 
* A ze svého lůna jsem zrodila Boha a člověka.
V. Blahoslavit mne budou všechna pokolení, neboť na pokornou služebnici shlédl Bůh.
R. A ze svého lůna jsem zrodila Boha a člověka.

[Lectio3]
!Prov 8:34-36; 9:1-5
34 Šťastný člověk, který mě slyší, den co den bdí u mých dveří, střeží veřeje mých bran.
35 Kdo mě hledá, nalezne život, od Hospodina dosáhne přízně.
36 Kdo mě uráží, sám sobě škodí; všichni, kdo mě nenávidí, milují smrt.
1 Moudrost si zbudovala palác, opřela jej o sedm sloupů.
2 Pobila dobytek, smísila víno, připravila také svůj stůl.
3 Poslala své služebnice volat z vyvýšenin města:
4 Kdo je nezkušený, ať sem přijde, kdo je bez rozvahy, toho chci učit.
5 Pojďte, můj pokrm jezte, víno, mnou nalité, pijte!

[Responsory3]
R. Blažená jsi, Panno Maria, neboť jsi nosila Pána, Stvořitele světa; 
* Porodila jsi toho, kdo tě stvořil, a navěky zůstáváš Pannou.
V. Zdrávas Maria, milostiplná, Pán s tebou.
R. Porodila jsi toho, kdo tě stvořil, a navěky zůstáváš Pannou.
&Gloria
R. Porodila jsi toho, kdo tě stvořil, a navěky zůstáváš Pannou.

[Responsory4]
R. Jako cedr vyvýšena jsem byla v Libanonu, a jako cypřiš na hoře Sion; jako vybraná myrha 
* Jsem vydávala sladkou vůni.
V. A jako skořice a vonný balšám.
R. Jsem vydávala sladkou vůni.

[Responsory5]
R. Kdopak je ta, jež vychází jako slunce, a krásná je jako Jerusalém? 
* Uzřely ji dcery siónské, a prohlásily ji blaženou, a královny ji pochválily.
V. A jako jarní dny ji okrášlily květy růží a polních lilií.
R. Uzřely ji dcery siónské, a prohlásily ji blaženou, a královny ji pochválily.

[Responsory6]
R. Po dceři jerusalémské, ozdobené řetízky, Hospodin zatoužil: 
* A když ji uzřely dcery sionské, chválily ji jako přeblaženou, a pravily: * Vylitá mast je tvé jméno.
V. Královna stojí po tvé pravici ve zlatém rouchu, bohatě ozdobená.
R. A když ji uzřely dcery sionské, chválily ji jako přeblaženou, a pravily:
&Gloria
R. Vylitá mast je tvé jméno.

[Lectio7]
Čtení svatého Evangelia podle Lukáše.
!Lukáš 11:27-28
Za onoho času, když Ježíš mluvil k zástupům, pozvedla hlas jakási žena z lidu a řekla mu: „Blahoslavené lůno, které tě nosilo.“ A ostatní.
_
Homilie ctihodného Bédy Kněze.
!Kniha 4. Kapitola 49 na Lk. 11.
Tato žena prokázala zajisté velkou víru a oddanost. Když Znalci zákona a Farizeové pokoušeli Pána a rouhali se mu, ona poukázala na význam jeho vtělení všechny ostatní převyšující. A vyznala to právě s takovou důvěrou, aby odsoudila pomluvy přítomných velkých mužů i proradnost budoucích bludařů. Neboť stejně jako se tehdy Židé rouhali proti působení Ducha Svatého a popírali, že Bůh Syn má opravdu stejnou podstatu jako Bůh Otec, tak posléze bludaři popírali, že Maria byla vždy Panna, a působením moci Ducha Svatého se z ní v lidském těle narodil jednorozený Syn Boží, vzal na sebe přirozenost mateřského těla a tím měl opravdu stejnou podstatu i s matkou Syna člověka. Říkali, že se to prostě stát nemohlo.

[Responsory7]
R. Šťastná jsi totiž, přesvatá Panno Maria, a nanejvýš hodná veškeré chvály;
* Neboť z tebe vyšlo slunce spravedlnosti, Kristus, náš Bůh.
V. Přimlouvej se za věřící lid, prosiž za duchovenstvo, oroduj za oddané ženské pokolení; ať všichni pociťují tvou pomoc, když slaví tvou svatou slavnost.
R. Neboť z tebe vyšlo slunce spravedlnosti, Kristus, náš Bůh.

[Lectio8]
Avšak pokud by tělo Slova Božího, které se narodilo v těle, bylo prohlášeno za odlišné od těla Panenské Matky, zcela zbytečně by bylo blahoslavené lůno, které ho nosilo, a prsy, které ho kojily. Apoštol totiž praví: „Neboť Bůh poslal svého Syna zrozeného ze ženy a podrobeného zákonu.“ Nesmíme tedy naslouchat těm, kteří říkají, že by tam mělo stát: „Narozeného ze ženy, podrobeného zákonu,“ ale opravdu „Zrozeného ze ženy,“ protože byl počat v panenském lůně, tělo přijal nikoliv z ničeho, ani odjinud, ale právě z těla své matky. Jinak by se nemohl vpravdě nazývat Synem člověka, pokud by neměl lidský původ. My tedy, po těchto slovech řečených proti Eutyché, pozvedněme své hlasy spolu s Katolickou Církví, jejíž předobraz přinesla tato žena, pozvedněme i svou mysl z nitra zástupu, a řekněme Spasiteli: „Blahoslavené lůno, které tě nosilo, a prsy, které tě kojily!“ Vpravdě je totiž svatá Rodička, jak již někdo řekl: „dokázala nám poroditi Krále, jenž nebe i zemi vlastniti bude navěky.“

[Responsory8]
R. Blahoslavit mne budou všechna pokolení, 
* Neboť veliké věci mi učini Hospodin, který je mocný, a svaté je jeho jméno.
V. A jeho milosrdenství je od pokolení do pokolení těch, kdo se ho bojí.
R. Neboť veliké věci mi učini Hospodin, který je mocný, a svaté je jeho jméno.
&Gloria
R. Neboť veliké věci mi učini Hospodin, který je mocný, a svaté je jeho jméno.

[Lectio9]
Spíše jsou blahoslavení ti, kdo slyší slovo Boží a zachovávají jej. Spasitel se krásně přidal k uznání ženy, ne pouze jako té, která si zasloužila dáti tělo Slovu Božímu, ale utvrzuje také na cestě k blaženosti všechny, kteří ono Slovo duchovním sluchem ve víře počali, a zachováním dobrého díla jej, ať už v sobě, nebo v srdci bližního uposlechli, a snažili se je v sobě vyživovat. Neboť i sama Boží Rodička byla blažená, neboť skrze ní se Slovo vtělilo v čase, mnohem více však proto, že zůstala věčnou strážkyní jeho lásky. 	
&teDeum

[Versum 0]
V. Oroduj za nás, svatá Boží Rodičko.
R. Abychom hodni byli učinění zaslíbení Kristových.

[Capitulum Laudes]
!Sir 24:14
v. Před věky na počátku mě Bůh stvořil, až navěky být nepřestanu. Před ním ve svatostánku jsem konala svou službu.
$Deo gratias.

[Hymnus Laudes]
v. Ó přeslavná Paní světa, 
Povýšená nad nebesa,
Jenž tebe stvořil, Maria, 
Svatými's prsy krmila.
_
Což Eva bídná ztratila,
To svým Plodem nahradila,
Tys rájské okno, skrz tebe,
Plačtiví vejdou do nebe
_
Tys Dvéře Krále mocného,
a brána světla jasného,
že Život od Panny vyšel,
vykoupení Svět jest našel.
_
Sláva tobě Pane Kriste,
jenž narozen z Panny čisté,
Otci i Duchu Svatému,
na věky věčné slavnému.
Amen.

[Ant 2]
Blahoslavená jsi, * Maria, neboť jsi uvěřila; Bude v tobě dokonáno, co ti řekl Pán, alleluja.

[Lectio Prima]
!Sir 24:19-20
v. Na náměstích jsem voněla jako skořice a vonný balzám, jako nejjemnější myrha jsem šířila vůni.

[Capitulum Sexta]
!Sir 24:15-16
v. A tak jsem na Siónu obdržela sídlo. Usadil mě v městě, které miloval jako mě, v Jerusalémě vykonávám svou moc. V lidu plném slávy jsem zapustila kořeny, v Pánově údělu je jeho dědictví, a v plnosti svatých se zdržuji.
$Deo gratias

[Ant 3]
Blahoslavenou mě budou zvát * všechna pokolení, neboť na pokornou služebnici shlédl Bůh.

[Introitus]
!Sedulius
v. Zdrávas, svatá Rodičko, matko porodivší Krále, jenž nebem a zemí vládne na věky věkův. (Alleluja, alleluja.)
!Ž 44,2
Srdce moje kypí slovem blahým, věnuji své dílo Králi.
&Gloria
v. Zdrávas, svatá Rodičko, matko porodivší Krále, jenž nebem a zemí vládne na věky věkův. (Alleluja, alleluja.)

[Oratio] (ad missam)
Popřej nám, služebníkům svým, prosíme, Pane Bože, abychom se ze stálého zdraví duše i těla těšili, a na slavnou přímluvu blahoslavené Marie, vždy Panny, od zármutku nynějšího života vysvobozeni byli a věčné požívali radosti.
$Per Dominum

[Lectio]
Čtení z knihy Sirachovcovy
!Sir 24,14-16
Od počátku, před věky jsem stvořena, na věky pak býti nepřestanu. Ve svatostánku před ním jsem službu konala, a byla na Sionu tak ubytována. V městě svatém jsem taktéž se usadila, v Jerusalemě jest moje vláda. V národ slavný jsem se v kořenila, v úděl Boha mého, v dědictví jeho, a mezi zástupy svatých zdržují se.

[Graduale]
Požehnaná a úctyhodná jsi, Panno Maria, která jsi bez porušení cudnosti shledána byla Matkou Spasitele.
V. Panno, Rodičko Boží, ten, jehož neobsáhne celý svět, stav se člověkem, uzavřel se v život tvůj.
Alleluja, alleluja.
V. Po porodu jsi, Panno, zůstala neporušenou; Boží Rodičko, oroduj za nás. Alleluja.

[Graduale] (tempore Adventus)
Požehnaná a úctyhodná jsi, Panno Maria, která jsi bez porušení cudnosti shledána byla Matkou Spasitele.
V. Panno, Rodičko Boží, ten, jehož neobsáhne celý svět, stav se člověkem,uzavřel se v život tvůj. Alleluja, alleluja.
!Lk 1,28
Zdrávas, Maria, milosti plná, Pán s tebou; požehnaná tys mezi ženami. Alleluja.

[GradualeP]
Alleluja, alleluja
!Ž 17,8
Ratolest jesse vykvetla, Panna zrodila Boha a člověka; Bůh vrátil pokoj, smířiv v sobě zemi s nebem. Alleluja.
!Lk 1,28
Zdrávas, Maria, milosti plná, Pán s tebou; požehnaná tys mezi ženami. Alleluja.

[Tractus]
Požehnaná a úctyhodná jsi, Panno Maria, která jsi bez porušení cudnosti shledána byla Matkou Spasitele.
V. Panno, Rodičko Boží, ten, jehož neobsáhne celý svět, stav se člověkem,uzavřel se v život tvůj.
!
Raduj se, Maria Panno, neboť samojediná jsi potřela všecky bludy.
V. Kteráž jsi slovům Archanděla Gabriele uvěřila.
V. Jelikož jsi, Panno, Boha a člověka porodila, zůstala jsi, Panno, i po porodu neporušena.
V. Boží Rodičko, oroduj za nás.

[Evangelium]
Slova ++ sv. Evangelia podle Lukáše.
!Lk 11,27-28
Za onoho času, když Ježíš mluvil k zástupům, jedna ze zástupu pozdvihla hlasu a řekla jemu: „Blahoslavený život, který tebe nosil, a prsy, kterých jsi požíval.“ Ale on pravil: „Ovšem blahoslavení, kteří slyší slovo Boží a ostříhají ho.“

[Offertorium]
!Lk 1,28; 1,42
Zdrávas, Maria, milosti plná, Pán s tebou; požehnaná tys mezi ženami a požehnaný plod života tvého. (Alleluja.)

[Secreta]
Tvou slitovností, Pane, a přímluvou blahoslavené Marie, vždy Panny, nechť nám tato oběť prospívá k věčnému i časnému blahu a míru.
$Per Dominum

[Communio]
Blažené útroby Marie Panny, které nosily Syna věčného Otce. (Alleluja.)

[Postcommunio]
Přijavše, Pane, potravu spásy své, prosíme, abychom byli chráněni přispěním blahoslavené Marie, vždy Panny, na jejíž počest jsme toto obětovali tvé velebnosti.
$Per Dominum
