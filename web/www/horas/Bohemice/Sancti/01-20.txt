[Officium]
sv. Fabiána a Šebestiána, Mučedníků

[Oratio]
@Commune/C2::s/svatého N., tvého Mučedníka a Biskupa/svatých Fabiána a Šebestiána, tvých Mučedníků a Biskupů/

[Lectio4]
Fabián byl Říman, a jako papež vládl Církvi od dob císaře Maximina až do doby císaře Decia. Rozdělil město sedmi Jáhnům, kteří měli na starosti chudé. Také ustanovil Podjáhny, kteří shromažďovali příběhy Mučedníků sepsa­né sedmi notáři. Také ustanovil, aby se každý rok na Zelený čtvrtek spálilo staré křižmo a posvětilo nové. Poté byl 20. ledna, korunován korunou mučednictví, za Deciova pronásledování, a byl pohřben v Calixtových katakombách na Via Appia poté, co byl v úřadu patnáct let a čtyři dny. V prosinci dělával pět svěcení, v nichž vysvětil dvacet dva Kněží, sedm Jáhnů, a jedenáct Biskupů různých míst.

[Lectio5]
Šebestián se narodil otci z Narbonne v jižní Francii a matce z Milána. Vznešeností rodu i svou odvahou byl drahý císaři Diokleciánovi. Jako velitel první kohorty pomáhal Křesťanům, jejichž víru tajně podporoval skutky i penězi. Ty z nich, kteří se zdáli vyděšeni krutostí mučení, svým povzbuzením tak posílil, že mnozí se pro Ježíše Krista sami nabídli mučitelům. Mezi nimi byli i bratři Marcus a Marcelliánus, které v Římě uvěznil Nikostratus. Jeho žena Zoe jednou ztratila hlas a Šebestiánova modlitba jí jej opět navrátila. Když se to doneslo Diokleciánovi, nechal si Šebestiána zavolat a snažil se jej odvrátit od víry Kristovy. Avšak když se mu to nepodařilo, přikázal přivázat jej ke kůlu a prostřílet šípy.

[Lectio6]
Když už si všichni mysleli, že je mrtev, v noci přikázala svatá žena Irena, aby jej přinesli a pohřbili; když však uviděla, že je živý, vyléčila jej ve svém domě. Za nějaký čas, když nabyl plného zdraví, vypravil se k císaři Diokleciánovi, a přímo do očí mu vytkl jeho bezbožnost. Ten když jej uviděl, nejdříve byl překvapen tou novinou, neboť si myslel, že je mrtvý, avšak Šebestiánovými ostrými výtkami byl natolik rozlícen, že rozkázal jej tak dlouho bíti holemi, dokud svou duši Pánu nenavrátil. Jeho tělo vhodili do odpadní stoky, kde jej Lucina, ve snu Šebestiánem požádána, nalezla a pohřbila v katakombách. Na tomto místě pak byl v jeho slavném jménu vystavěn kostel.

[Lectio94]
Fabián, Říman, spravoval církev od Maximina až do Decia, rozdělil město na sedm oblastí pro sedm Jáhnů, aby pečovali o chudé. Ustanovil rovněž tolikéž Podjáhnů, aby shromažďovali skutky Mučedníků, které sepsalo sedm notářů. Týž nařídil, aby každoročí na Zelený čtvrtek, po spálení starého, bylo svěcené křižmo obnovováno. Konečně třináctého dne před kalendami únorovými byl korunován mučednictvím a je pohřben na Via Appia na hřbitově Kalixtově. Šebestián, pro urozenost rodu i ctnost Diokleciánovi drahý, velitel první kohorty, pomáhal Křesťanům, jejichž víru tajně vyznával, svou službou i majetkem a utvrzoval je ve vyznávání Krista. Když to bylo oznámeno Diokleciánovi, pokoušel se Šebestiána všemi prostředky odvrátit od víry v Krista. Ale protože nic nezmohl ani sliby, ani hrozbami, poručil, aby byl přivázán ke kůlu a proboden šípy. Avšak služebník Boží, považovaný podle mínění všech za mrtvého, když se krátce nato uzdravený postavil Diokleciánovi do cesty a svobodněji obvinil jeho bezbožnost, byl na rozkaz tyrana tak dlouho bit pruty, až ducha odevzdal.
&teDeum
