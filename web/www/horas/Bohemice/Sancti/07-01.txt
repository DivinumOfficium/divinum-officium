[Officium]
Pretiosissimi Sanguinis Domini Nostri Jesu Christi

[Ant Vespera]
Kdo je ten, * který přichází z Edomu v šatu barveném z Basry? je krásný ve svém oděvu.
Já, jenž mluvím * spravedlivě, a bojuji za spásu.
Byl oděn * v oděv potřísněný krví, a jeho jméno je Slovo Boží.
Proč jen * je rudý tvůj šat, a tvůj oděv je jako oděv těch, kdo šlapou víno v lisu?
V lisu * jsem šlapal sám, a z <i>pohanských</i>národů zde není ani jeden.

[Hymnus Vespera]
v. Slavnými ať znějí ulice vše hlasy,
Lidé ať radost svou na tváři ukáží,
S loučemi v rukou svých, hořících, za sebou
V řadě mladí i staří.
_
Když Kristus umíral na tvrdém tom stromě,
Z mnoha svých hojných ran proléval rudou krev,
Nám se připomíná, když ji uctíváme,
Slzy že prolévat máme.
_
Lidského rodu když ohrožení těžké,
Starého Adama hříchem na nás padlo;
Nového Adama čistota, laskavost,
Život navrátily nám všem.
_
Přemocný nářek když, nejvyšší až z nebe
Otec sám uslyšel, svého ctného Syna;
Utišen jen jeho krví mohl býti,
A pak nám milost svou dáti.
_
To každý - kdo oděv svůj v krvi si vypere,
Vyčistí hříchů hnůj; a růžovou krásu,
Jíž se hnedle stane podoben Andělům,
Králi se zalíbí - pozná.
_
Od přímé cesty ať se nikdo nepevný
Nikdy neodtáhne, ale svůj věčný cíl
Dosáhne; udělí vznešenou odměnu
Bůh, který na cestě pomoh'. 
_
Nám laskav rač býti, Otče náš přemocný,
Abys, jež jediný krví Syn spřízněný
Vykoupil, též krásným Plamenem obnovil,
Nebes do výšin pak vynesl.
Amen.

[Versum 1]
V. Vykoupil jsi nás, Pane, svou krví.
R. A učinil nás královstvím našeho Boha.

[Ant 1]
Přistoupili jste * k hoře Sion, a živému městu Božímu, nebeskému Jerusalému, a prostředníku nové Smlouvy Ježíši, a pokropení krví, které mluví lépe než to Ábelovo.

[Oratio]
Všemohoucí věčný Bože, jenž jsi svého jednorozeného Syna ustanovil Spasitelem světa, a chtěl býti usmířen jeho Krví; uděl, prosíme, abychom cenu naší spásy slavnostními obřady natolik uctívali, a od zel časného života jeho silou bráněni byli na zemi, že se budeme z jejích plodů radovat v nebi.
$Per eumdem

[Invit]
Kristu, Synu Božímu, jenž nás svou krví vykoupil, * Pojďte se poklonit.

[Hymnus Matutinum]
v. Hněv spravedlivého Tvůrce,
Deštěm pomsty skropil nás,
Zločinný svět vodou pokryl,
Noema však v arše skryl,
Zvláštní však pak pohnut láskou
Skropil svět ctnou krví svou.
_
Země šťastně pokropená,
zalitá spásným deštěm,
a když před trny vytryskla,
Zrodila krásné kvítky;
Chuť jež v ní hořká byla, se
V sladký nektar změnila.
_
Smutně lítý had svůj jed hned
Bez použití odložil;
A šelem pak krvelačných
Ustaly zlé krutosti;
Raněného Beránka to
Byla první vítězství.
_
Ó ty Božského vědění
Vznešenost nedozírná!
Ó ty sladkosti dobrého
Srdce, o němž kážeme!
Služebník byl hoden smrti,
Král však trpěl krutý trest!
_
Když pak hříchem svoláváme
Na se soudce odplatu,
Když on mluví, chráněni jsme
Krve té přítomností;
Následky spousty zlých činů
Tehdy musí ustoupit.
_
Tě spasena chválí země,
Vděčně dary přináší,
Ô, ty spásy věkověčné
Vůdče, slavný Původče;
Jenž vlastníš blaženou říši
S Otcem i Svatým Duchem.
Amen.

[Ant Matutinum]
Když uplynulo * osm dnů, aby Dítě bylo obřezáno, bylo nazváno jméno jeho Ježíš.;;2
Když upadl v úzkosti, * ještě vroucněji se modlil, a jeho pot byl jako krůpěje krve, stékající na zem.;;3
Jidáš, který ho zradil, * hnán lítostí vrátil třicet stříbrných se slovy: Zhřešil jsem, zradiv krev spravedlivou.;;15
Pilát, * protože chtěl lidu vyhovět, vydal jim Ježíše zbičovaného.;;22
Když však viděl, * že by nic neprospěl, vzal vodu, umyl si ruce před lidem a řekl: Jsem nevinen krve tohoto Spravedlivého.;;29
I odpověděl * všechen lid: Krev jeho na nás a na naše syny.;;63
I vyšel Ježíš * s korunou trnovou a v purpurovém rouchu. A řekl jim: Ejhle, člověk.;;73
A nesl si kříž, * vyšel na místo zvané Kalvárie, kde ho ukřižovali.;;87
Když viděli, že je již mrtev, * nelámali jeho kosti, ale jeden z vojáků kopím probodl jeho bok, a hned vyšla krev a voda.;;93

[Nocturn 1 Versum]
V. Vykoupil jsi nás, Pane. 
R. Svou krví.

[Nocturn 2 Versum]
V. Krev Ježíše Krista, Syna Božího.
R. Očistí nás od každého hříchu.

[Nocturn 3 Versum]
V. Kristus si nás zamiloval.
R. A obmyl nás od našich hříchů ve své Krvi.

[Lectio1]
Čtení z listu svatého Apoštola Pavla Židům
!Žid 9:11-15
11 Ale Kristus přišel jako velekněz budoucích hodnot; prošel stánkem větším a dokonalejším, který není udělán lidskýma rukama, to je: nenáleží k tomuto stvořenému světu,
12 a vešel jednou provždy do svatyně, ne s krví kozlů a telat, ale se svou vlastní krví, a tím nám získal věčné vykoupení.
13 Jestliže už samo pokropení krví kozlů, býků a popel z jalovice posvěcuje ty, kteří jsou nečistí, k čistotě těla,
14 čím spíše krev Krista, který skrze věčného Ducha sám sebe přinesl Bohu jako oběť bez poskvrny, očistí naše svědomí od mrtvých skutků, abychom mohli sloužit Bohu živému.
15 A proto on je prostředníkem nové smlouvy. Svou smrtí dal zadostiučinění za hříchy spáchané v době, kdy ještě platila dřívější smlouva. Tím se povolaným dostává splnění slibu o věčném dědictví.

[Responsory1]
R. Ježíš, aby skrze svou krev posvětil lid, nechal se umučit za městskými branami.
* Vyjděme tedy k němu ven z města, a nesme jeho pokoření.
V. Ještě jsme totiž neodporovali a nebojovali s hříchem až do krve.
R. Vyjděme tedy k němu ven z města, a nesme jeho pokoření.

[Lectio2]
!Žid 9:16-22
16 Aby totiž vstoupila v platnost závěť, musí být napřed prokázána smrt toho, kdo tu závěť udělal.
17 Ta závěť je přece platná až po jeho smrti; dokud on žije, nemá jeho závěť právní účinnost.
18 Proto ani první smlouva nebyla uzavřena bez krve.
19 Neboť když Mojžíš ohlásil celému shromáždění všechna nařízení Zákona, vzal yzop se šarlatovou vlnou a pokropil jak knihu samu, tak všechen lid krví telat a kozlů smíchanou s vodou
20 a řekl: 'Toto je krev smlouvy, kterou s vámi uzavřel Bůh'.
21 Podobně pokropil krví i stánek a všechno bohoslužebné nářadí.
22 A skoro všechno ‒ jak Zákon nařizuje ‒ se očišťuje krví a bez prolití krve není odpuštění.

[Responsory2]
R. Mojžíš vzal krev a pokropil jí lid;
* A řekl: Toto je krev smlouvy, kterou uzavřel Hospodin s vámi.
V. Vírou a prolitím krve slavil Paschu, a aby nepobil prvorozené, dotkl se jich.
R. A řekl: Toto je krev smlouvy, kterou uzavřel Hospodin s vámi.

[Lectio3]
!Žid 10:19-24
19 Když máme, bratři, důvěru, že můžeme vejít do svatyně Ježíšovou krví,
20 cestou novou a živou, kterou nám otevřel skrze oponu, to znamená skrze své tělo,
21 a když máme tak vynikajícího kněze nad Božím domem,
22 přistupujme s upřímným srdcem a s plnou vírou; naše srdce je očištěné od zlého svědomí a tělo omyté v čisté vodě.
23 Držme se pevně naděje, kterou vyznáváme, protože věrný je ten, kdo nám ten slib dal!
24 Starejme se jeden o druhého a pobízejme se k lásce a k dobrým skutkům.

[Responsory3]
R. Vy, kdo jste dříve daleko zbloudili, byli jste přiblíženi v Krvi Kristově.
* On sám je totiž váš mír, v němž všechno sjednotil.
V. Zalíbilo se mu skrze něj smířit vše v sobě, a usmířil vše skrze krev svého kříže, na nebi i na zemi.
R. On sám je totiž váš mír, v němž všechno sjednotil.
&Gloria
R. On sám je totiž váš mír, v němž všechno sjednotil.

[Lectio4]
Řeč svatého Jana Zlatoústého.
!Homilie k Novokřtěncům
Chtěli jste slyšet o moci Krve Kristovy? Přejděme tedy k jednomu takovému příkladu, připomeňme si její předobraz, a povyprávějme si něco ze starých písem. V Egyptě, o půlnoci, hrozil Bůh Egypťanům desátou ranou, kterou měli zahynout všichni jejich prvorození, neboť zadržovali jeho prvorozený lid. Aby však milovaný Židovský národ nebyl ohrožen spolu s nimi, neboť spolu žili na jednom místě, bylo nalezeno nenápadné řešení. Proto pohleď na podivuhodný příklad, abys vpravdě poznal moc krve. Všichni očekávali hněv božského rozhořčení a anděl smrti obcházel jednotlivé domy. Co na to Mojžíš? „Zabijte,“ praví, „ročního beránka a jeho krví potřete dveře.“ Co to říkáš, Mojžíši? Je snad běžné, aby krev beránčí osvobodila rozumného člověka? „Zajisté,“ praví, „ne proto, že je to krev, ale proto, že je na ní ukázán příklad Krve Páně.“ 

[Responsory4]
R. V bázni provádějte svůj pobyt ve vymezeném čase;
* A vězte, že nejste vykoupeni porušitelným zlatem či stříbrem.
V. Ale drahou krví Krista jako neposkvrněného Beránka.
R. A vězte, že nejste vykoupeni porušitelným zlatem či stříbrem.

[Lectio5]
Neboť podobně i k sochám panovníků, které nevládnou rozumem ani řečí, se nejednou utíkali pro pomoc lidé obdaření duší i rozumem. Ne snad proto, že sochy byly vyrobeny z bronzu, nýbrž proto, že vyobrazují jejich vládce. Tak i ona krev beránkova, která nemá rozumu, osvobodila lidi, kteří mají duši. Ne snad proto, že by to byla krev, nýbrž proto, že poukazovala na příchod Krve Páně. A tehdy onen Anděl ničitel, když pohlédl na krví pomazané veřeje dveří, přešel je, ani se neodvážil vstoupit. Nyní tedy, pokud někdy nepřítel uvidí, ne snad veřeje pomazané krví podle tohoto předobrazu, ale Krev pravdy Kristovy, kterak na ústech věřících září jako na veřejích zasvěceného chrámu, o to spíše se stáhne. Pokud tedy Anděl přešel tento předobraz, oč více bude vyděšen nepřítel, když pohlédne na tuto pravdu? Chceš prozkoumat i další druh moci této Krve? Chci. Uvidíš, odkud prvně vytekla a z jakého pramene pochází. Původně pochází ze samotného Kříže, bok Páně je jejím pramenem. Voják otevřel bok a ve zdi tohoto svatého chrámu tedy udělal otvor. I já jsem našel přeslavný poklad a těším se z toho, že jsem objevil  tak úchvatné bohatství.

[Responsory5]
R. Vykoupeni jste za velikou cenu:
* Oslavujte Boha a noste jej ve svém těle.
V. Za velikou cenu jste vykoupeni, nebuďte tedy služebníky lidí.
R. Oslavujte Boha a noste jej ve svém těle.

[Lectio6]
Tak se to stalo i s oním beránkem. Židé zabili ovci a já jsem poznal plod toho tajemství. Z boku vyšla krev a voda. Nechci, milý posluchači, abys tak snadno přešel tajemství tak veliké svátosti. Zbývá mi ještě totiž pronést velmi tajuplnou řeč. Řekl jsem již, že se ukázalo, že symboly Křtu i oněch tajemství jsou tato voda a krev. Na vodě a krvi je založena svatá Církev skrze znovuzrození obmytím a obnovení v Duchu svatém. Skrze Křest, zdůrazňuji, třebaže víme, že ta tajemství pocházejí z boku Kristova. Ze svého boku tedy Kristus vybudoval Církev, stejně jako z boku Adamova byla stvořena jeho žena Eva. Z tohoto důvodu též Pavel svědčí a říká: “Jsme z jeho těla a z jeho kostí.” Má tím totiž na mysli jeho bok. Neboť stejně jako Bůh učinil, že z Adamova boku byla stvořena žena, tak i ze svého boku nám Kristus dal vodu a Krev, aby z nich mohla být obnovena Církev. - On the occasion of the nineteenth centenary of the accomplishment of the redemption of mankind, as a fitting celebration of this ineffable blessing, Pope Pius XI decreed an extraordinary Jubilee. During that year the Supreme Pontiff, wishing that the fruits of the Precious Blood of Christ, the Lamb without spot, might redound more abundantly upon mankind and that the minds of the faithful be impressed with more vivid recollections of this same Blood as the price of their redemption, elevated the Feast of the Most Precious Blood of our Lord Jesus Christ to the rank of a double of the first class, to be celebrated as such every year by the universal Church.

[Responsory6]
R. Svěřuje nám Bůh svou lásku;
* Neboť zatímco jsme ještě byli hříšníci, v předem vyhrazeném čas za nás Kristus zemřel.
V. Mnohem více jsme totiž nyní ospravedlněni v jeho krvi, a on nás zachrání od hněvu.
R. Neboť zatímco jsme ještě byli hříšníci, v předem vyhrazeném čas za nás Kristus zemřel.
&Gloria
R. Neboť zatímco jsme ještě byli hříšníci, v předem vyhrazeném čas za nás Kristus zemřel.

[Lectio7]
Čtení svatého Evangelia podle Jana
!Jan 19:30-35
Za onoho času, když přijal Ježíš ocet, řekl: „Dokonáno jest.“ A naklonil hlavu a vypustil duši. A ostatní.
_
Homilie svatého Augustina Biskupa.
!Pojednání 120. na Jana. 
Evangelista volil slova rozvážně, aby neřekl: Probodl jeho bok, či zranil, nebo ještě něco jiného, ale otevřel; aby nám ukázal, že se tam svým způsobem otevřela brána života, odkud vytryskly Svátosti Církve, bez nichž by nebylo přístupu k životu, který je jediným pravým životem. Ta Krev, která byla prolita, byla prolita na odpuštění hříchů. Ona voda ředí ten spásonosný kalich, který představuje lázeň i nápoj. To předznamenává, že Noe dostal příkaz, aby na boku archy udělal otvor, kterým vstupovali živí tvorové, kteří neměli být zničeni potopou, což je předobraz Církve. Proto tedy první žena byla učiněna z boku spícího muže a nazvána byla Život a matka živých. Symbolizovala totiž veliké dobro před velikým zlem prvního hříchu. Tento druhý Adam poté, co sklonil hlavu a zesnul na Kříži, aby mu odtud byla stvořena manželka, která opět vyšla z boku spícího muže. Ó smrti, skrze níž mrtví opět ožívají! Co může být čistější než tato krev? Co životodárnější než tato rána?

[Responsory7]
R. Tento je ten, kdo přichází skrze vodu a krev, Ježíš Kristus;
* Nikoliv pouze skrze vodu, ale ve vodě a krvi.
V. V onen den se otevře pramen domu Davidova a obyvatelům Jerusálema k obmytí hříchů.
R. Nikoliv pouze skrze vodu, ale ve vodě a krvi.

[Lectio8]
!Vyprávění na Žalm 95, č. 5
Lidé byli drženi v ďáblově zajetí a sloužili zlým duchům, avšak byli z tohoto zajetí vysvobozeni. Zaprodat se dokázali, vysvobodit však už ne. Přišel tedy Spasitel a zaplatil výkupné. Prolil svou Krev a vykoupil celý svět. Ptáte se, co vykoupil? Pohleďte, co vydal, a shledáte, co vykoupil. Krev Kristova je výkupné. A jaká je její cena? Co jiného než celý svět? Co jiného než všechny Národy? Příliš nevděční ohledně své ceny a příliš pyšní jsou ti, kteří tvrdí buď to, že je to moc málo, takže Pán vykoupil pouze Afričany, nebo se považují za tak veliké, že pouze za ně samotné bylo dáno to výkupné. Ať se nevyvyšují, ať se nepyšní, co bylo dáno, bylo dáno za všechny.

[Responsory8]
R. Bůh nás předurčil k přijetí za syny skrze Ježíše Krista;
* V němž máme vykoupení skrze jeho krev.
V. Odpuštění hříchů podle bohatství jeho milosti, jež se v hojnosti vylila na nás.
R. V němž máme vykoupení skrze jeho krev.
&Gloria
R. V němž máme vykoupení skrze jeho krev.

[Lectio9]
!Řeč 31, neboli 344
Pán měl tedy Krev, kterou nás vykoupil, a právě proto přijal Krev, aby měl co za naše vykoupení prolít. Krev tvého Pána, pokud chceš, byla dána i za tebe. Pokud však nechceš, nebyla za tebe dána. Snad by sis mohl říct: „Pán můj měl Krev, kterou mne vykoupil; avšak již když trpěl, celou ji vydal. Co mu zbude, aby to mohl vydat i za mne?“ Toto je veliká věc, že Pán dal svou Krev jednou a hned pro všechny. Krev Kristova je spása pro toho, kdo o ni stojí, trest pro toho, kdo ji odmítá. Proč tedy pochybuješ? Pokud nechceš zemřít, ale naopak býti vysvobozen od té druhé smrti, budeš od ní vysvobozen, pokud budeš chtít nést svůj kříž a následovat Pána. On totiž nesl ten svůj. A žádal si snad služebníka?
&teDeum

[Ant Laudes]
Tito, kteří jsou oděni * v bílé oděvy, kdo jsou a odkud přicházejí?
To jsou ti, * kteří přišli z velkého soužení a vyprali si své oděvy v krvi Beránkově.
Proto jsou * před trůnem Božím a slouží mu ve dne v noci.
A oni přemohli * draka díky krvi Beránkově a díky smlouvě jeho Slova.
Blažení, * kdo si vyprali své oděvy v krvi Beránkově.

[Capitulum Laudes]
!Židům 9:11-12
v. Bratři, Kristus přišel jako velekněz budoucích hodnot; prošel stánkem větším a dokonalejším, který není udělán lidskýma rukama, to je: nenáleží k tomuto stvořenému světu, a vešel jednou provždy do Svatyně, a nám získal věčné vykoupení.
$Deo gratias

[Hymnus Laudes]
v. Zdravím vás, rány Kristovy,
Nesmírné lásky zástavy,
Jimiž ty věčné potůčky
Vytékaly krve rudé.
_
Svou září hvězdy zdoláte,
Růže vůní, i balzámy,
Svou cenou kámen léčivý,
I plástve medu sladkostí.
_
Vámi vzniká to přemilé
Myslí našich útočiště,
Nikdy sem totiž nevnikne
Nepřátel zloba hrozících.
_
Co Ježíš ve vládním domě
Ran bičem nahý obdržel!
Co ran na kůži všude jen
Dává té krve kapičky!
_
Čelo ctnostné, ach jaký děs!
Koruna z trnů probodá,
Hřebů pak hroty ztupené
Nohy, ruce prorážejí.
_
Poté však on sám odevzdal
S láskou, svobodně, duši svou,
Hruď probodena kopím skrz,
A voda s krví vytekly z ní.
_
By plné bylo spasení,
Co v lisu celý vymačkán,
Na sebe Ježíš nehledě,
Sobě nenechá žádnou krev.
_
Přijďte, třeba s mnoha hříchy,
Jež smutný pád prv způsobil,
Kdo se v této spásné lázni
Umyje, bude očištěn.
_
Kdož na pravici Otcově
Sedí, budiž jemu sláva,
Kdož nás svou krví vykoupil,
Svatým též sílí nás Duchem.
Amen.

[Versum 2]
V. Ospravedlněni v krvi Kristově.
R. Zbaveni budeme od hněvu skrze něho.

[Ant 2]
Bude vám krev Beránkova * na znamení, praví Pán; a když uvidím krev, převedu vás, a nedotkne se vám ničivá rána.

[Lectio Prima]
!Žid 9:19-20
v. Neboť když Mojžíš ohlásil celému shromáždění všechna nařízení Zákona, vzal yzop se šarlatovou vlnou a pokropil jak knihu samu, tak všechen lid krví telat a kozlů smíchanou s vodou a řekl: 'Toto je krev smlouvy, kterou s vámi uzavřel Bůh'.

[Versum Prima]
Thou, who redeemed us with your blood.

[Responsory Breve Tertia]
R.br. Vykoupil jsi nás, Pane: * Svou krví.
R. Vykoupil jsi nás, Pane: * Svou krví.
V. Z každého kmene, i jazyka, a lidu, i národa.
R. Svou krví.
&Gloria
R. Vykoupil jsi nás, Pane: * Svou krví.

[Capitulum Sexta]
!Žid 9:13-14
v. Jestliže už samo pokropení krví kozlů, býků a popel z jalovice posvěcuje ty, kteří jsou nečistí, k čistotě těla, čím spíše krev Krista, který skrze věčného Ducha sám sebe přinesl Bohu jako oběť bez poskvrny, očistí naše svědomí od mrtvých skutků, abychom mohli sloužit Bohu živému.
$Deo gratias

[Responsory Breve Sexta]
R.br. Krev Ježíše Krista, Syna Božího, * Očistí nás.
R. Krev Ježíše Krista, Syna Božího, * Očistí nás.
V. Od každého hříchu.
R. Očistí nás.
&Gloria
R. Krev Ježíše Krista, Syna Božího, * Očistí nás.

[Responsory Breve Nona]
R.br. Kristus si nás zamiloval a obmyl nás * ve své Krvi.
R. Kristus si nás zamiloval a obmyl nás * ve své Krvi.
V. A učinil nás královstvím i kněžstvem Bohu a Otci.
R. Ve své Krvi.
&Gloria
R. Kristus si nás zamiloval a obmyl nás * ve své Krvi.

[Versum 3]
V. Prosíme tě tedy, pomoz svým služebníkům.
R. Jež jsi svou předrahou krví vykoupil.

[Ant 3]
Budete tedy * mít tento den jako památku; a budete jej slavit jako slavnost Páně po všechna vaše pokolení navěky.
