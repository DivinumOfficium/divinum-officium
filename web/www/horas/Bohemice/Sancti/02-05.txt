[Officium]
sv. Agáty, Panny a Mučednice

[Name]
Agáty

[Ant Vespera]
Kdo jsi ty, * jenž jsi přišel uzdravit mé rány? Jsem Apoštol Kristův; nemusíš mít obavy, dcero.
Tělesnému lékařství * jsem své tělo nikdy nevystavila, ale mám Pána Ježíše Krista, který pouhým slovem všechno obnoví.
Díky tobě vzdávám, Pane, * neboť jsi na mě pamatoval, a poslal jsi ke mně svého Apoštola, aby vyléčil mé rány.
Dobrořečím ti, * Otče mého Pána Ježíše Krista, neboť skrze svého Apoštola jsi navrátil můj prs na mou hruď.
Protože mě ráčil * uzdravit od každé rány, a můj prs navrátit na mou hruď, vzývám jej, živého Boha.

[Ant 1]
Když stála blažená Agáta * uprostřed žaláře, rozepjala ruce a modlila se k Hospodinu: Pane Ježíši Kriste, dobrý učiteli, díky tobě vzdávám, neboť jsi mi dal zvítězit nad mučením katanů; přikaž, Pane, abych šťastně došla do tvé nevadnoucí slávy.

[Ant Matutinum]
Urozená jsem, * a z váženého rodu, jak svědčí moji příbuzní.;;1
Nejvyšší urozenost * je ta, v níž se potvrzuje služba Kristu.;;2
Jsem služebnice Kristova, * a proto ukazuji, že mám služebnickou povahu.;;3
Svatá Agáta * řekla: Pokud mi slíbíš divoké šelmy, když uslyší Kristovo jméno, zkrotí se.;;4
Pokud ke mně přiložíš oheň, * Andělé mi z nebe přinesou spásnou rosu.;;5
Agáta * převelice radostně a hrdě šla do žaláře, jako by ji pozvali na hostinu; a své smrtelné útrapy svěřila v prosbách Hospodinu.;;8
Pokud důkladně * katanům nedovolíš trýznit mé tělo, nebude moci má duše vstoupit do Hospodinova ráje s mučednickou palmou.;;10
Viděl jsi, Pane, * mé smrtelné útrapy, jak jsem bojovala na stadioně; avšak, protože jsem nechtěla uposlechnout příkazů vládců, přikázali, abych byla mučena na prsou.;;14
Pro mou věrnost čistotě * přikázali, abych byla natažena na skřipec; pomoz mi, Hospodine, můj Bože, když trýzní má ňadra.;;15

[Responsory1]
R. Když krutě trýznili blaženou Agátu na prsou, řekla soudci:
* Bezbožný, krutý a zlý tyrane, nestydíš se uřezat z ženy to, z čeho jsi od matky pil?
V. Já totiž mám ňadra nedotčená uvnitř v mé duši, a ty jsem od dětství zasvětila Pánu.
R. Bezbožný, krutý a zlý tyrane, nestydíš se uřezat u ženy to, z čeho jsi od matky pil?

[Responsory2]
R. Agáta převelice radostně a hrdě šla do žaláře,
* Jako by ji pozvali na hostinu; a své smrtelné útrapy svěřila v prosbách Hospodinu.
V. Narodila se v převznešeném rodu, ale radovala se, když ji neurozený vlekl do žaláře.
R. Jako by ji pozvali na hostinu; a své smrtelné útrapy svěřila v prosbách Hospodinu.

[Responsory3]
R. Kdo jsi ty, který jsi ke mně přišel uzdravit mé rány? Já jsem Apoštol Kristův; nemusíš o mně vůbec pochybovat, dcero; on sám mě k tobě poslal,
* Neboť sis jej zamilovala myslí i čistým srdcem.
V. Neboť i já jsem jeho Apoštol, a věz, že v jeho jménu máš být uzdravena.
R. Neboť sis jej zamilovala myslí i čistým srdcem.
&Gloria
R. Neboť sis jej zamilovala myslí i čistým srdcem.

[Lectio4]
Panna Agáta se narodila na Sicílii vznešeným rodičům a Palermo i Katánie ji považují za svou občanku. Během pronásledování za císaře Décia obdržela v Katánii slavnou korunu mučednictví. Protože stejně velká chvála náležela její kráse i čistotě, Quintiánus, prétor Sicílie, k ní zaplál láskou. Když pak všemožně pokoušel její čistotu, avšak Agátu nemohl přimět, aby mu byla po vůli, dal ji jako propadlou křesťanské „pověře“ jedné ženě jménem Afrodísia, aby skoncovala s její čistotou. Když ani vliv Afrodísie ji nedokázal odvést od stálosti ve vyznání křesťanské víry a zachování čistoty, oznámila Quintiliánovi, že s Agátou již nebude ztrácet čas. Proto poručil, aby k němu pannu přivedli. A praví: „Nestydíš se jako urozená žena vést ubohý a služebný život křesťanů?“ Agáta na to: „Mnohem vznešenější je křesťanská pokora a služba, než majetek a pýcha králů.“

[Responsory4]
R. Já však s pomocí Hospodinovou, vytrvám v jeho vyznání, neboť mě uzdravil.
* A utěšil mě.
V. Díky tobě vzdávám, Pane Ježíši Kriste, neboť jsi ke mně poslal svého Apoštola, aby uzdravil mé rány.
R. A utěšil mě.

[Lectio5]
To prétora rozezlilo, takže jí dal na výběr, jestli chce raději uctít bohy, nebo se poddat mučitelům. Nejprve ji, pevnou ve víře, surově zbili a uvrhli do žaláře, odkud ji druhý den vyvedli, a když ve svém rozhodnutí setrvala, natahovali ji na skřipec s přiloženými doběla rozpálenými plechy. Pak jí odřízli ňadro; po této ráně Panna zavolala na Quintiliána: „Krutý tyrane, nestydíš se uřezat z ženy to, z čeho jsi od matky pil?“ Hned ji pak spoutali. Následující noci ji uzdravil jakýsi stařec, který o sobě řekl, že je Apoštol Kristův. Prétor si ji opět zavolal, a když setrvala ve vyznání Krista, váleli ji v ostrých střepech a žhavých uhlících.

[Responsory5]
R. On mě uzdravil, jenž mě prostřednictvím Apoštola Petra posílil, a pro něj přikázali natáhnout mě na skřipec.
* Pro věrnost k čistotě mi pomoz, Hospodine, můj Bože, při mučení mých ňader.
V. On mě ráčil uzdravit od každé rány, a mé ňadro obnovit na mé hrudi.
R. Pro věrnost k čistotě mi pomoz, Hospodine, můj Bože, při mučení mých ňader.

[Lectio6]
V tu dobu celým městem otřáslo veliké zemětřesení a dvě zdi se zřítily, pod nimiž zahynuli Silvinus a Falconius, blízcí členové prétorovy rodiny. Tím bylo rozrušeno celé město. Quintiliánus se obával povstání lidu, takže rozkázal polomrtvou Agátu tajně odvést do žaláře. Takto se modlila k Bohu: „Pane, jenž jsi mě od dětství chránil, jenž jsi mi odňal lásku k světu a dal jsi, abych byla silnější než mučitelé, přijmi mou duši.“ A s touto modlitbou odešla do nebe dne 5. února (léta Páně 251); a její tělo Křesťané pohřbili.

[Responsory6]
R. Viděl jsi, Hospodine, a zřel jsi mé smrtelné útrapy, jak jsem bojovala na stadionu; avšak, protože jsem nechtěla uposlechnout příkazů vládců,
* Přikázali trýznit mé ňadro.
V. Pro pravdu, mírnost a spravedlnost.
R. Přikázali trýznit mé ňadro.
&Gloria
R. Přikázali trýznit mé ňadro.

[Lectio94]
Agáta, narozená na Sicílii z urozených rodičů, vykonala za pronásledování císaře Decia v Katánii slavné mučednictví. Když se totiž Quintianus, prétor Sicílie, všemi způsoby marně pokoušel o její cudnost, byla Agáta pod záminkou křesťanské pověry zatčena; nejprve byla biti pěstmi, potom na skřipci mučena přiloženými rozžhavenými plechy a nakonec jí byl uťat prs. Nato byla uvržena do vězení, kde byla uzdravena, když se jí v noci zjevil blahoslavený apoštol Petr. Znovu předvolána k prétorovi a setrvávajíc ve vyznání Krista byla válená po ostrých střepinách a rozžhavených uhlících, které jí byly podloženy. Avšak když bylo město prudce otřeseno velikým zemětřesením, Quintianus, obávaje se lidového povstání, poručil, aby byla napůl mrtvá tajně odvedena zpět do žaláře; tam pak krátce nato odešla do nebe, dne 5. února.

[Responsory7]
R. Blažená Agáta, když vešla do žaláře, rozepjala ruce a modlila se k Bohu a řekla: Hospodine, jenž jsi mi dal zvítězit nad mučením katanů; 
* Přikaž, abych došla tvého milosrdenství.
V. Hospodine, jenž jsi mě stvořil, a vzal ode mě lásku k světu, jenž jsi oddělil mé tělo od poskvrnění.
R. Přikaž, abych došla tvého milosrdenství.

[Responsory8]
R. Tělesný lék pro mé tělo jsem nikdy nepoužila, avšak mám Pána, Ježíše Krista.
* Jenž pouhým slovem obnovuje vše.
V. On mě ráčil uzdravit od každé mé rány, a mé ňadro obnovit na mé hrudi, k němu volám, k živému Bohu.
R. Jenž pouhým slovem obnovuje vše.
&Gloria
R. Jenž pouhým slovem obnovuje vše.

[Ant 2]
Zástup pohanů * se utíkal k hrobu Panny a vzali její roušku proti ohni; aby Pán potvrdil, že je osvobodí od nebezpečí požáru pro zásluhy svaté Agáty, své Mučednice.
