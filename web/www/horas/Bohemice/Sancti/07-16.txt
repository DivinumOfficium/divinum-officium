[Rank]
Památky Panny Marie z Hory Karmelu

[Oratio]
Bože, jenž jsi jedinečným titulem nejblahoslavenější vždy Panny a Rodičky tvé Marie ozdobil Řád Karmelský; uděl laskavě, abychom, když dnes slavným Officiem slavíme její Připomínku, byli podpořeni jejími přímluvami, a zasloužili si dojít do radostí věčných.
$Qui vivis

[Lectio4]
Když ve svatý den Letnic byli Apoštolové ovanuti Duchem svatým z nebe, začali mluvit různými jazyky, a vzýváním převznešeného Ježíšova jména dosáhli mnoha podivuhodných věcí. Mnozí muži (jak se říká), kteří šli ve stopách Proroků Eliáše a Elisea, a kázáním Jana Křtitele byli připraveni na příchod Kristův, pohleděli na tyto věci a potvrdili jejich pravdu, pak ihned přijali víru v Evangelium a zvláštní náklonností nejblahoslavenější Pannu (byli tak šťastni, že její slova i přátelství mohli užívati) tak začali uctívat, že první ze všech právě na místě hory Karmel, kde kdysi Eliáš uzřel stoupající oblak jako předobraz slavné Panny, této nejčistší Panně postavili kapli. (3 Král. 18, 44)

[Lectio5]
K této nové kapli pak často i každý den přicházeli a zbožnými obřady, modlitbami i chválami nejblahoslavenější Pannu uctívali jako obzvláštní ochranitelku svého Řádu. Proto je postupně všichni začali nazývat Bratry blahoslavené Marie z Hory Karmel. Toto jméno a právo je užívat pak Svatí Otcové v Římě nejen potvrdili, ale také udělili zvláštní Odpustky všem, kdo tímto jménem nazývali tento Řád či jednotlivé jeho členy. Nejvznešenější Panna jim však neudělila pouze jméno a ochranu. Pravý a slavný svatý Škapulíř, který udělila blahoslavenému Angličanu jménem Simon Stock, aby se tímto nebeským oděvem onen posvátný Řád nejen poznal, ale byl také ochráněn před mnoha různými zly. A později, když kdysi v Evropě byl tento Řád ještě neznámý a mnoho lidí se u papeže Honoria III. přimlouvalo za jeho zrušení, zjevila se Honoriovi nejmilejší Panna Maria a prostě mu přikázala, aby Řád i jeho členy milostivě přijal a schválil.

[Lectio6]
Nejen na tomto světě obdařila nejblahoslavenější Panna Řád sobě tak milý mnoha přednostmi. Také na tom dalším (kde nadevše platí její moc a slitování) svým synům ve společenství Škapulíře sjednoceným, kteří dodržují mírnou zdrženlivost a nemnohé modlitby, které jsou jim předepsané, a podle svého stavu dodržují čistotu, v zápalu mateřské lásky slíbila, že přežijí, a až budou očištěni ohněm očistcovým, na její přímluvu je milosrdně vysvobodí a rychleji dojdou do vlasti nebeské. Řád, který byl obdařen tolika a tak velikými milostmi, usta­novil, že se každoročně bude slavit přeslavná Památka nejblahoslavenější Panny.	

[Lectio94]
Když o slavném dni Letnic, jak se praví, mnozí muži, kteří šli ve šlépějích svatých proroků Elijáše a Elizea, přijali víru evangelia, začali právě na tom místě hory Karmel, kde Elijáš kdysi spatřil vystupující obláček, znamení blahoslavené Panny Marie, stavět kapli zasvěcenou té nejčistší Panně; a ji samou pak ctili jako zvláštní ochránkyni řádu, jenž od té doby nese jméno bratří blahoslavené Marie z Hory Karmel.Tomuto řádu nikdy nechyběla zvláštní ochrana nejsvětější Panny, která ve snu odvrátila papeže Honoria III. od záměru řád zrušit a která mu darovala posvátný oděv – škapulíř. Těm, kdo jej nosí, zachovávají skromnou zdrženlivost a věrně se modlí, je podle zbožné víry na její přímluvu dopřáno, aby byli z očistce brzy přeneseni do nebeské vlasti. Protože řád tolikerými dobrodiními oplývá, ustanovil každoroční slavnostní Památku nejsvětější Panny Marie.
&teDeum

[Ant 2]
Hlava tvá * jako Karmel, a vlasy tvé hlavy jako královský purpur, splývající v řasách, alleluja.

[Ant 3]
Sláva Libanonu * je jí dána, krása Karmelu a Šáronu, alleluja.
