[Officium]
Svatých Neviňátek, Mučedníků

[Versum 1]
V. Rozlícený Herodes pobil mnoho dětí.
R. V judském Betlémě, městě Davidově.

[Versum 1] (rubrica cisterciensis)
@CommuneM/C3

[Ant 1]
To jsou ti, * kteří nedošli poskvrnění se ženami; jsou totiž panicové, a následují Beránka, kamkoliv jde.

[Oratio]
Bože, jehož chválu dnešního dne Neviňátka jako Mučedníci, nikoliv řečí, ale smrtí vyznala, veškeré zlo hříchů v nás umrtvi, aby víru v tebe, kterou vyznává náš jazyk, také život mravy hlásal.
$Per Dominum

[Hymnus Matutinum]
v. Zděšený tyran slyší zvěst,
že Vladař vládců tu již jest,
že má vést Israelův dům,
zasednout na Davidův trůn.
_
Omráčen zprávou, strhne křik:
Mám už jít, je tu následník.
Biřici, pospěš pro kopí,
ať kolébky krev zatopí.
_
K čemu ten hrozný zločin je,
jak Herodovi prospěje?
Zdráv mezi všemi mrtvými
unikne Kristus jediný.
_
Buď sláva tobě, Ježíši,
zrozený z Panny nejčistší,
i Otci, Duchu milosti
po všechny věky věčnosti.
Amen.

[Ant Matutinum 11]
To jsou ti, kteří přišli * z velikého trápení, a vyprali svá roucha v krvi Beránkově.

[Lectio1]
Čtení z knihy Proroka Jeremiáše
!Jer 31:15-17
15 Tak praví Hospodin: Hlas je slyšet v Ramě, nářek a hořký pláč, Ráchel oplakává své syny, nedá se potěšit nad ztrátou svých synů.
16 Ale tak praví Hospodin: Přestaň již plakat, osuš své oči! Vždyť dostaneš odměnu za své trápení, praví Hospodin, vrátí se z nepřátelské země.
17 Máš ještě naději pro svou budoucnost, praví Hospodi, synové se vrátí do svého území!

[Responsory1]
R. Sto čtyřicet čtyři tisíc těch, kteří byli vykoupeni ze země, to jsou ti, jež se ženami nedošli poskvrnění.
* Zůstali totiž panici, a proto vládnou spolu s Bohem, a Beránek Boží je s nimi.
V. To jsou ti, kteří přišli z velikého trápení, a vyprali svá roucha v krvi Beránkově.
R. Zůstali totiž panici, a proto vládnou spolu s Bohem, a Beránek Boží je s nimi.

[Lectio2]
!Jer 31:18-20
18 Slyším, slyším, jak naříká Efraim: Potrestals mě, byl jsem potrestán jako nezkrocený býček; přiveď mě zpět, a já se vrátím, neboť ty jsi Hospodin, můj Bůh.
19 Po svém poblouzení jsem se obrátil a když jsem přišel k rozumu, bil jsem se v prsa. Hanbím se a stydím, neboť s sebou nosím neřest svého mládí.
20 - Je mi snad Efraim synem tak drahým, dítětem mého potěšení, že kdykoli mu hrozím, přece ještě na něho pamatuji? 

[Responsory2]
R. Pod oltářem Božím jsem uslyšel hlas zabitých, jež pravili:
* Proč nemstíš naši krev? A obdrželi božskou odpověď: Ještě maličký čas vydržte, dokud se nenaplní počet vyšich bratrů.
V. Viděl jsem pod oltářem Božím duše zabitých pro slovo Boží, a pro svědectví, které vydali, a volali hlasem velikým a říkali:
R. Proč nemstíš naši krev? A obdrželi božskou odpověď: Ještě maličký čas vydržte, dokud se nenaplní počet vyšich bratrů.

[Lectio3]
!Jer 31:21-23
21 Postav si milníky, vztyč ukazatele směru, všímej si cesty, stezky, po níž jsi šla! Vrať se, Israelova panno, vrať se do těchto svých měst!
22 Jak dlouho budeš otálet, odpadlá dcero? Novou věc tvoří Hospodin na zemi: žena se uchází o muže!
23 Tak praví Hospodin zástupů, Bůh Israele: Opět se bude říkat v Judově zemi a v jeho městech, až změním jejich osud: Ať Hospodin žehná tobě, příbytku spravedlnosti, svatá horo!

[Responsory3]
R. Klaněli se tomu, kdo žije na věky věkův.
* Kladli své koruny před trůn Pána svého Boha.
V. A padali před trůnem na své tváře, a dobrořečili tomu, kdo žije na věky věkův.
R. Kladli své koruny před trůn Pána svého Boha.
&Gloria
R. Kladli své koruny před trůn Pána svého Boha.

[Lectio4]
Řeč svatého Augustina Biskupa.
!Řeč 10. o Svatých.
Dnes, nejdražší bratři, slavíme narození neviňátek, o kterých mluví text Evangelia, že byla zabita Herodem, přeukrutným králem. A přece, s největším jásotem nechť se raduje země, že zrodila nebeské vojáky a zplodila takové ctnosti. Hle, světský nepřítel nikdy nemohl svatým dětem tolik prospět svou přízní, jako jim prospěl svou nenávistí. Neboť, jak ukázala přesvatá slavnost dnešního dne, nakolik přebývala nepravost v těchto blažených děťátkách, natolik se v nich vylila také milost požehnání.

[Responsory4]
R. Prolévali krev Svatých jako vodu v okolí Jerusaléma.
* A nebyl, kdo by je pohřbil.
V. Nechali smrtelné ostatky tvých služebníkům za pokrm ptáků nebeských, těla tvých svatých zvířatům země.
R. A nebyl, kdo by je pohřbil.

[Lectio5]
Blahoslavený jsi, Betléme v zemi judské, neboť jsi strpěl Herodovu nesmírnou krutost ve vyvraždění chlapců. Neboť jsi byl hoden Bohu nabídnout v jedné chvíli bělostný zástup mírumilovné nevinnosti. Právem tedy slavíme jejich narození, neboť je blaženěji vydal svět věčnému životu, než mateřské lůno světu. Dříve totiž dosáhli důstojnosti věčného života, než přijali útrapy života časného.

[Responsory5]
R. Tito jsou Svatí, kteří trpěli pro tebe, Hospodine, pomsti je,
* Neboť k tobě volají každý den.
V. Pomsti, Hospodine, krev svých Svatých, která byla prolita.
R. Neboť k tobě volají každý den.

[Lectio6]
Drahá smrt jiných mučedníků si též vysloužila chválu ve vyznání, smrt těchto maličkých však byla stejně cenná, neboť na samém počátku života jim dal příležitost ke vstupu do slávy ten, jenž jim určil konec života současného. Herodova zkaženost odervala kojence od prsů jejich matek, právem jsou nazýváni květy mučedníků, jež se objevily uprostřed mrazu doby nevěřící, vypučely jako první pupeny Církve, když je spálil mráz pronásledování.	

[Responsory6]
R. To jsou ti, kteří neposkvrnili svá roucha.
* Budou se mnou kráčet v bělostném oděvu, neboť jsou hodni.
V. To jsou ti, kteří se se ženami neposkvrnili, jsou totiž panicové.
R. Budou se mnou kráčet v bělostném oděvu, neboť jsou hodni.
&Gloria
R. Budou se mnou kráčet v bělostném oděvu, neboť jsou hodni.

[Lectio7]
Čtení svatého Evangelia podle Matouše.
!Mat 2:13-18
Za onoho času, Anděl Páně se zjevil ve snu Josefovi a pravil: „Vstaň, vezmi chlapce a jeho matku, uteč do Egypta, a buď tam, dokud ti neřeknu. A ostatní.
_
Homilie svatého Jeronýma Kněze.
!Kniha 1. Komentářů na 2. Kapitolu Matouše u řádného Jazyka.
Když vzal Josef chlapce a jeho matku, aby odešli do Egypta, vzal je v noci a ve tmě. Neboť noc nevědomosti zanechal nevěřícím, od nichž odcházel. Když se pak vrátil do Judska, podle Evangelia nebyla ani noc, ani tma. Protože až na konci světa přijmou Židé víru, stejně jako přijali Krista, který se vrátil z Egypta, budou osvíceni. 

[Responsory7]
R. Svatí zpívali novou píseň před trůnem Božím i Beránkovým.
* A země se rozezněla jejich hlasy.
V. Tito byli vykoupeni z lidí jako prvotina Bohu a Beránku, a v jejich ústech se nenašla lež.
R. A země se rozezněla jejich hlasy.

[Lectio8]
Aby se naplnilo to, co řekl Pán skrze Proroka těmito slovy: „Z Egypta jsem povolal svého syna.“ Ti, kdo popírají pravdivost hebrejského Písma by se mohli zeptat, kde se tato věta dá najít v Septuagintě. Když ji pak nenajdou, my jim řekneme, že je to psáno v knize proroka Ozeáše, jak mohou potvrdit i příklady, které jsme zde uvedli. 

[Responsory8]
R. Viděl jsem pod oltářem Božím duše zabitých pro slovo Boží, které nosili, a jasným hlasem říkali:
* Pomsti, Hospodine, krev svých Svatých, která byla prolita.
V. Pod trůnem Božím všichni Svatí volali:
R. Pomsti, Hospodine, krev svých Svatých, která byla prolita.

[Lectio9]
Tak se naplnilo, co bylo řečeno Prorokem Jeremiášem, když řekl: „Zní hlas v Rámě, pláč a velký vzlykot, Ráchel oplakává své syny.“ Z Ráchel se narodil Benjamín, v jehož kmeni není Betlém. Je tedy otázka, proč Ráchel oplakává judské syny, tedy Betlém, jako své vlastní.	 Odpovíme stručně. Neboť byla pohřbena poblíž Betléma v Efratě a Ráchel přijal i Betlém jako matku, protože tam odpočívá její tělo. Nebo, i když Juda a Benjamín byly dva různé kmeny, Herodes nařídil zabít chlapce nejen v Betlémě, ale i ve celém jeho okolí. 	

[Responsory9]
R. Tito, jež oděni jsou v bílá roucha, kdopak jsou, a odkud přišli? A řekl mi:
* To jsou ti, kteří přišli z velikého trápení, a vyprali si svá roucha, a vybělili je v krvi Beránkově.
V. Viděl jsem pod oltářem Božím duše zabitých pro slovo Boží, a pro svědectví, které vydávali.
R. To jsou ti, kteří přišli z velikého trápení, a vyprali si svá roucha, a vybělili je v krvi Beránkově.
&Gloria
R. To jsou ti, kteří přišli z velikého trápení, a vyprali si svá roucha, a vybělili je v krvi Beránkově.

[Ant Laudes]
Herodes pln hněvu * zabil mnoho chlapců v judském Betlémě, městě Davidově.
Od dvou let * a níže zabil Herodes mnoho chlapců kvůli Pánu.
Jejich Andělé * neustále patří na tvář Otcovu.
Byl slyšet hlas v Ramě, * nářek a pláč, Ráchel oplakává své syny.
Pod trůnem Božím * Svatí volali: Pomsti naši krev, náš Bože.

[Ant Laudes] (rubrica cisterciensis)
Herodes pln hněvu * zabil mnoho chlapců v judském Betlémě, městě Davidově.
Jejich Andělé * neustále patří na tvář Otcovu.
Byl slyšet hlas v Ramě, * nářek a pláč, Ráchel oplakává své syny.
Pod trůnem Božím * Svatí volali: Pomsti naši krev, náš Bože.
Svatí zpívali * novou píseň před trůnem Božím, i Beránkovým, a též země zněla jejich hlasy.

[Capitulum Laudes]
!Zjevení 14:1
v. Viděl jsem Beránka státi na hoře Sion, a spolu s ním tam bylo sto čtyřicet čtyři tisíc, kteří měli jeho jméno a jméno Otcovo napsané na čele.
$Deo gratias

[Hymnus Laudes]
v. Vám, květy mučedníků, čest!
Nepřítel Kristův vás dal smést
na samém prahu života
jak vichrem růží poupata.
_
Kristova první oběti,
jehňátka hnaná k zabití,
hned před oltářem nyní jste
a s vavříny si hrajete.
_
Buď sláva tobě, Ježíši,
zrozený z Panny nejčistší,
i Otci, Duchu milosti
po všechny věky věčnosti.
Amen.

[Octava 2]
!Připomínka Oktávu Svatých Neviňátek
Ant. To jsou ti, * kteří nedošli poskvrnění se ženami; jsou totiž panicové, a následují Beránka, kamkoliv půjde.
_
V. Rozlícený Herodes pobil mnoho dětí.
R. V judském Betlémě, městě Davidově.
_
$Oremus
Bože, jehož chválu dnešního dne Neviňátka jako mučedníci, nikoliv řečí, ale smrtí vyznala, veškeré zlo hříchů v nás umrtvi, aby víru v tebe, kterou vyznává náš jazyk, také život mravy hlásal.
$Per Dominum

[Octava 2] (rubrica cisterciensis)
!Připomínka Oktávu Svatých Neviňátek
Ant. Herodes pln hněvu * zabil mnoho chlapců v judském Betlémě, městě Davidově.
_
@CommuneM/C3:Versum 2
_
$Oremus
Bože, jehož chválu dnešního dne Neviňátka jako mučedníci, nikoliv řečí, ale smrtí vyznala, veškeré zlo hříchů v nás umrtvi, aby víru v tebe, kterou vyznává náš jazyk, také život mravy hlásal.
$Per Dominum

[Lectio Prima]
!Zjevení 14:4-5
v. Tito jsou vykoupeni jako první z lidí pro Boha a Beránka, a v jejich ústech nebyla shledána lež; bez poskvrny totiž jsou před trůnem Božím.

[Capitulum Sexta]
!Zjevení 14:4
v. To jsou ti, kteří nedošli poskvrnění se ženami; jsou totiž panicové, a následují Beránka, kamkoliv on jde.
$Deo gratias

[Ant Vespera 3C]
Od dvou let * a níže zabil Herodes mnoho chlapců kvůli Pánu.
Nechte maličké * ke mně přijíti, takovým lidem totiž patří království nebeské.
Vyprali své oděvy * a vybělili je v krvi Beránkově.
Tito jsou vykoupeni * jako první z lidí pro Boha a Beránka, a v jejich ústech nebyla nalezena lež.

[Versum 3]
V. Pod trůnem Božím volají všichni Svatí.
R. Pomsti naši krev, náš Bože.

[Versum 3] (rubrica cisterciensis)
@CommuneM/C3

[Ant 3]
Nevinné * děti byly zabity namísto Krista, kojenci byli pobiti nespravedlivým králem; následují samotného Beránka bez poskvrny, a vždy říkají: Sláva tobě, Pane.

[Ant 3] (rubrica cisterciensis)
Budou se mnou kráčet v bílém, * neboť jsou hodni, a nevymažu jejich jména z knihy života.

[Octava 3]
!Připomínka Oktávu Svatých Neviňátek
Ant. To jsou ti, * kteří nedošli poskvrnění se ženami; jsou totiž panicové, a následují Beránka, kamkoliv on jde.
_
V. Rozlícený Herodes pobil mnoho dětí.
R. V judském Betlémě, městě Davidově.
_
$Oremus
Bože, jehož chválu dnešního dne Neviňátka jako mučedníci, nikoliv řečí, ale smrtí vyznala, veškeré zlo hříchů v nás umrtvi, aby víru v tebe, kterou vyznává náš jazyk, také život mravy hlásal.
$Per Dominum

[Octava 3] (rubrica cisterciensis)
!Připomínka Oktávu Svatých Neviňátek
Ant. Nechte maličké * ke mně přijíti, takovým lidem totiž patří království nebeské.
_
@CommuneM/C3:Versum 2
_
$Oremus
Bože, jehož chválu dnešního dne Neviňátka jako mučedníci, nikoliv řečí, ale smrtí vyznala, veškeré zlo hříchů v nás umrtvi, aby víru v tebe, kterou vyznává náš jazyk, také život mravy hlásal.
$Per Dominum
