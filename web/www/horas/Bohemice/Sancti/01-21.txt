[Officium]
sv. Anežky, Panny a Mučednice

[Ant 1]
Blažená Anežka * se uprostřed plamenů modlila s rozepjatýma rukama: Tebe prosím, všemohoucí, klaněníhodný, úctyhodný Otče, jenž vzbuzuješ bázeň, neboť skrze tvého svatého Syna jsem unikla hrozbám svatokrádežného tyrana, a nečistotu těla jsem přešla po neposkvrněné cestě; a hle, nyní přicházím k tobě, jehož miluji, hledám a vždy jsem si přála.

[Oratio]
Všemohoucí věčný Bože, ty si vyvoluješ ty nejslabší na světě, abys i ty silné znejistěl; uděl nám prosím; abychom po oslavě svátku svaté Anežky, tvé Panny a Mučednice, pocítili její přímluvy u tebe.
$Per Dominum

[Ant Matutinum]
Odejdi ode mě, * lákadlo smrti, neboť mi v tom brání už jiný milovník.;;1
Mou pravici * a mé hrdlo ozdobil drahými kameny, a na mé uši pověsil perly nevýslovné ceny.;;2
Vtiskl znamení * na mou tvář, a žádného jiného milovníka nepřijmu.;;3
Oděl mne Hospodin * suknicí zlatem vyšívanou, a velikými náhrdelníky mě ozdobil.;;4
Med a mléko * jsem přijala z jeho úst, a jeho krev ozdobila mé tváře.;;5
Pouze jemu samotnému zachovám věrnost, * jemu se svěřím se vší oddaností.;;8
Jeho krásu * obdivují slunce i měsíc, pouze jemu samotnému zachovám věrnost.;;14
Kristus mě oděl * svěžími a blyštivými drahokamy.;;44
Tomu jsem zasnoubena, * jemuž Andělé slouží, jehož krásu obdivují slunce i měsíc.;;45

[Responsory1]
R. Slavný den přesvaté Panny oslavujme, jak byla umučena blažená Anežka si v paměti připomeňme; v třináctém roce svého věku smrt ztratila a život nalezla;
* Neboť milovala pouze původce života.
V. Reckoned but a child in this world, she understood more than the ancients.
R. Neboť milovala pouze původce života.

[Responsory2]
R. Mou pravici a mé hrdlo ozdobil drahými kameny, a na mé uši pověsil perly nevýslovné ceny,
* A oděl mě svěžími a blyštivými drahokamy.
V. Znamení vtiskl na mou tvář, a žádného milovníka kromě něj nepřijmu.
R. A oděl mě svěžími a blyštivými drahokamy.

[Responsory3]
R. Miluji Krista, v jehož svatební komnatu vstoupím, jehož matka je pannou, jehož otec nepoznal ženu, jehož varhany mi pějí pestré melodie.
* Jeho když budu milovat, zůstanu cudná; jej když se dotknu, zůstanu čistá; a když jej přijmu, zůstanu pannou.
V. Prstenem své věrnosti mě zavázal, a velikými náhrdelníky mě ozdobil.
R. Jeho když budu milovat, zůstanu cudná; jej když se dotknu, zůstanu čistá; a když jej přijmu, zůstanu pannou.
&Gloria
R. Jeho když budu milovat, zůstanu cudná; jej když se dotknu, zůstanu čistá; a když jej přijmu, zůstanu pannou.

[Lectio4]
Z knihy svatého Ambrože Biskupa o Pannách.
!Kniha 1. po začátku.
Dnes se narodila Panna, následujme příklad její čistoty. Narodila se Mučednice, i my přinesme oběti. Dnes se narodila svatá Anežka Římská, podivte se, muži, nezoufejte maličcí, žasněte ženy vdané, napodobujte ji svobodné. Však co jí hodného můžeme říci, když samotné její jméno není prosto chvály? Oddanost přesahující její věk, síly nad přirozenost, že by se až zdálo, že její jméno* není jen lidské jméno, ale předzvěst mučednictví, jež ukazuje, co se s ní stane. (*pozn. Agnes~Agnus – obětní beránek) Jméno panny ukazuje čistotu (ἁγνός je řec. čistý). Když ji ještě nazvu Mučednicí, není co dodat. Snáze se pronáší chvála, již není třeba hledat, neboť je jistá. Nikdo není hodnější chvály než ten, jejž všichni pochváliti mohou. Kolik je lidí, tolik ji jako Mučednici prohlašuje, kdykoliv otevřou ústa.

[Responsory4]
R. Oděl mě Hospodin rouchem spásy, a oděvem radosti mě opásal; 
* A jako nevěstu ozdobil mě korunou.
V. Pověsil mi na uši perly nevýslovné ceny, oděl mě svěžími a blyštivými drahokamy.
R. A jako nevěstu ozdobil mě korunou.

[Lectio5]
Říká se, že Anežka zemřela mučednickou smrtí ve třinácti letech. Tím děsivější je krutost, jež neušetřila ani tak mladý věk, tím větší je síla víry, jež i v tomto věku dokázala svědectví sobě nalézti. Bylo snad na tom tělíčku místo k uštědření rány? Avšak ta, jež neměla ani kam přijmout meč, dokázala nad mečem zvítězit. Netřásla se před krvavýma rukama mučitelů, stála pevně, když k ní táhli řinčící těžké řetězy, již nabídla celé své tělo ostří meče zběsilého vojáka, smrt ještě neznala, ale byla připravena zemřít. Když ji proti její vůli odvlekli k pohanskému oltáři, natahovala přes oheň ruce ke Kristu, a na samotné svatokrádežné hranici ukazovala vítězné znamení Páně. Již vkládá obě ruce i krk do železných okovů. Není však okovu, jenž by mohl tak útlé ručky spoutat. Nový druh svědectví. Je příliš mladá na trest, ale dost vyspělá na vítězství. Těžko může bojovat, snadno ji však korunovat. Naplnila učení ctnosti, i přes nevýhodu raného věku.

[Responsory5]
R. Med a mléko * jsem přijala z jeho úst, 
* A jeho krev ozdobila mé tváře.
V. Ukázal mi poklady, jimž není rovno, a slíbil, že mi je daruje.
R. A jeho krev ozdobila mé tváře.

[Lectio6]
Nespěchala by takto v den své svatby do ženichovy komnaty jako nyní na místo popravčí, kam radostně, spěšným krokem panna přichází. Všichni pláčou, ona však ne. Mnozí se diví, že tak snadno zahazuje svůj život, i když jej ještě neochutnala, avšak ona jej daruje, jako by jej už celý prožila. Všichni jsou překvapeni, že je již svědkem Bohu, když sama u soudu pro svůj věk ještě svědčit nemůže. Jakou hrůzu na ni pouštěl kat, aby vzbudil její strach, s jakými lichotkami, aby ji přesvědčil, kolik přání sliboval splnit, aby se stala jeho manželkou! Ona však pravila: „I toto je urážka Ženicha, když budu očekávat, že se zalíbím. Kdo si mne první sobě vyvolil, ten mne přijme. Proč, kate, otálíš? Ať zhyne tělo, jež mohou milovat oči, které já nechci.“ Stála, modlila se, sklonila šíji. Viděl bys, jak se kat chvěje, jako by sám byl odsouzen; jak se třese pravice toho, kdo má zasadit ránu; jak blednou tváře toho, kdo se bojí cizího nebezpečí, zatímco dívka se nebála svého. Máte tedy v jediné oběti dvojí mučednictví: cudnosti i náboženství. I pannou zůstala, i mučednictví dosáhla.

[Responsory6]
R. Již se jeho tělo sjednotilo s tělem mám, a jeho krev ozdobila mé tváře; 
* Jeho matka je pannou, a jeho otec nepoznal ženu.
V. Tomu jsem zasnoubena, jemuž Andělé slouží, jehož krásu obdivují slunce i měsíc.
R. Jeho matka je pannou, a jeho otec nepoznal ženu.
&Gloria
R. Jeho matka je pannou, a jeho otec nepoznal ženu.

[Lectio94]
Z knihy svatého Ambrože Biskupa o Pannách.
!Kniha 1. po začátku.
Dnes se narodila Panna, následujme příklad její čistoty. Narodila se Mučednice, i my přinesme oběti. Dnes se narodila svatá Anežka Římská, podivte se, muži, nezoufejte maličcí, žasněte ženy vdané, napodobujte ji svobodné. Však co jí hodného můžeme říci, když samotné její jméno není prosto chvály? Oddanost přesahující její věk, síly nad přirozenost, že by se až zdálo, že její jméno* není jen lidské jméno, ale předzvěst mučednictví, jež ukazuje, co se s ní stane. (*pozn. Agnes~Agnus – obětní beránek) Jméno panny ukazuje čistotu (ἁγνός je řec. čistý). Když ji ještě nazvu Mučednicí, není co dodat. Snáze se pronáší chvála, již není třeba hledat, neboť je jistá. Nikdo není hodnější chvály než ten, jejž všichni pochváliti mohou. Kolik je lidí, tolik ji jako Mučednici prohlašuje, kdykoliv otevřou ústa. Říká se, že Anežka zemřela mučednickou smrtí ve třinácti letech. Tím děsivější je krutost, jež neušetřila ani tak mladý věk, tím větší je síla víry, jež i v tomto věku dokázala svědectví sobě nalézti.
&teDeum

[Responsory7]
R. Tomu jsem zasnoubena, jemuž Andělé slouží, jehož krásu obdivují slunce i měsíc.
* Pouze jemu zachovám věrnosti, jemu se se vší oddaností svěřuji.
V. Mou pravici a mé hrdlo ozdobil drahými kameny, a na mé uši pověsil perly nevýslovné ceny.
R. Pouze jemu zachovám věrnosti, jemu se se vší oddaností svěřuji.

[Responsory8]
R. Všemohoucí, úctyhodný, obdivuhodný, strašlivý, dobrořečím ti,
* Neboť skrze svého jednorozeného Syna jsem unikla hrozbám bezbožných lidí, a špinavost ďáblovu jsem čistou nohou prošla.
V. Tebe vyznávám rty i srdcem, po tobě celým svým nitrem toužím.
R. Neboť skrze svého jednorozeného Syna jsem unikla hrozbám bezbožných lidí, a špinavost ďáblovu jsem čistou nohou prošla.
&Gloria
R. Neboť skrze svého jednorozeného Syna jsem unikla hrozbám bezbožných lidí, a špinavost ďáblovu jsem čistou nohou prošla.

[Ant Laudes]
Když Anežka vstoupila * do místa nepravosti, nalezla tam připraveného Anděla Páně.
Mám totiž s sebou * strážce mého těla, Anděla Páně.
Svým prstenem * mě přijal za svou můj Pán Ježíš Kristus, a jako nevěstu mě ozdobil korunou.
Dobročeřím ti, * Otče mého Pána Ježíše Krista, neboť skrze tvého Syna byl uhašen oheň po mém boku.
Radujte se spolu se mnou * a jásejte, neboť se všemi těmito jsem přijala trůn světla.

[Ant 2]
Hle, již vidím to, * po čem jsem toužila, mám už to, v co jsem doufala; již jsem v nebi spojena s tím, v nějž jsem na zemi vložila veškerou svou oddanost.

[Capitulum Sexta]
!Sir 51:4-5
v. Vysvobodil jsi mne podle velikého slitování svého jména ze zubů těch, kdo byli hotovi mě zadávit, z rukou těch, kdo mi ukládali o život, z četných trápení, které jsem měl, 
$Deo gratias

[Capitulum Nona]
!Sir 51:8; 51:12
v. Chváliti bude až do smrti duše má Hospodina, neboť zachraňuješ ty, kteří na tebe spoléhají, a vysvobozuješ je z ruky působící úzkosti, Hospodine, náš Bože.
$Deo gratias

[Ant 3]
Blažená Anežka stála * uprostřed plamenů, a modlila s rozepjatýma rukama k Pánu: Všemohoucí, klaněníhodný, úctyhodný a strašlivý Bože, dobrořečím ti a oslavuji tvé jméno navěky.
