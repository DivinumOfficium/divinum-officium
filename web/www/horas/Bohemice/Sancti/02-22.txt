[Officium]
Stolce sv. Petra v Antiochii

[Officium] (rubrica 196 aut rubrica 1930 aut rubrica cisterciensis)
Stolce sv. Petra

[Hymnus Vespera]
v. Petře, všechno, co ty na zemi svážeš vždy,
to svázáno je rovněž v říši věčných hvězd.
Co rozhodnutím svým však rozváže zde zas,
to v jasném nebi také rozvázáno jest,
na konci věků bude soudit všechny nás.
_
Buď Otci sláva na věky věčnosti,
i tobě, Synu, buď na věky moc i čest.
Ať také všemocného Ducha všichni ctí.
Na věčné věky ať vzdávána stále jest
zvlášť vroucí úcta celé svaté Trojici.
Amen.

[Versum 1]
V. Ty jsi Petr, <i>Skála</i>.
R. A na této skále vybuduji svou Církev.

[Ant 1]
Ty jsi pastýř ovcí * a Kníže Apoštolů, tobě svěřeny byly klíče od království nebeského.

[Oratio]
v. Bože, jenž jsi svatému Petru, tvému Apoštolu, udělil klíče od království nebeského a spolu s tím mu předal i moc svazovat i rozvazovat; uděl nám, ať pomocí jeho přímluvy i my jsme osvobozeni od pout našich hříchů.
$Qui vivis
_
@Sancti/02-22:Commemoratio4

[Invit]
Ty jsi pastýř ovcí a Kníže Apoštolů; * Tobě svěřil Bůh klíče od království nebeského.

[Lectio1]
Začátek prvního listu svatého Apoštola Petra
!1 Pet 1:1-5
1 Petr, Apoštol Ježíše Krista, vyvoleným žijícím v rozptýlení jako cizinci v Pontu, Galacii, Kapadokii, Asii a Bitýnii,
2 které Bůh Otec si napřed vyhlédl a Duch posvětil, aby poslušně přijali víru, a byli tak účastni smlouvy a pokropeni krví Ježíše Krista. Milost a pokoj ať se ve vás rozmáhá!
3 Buď veleben Bůh a Otec našeho Pána Ježíše Krista! Protože je tak nesmírně milosrdný, znovu nás zrodil, takže zmrtvýchvstáním Ježíše Krista máme živou naději
4 na dědictví, které nepomine, na dědictví skvělé a trvalé. Je pro nás připraveno v nebi;
5 protože totiž máte víru, chrání vás Boží moc a vede ke spáse, která se má ukázat nyní v poslední době.

[Responsory1]
R. Šimone Petře, předtím, než jsem tě z lodě povolal, znal jsem tě, a ustanovil tě knížetem nad svým lidem.
* A klíče od nebeského království jsem ti dal.
V. Cokoliv svážeš na zemi, bude svázáno na nebi; a cokoliv rozvážeš na zemi, bude rozvázáno i na nebi.
R. A klíče od nebeského království jsem ti dal.

[Lectio2]
!1 Pet 1:6-9
6  A proto budete potom jásat, i když vás musí trápit teď ještě na krátký čas všelijaké zkoušky,
7 aby se vyzkoušela vaše víra, vzácnější než pomíjející zlato, které přece bývá čištěno v ohni. Až se pak zjeví Ježíš Kristus, bude vám to ke chvále, slávě a cti.
8 Toho milujete, ačkoli jste ho neviděli; v něho věříte, třebaže ho ještě nevidíte. Zato budete jásat v nevýslovné a zářivé radosti;
9 až dosáhnete cíle své víry, totiž spásy duše.

[Responsory2]
R. Pokud mě miluješ, Šimone Petře, pas mé ovce. Pane, ty víš, že tě miluji;
* A položím za tebe svůj život.
V. Pokud budu mít za tebe zemřít, nezapřu tě.
R. A položím za tebe svůj život.

[Lectio3]
!1 Pet 1:10-12
10 Jak se tato spása uskuteční, to se snažili poznat a to zkoumali už proroci. Předpovídali o těch dobrodiních, kterých se mělo dostat vám.
11 Zkoumali, na který čas a na jaké okolnosti poukazoval Kristův Duch, který v nich působil, protože on už předem potvrzoval, že Kristus musí trpět a pak být oslaven.
12 Dostalo se jim zjevení, že tuto službu konají ne pro sebe, ale pro vás ‒ a teď jsou vám ty pravdy zvěstovány od hlasatelů Evangelia skrze Ducha svatého poslaného z nebe. Jsou to pravdy, do kterých i Andělé touží důkladněji nahlédnout.

[Responsory3]
R. Ty jsi Petr, skála, a na této skále vybuduji svou Církev, a brány pekelné ji nepřemohou.
* A tobě dám klíče k nebeskému království.
V. Cokoliv svážeš na zemi, bude svázáno na nebi; a cokoliv rozvážeš na zemi, bude rozvázáno i na nebi.
R. A tobě dám klíče k nebeskému království.
&Gloria
R. A tobě dám klíče k nebeskému království.

[Lectio4]
Řeč Svatého Augustina Biskupa.
!Řeč 15. o Svatých.
Naši předkové ustanovili dnešní slavnost a pojmenovali ji podle Stolce, neboť poukazuje na to, že první z Apoštolů, Petr, dnes přijal Biskupský Stolec. Po zásluze tedy místní Církve (tedy dnešní diecéze) slaví zrod tohoto Stolce, který Apoštol pro blaho Církví přijal, když mu Pán řekl: „Ty jsi Petr (skála), a na této skále zbuduji svou Církev.“	

[Responsory4]
R. Ty jsi pastýř ovcí, a kníže Apoštolů; tobě svěřil Bůh všechna království světa;
* A  proto ti byly svěřeny klíče od nebeského království.
V. Cokoliv svážeš na zemi, bude svázáno na nebi; a cokoliv rozvážeš na zemi, bude rozvázáno i na nebi.
R. A  proto ti byly svěřeny klíče od nebeského království.

[Lectio5]
Pán tedy ustanovil Petra jako základ Církve. A proto Církev po zásluze oslavuje tento základ, na kterém budova Církve vyrostla do výše. Proto také Žalm 106, který se četl, příhodně praví: „Ať jej vyvyšují ve shromáždění lidu, a na stolci starších ať jej chválí.“ Požehnán buď Pán, který přikázal, aby svatý Apoštol Petr byl vyvyšován. Neboť je vhodné, aby byl v Církvi ctěn tento základ, skrze nějž ona vystupuje do nebe.

[Responsory5]
R. Prosil jsem za tebe, Petře, aby neumdlévala tvá víra;
* A ty, až se jednou obrátíš, abys posiloval své bratry.
V. Tělo a krev ti to nezjevily, ale můj Otec, který je v nebesích.
R. A ty, až se jednou obrátíš, abys posiloval své bratry.

[Lectio6]
Ve vzniku tohoto Stolce, který dnes slavíme, totiž oslavujeme Kněžský úřad. Toto si místní Církve navzájem potvrzují, protože Církev má nutně tím větší důstojnost, čím více se Kněžskému úřadu dostává cti. Když místní Církve začaly tuto slavnost po zásluze zachovávat, divím se, proč u některých nevěřících povstal tak škodlivý omyl, že na hroby svých zemřelých přinášejí pokrmy a víno, jakoby duše, které opustily tělo, ještě vyžadovaly tělesný pokrm.

[Responsory6]
R. Petře, miluješ mě? Ty víš, Pane, že tě miluji.
* Pas mé ovce.
V. Šimone, synu Janův, miluješ mě více než tito? Ty víš, Pane, že tě miluji.
R. Pas mé ovce.
&Gloria
R. Pas mé ovce.

[Lectio7]
Čtení svatého Evangelia podle Matouše.
!Mat. 16:13-19
Za onoho času přišel Ježíš do končin Césareje Filipovy a ptal se učedníků svých slovy: „Co říkají lidé, kdo je Syn člověka?“ A ostatní.
_
Homilie svatého Lva Papeže.
!Řeč 3. na Výročí jeho Nanebe­vstoupení, za začátkem.
Pán se ptal Apoštolů, co si o něm myslí lidé. A jejich odpovědi se liší pouze natolik, nakolik se odlišuje vnímání jednotlivých lidí. A když se Pán ptá učed­níků, co si o něm myslí oni, první se vyznává Pánu ten, který je první též v Apoštolské důstojnosti. Když řekl: „Ty jsi Kristus, Syn Boha živého,“ odpověděl mu Ježíš: „Blahoslavený jsi Šimone, synu Jonášův, neboť tělo a krev nezjevily to tobě, ale můj Otec, který je v nebe­sích.“ To znamená, že blahoslavený jsi proto, že tě poučil můj Otec. Pozemské mínění tě nepomýlilo, avšak vedlo tě nebeské vnuknutí. Ne tedy tělo a krev, ale zjevil mě tobě ten, jehož jsem jednorozený Syn.	


[Responsory7]
R. Za koho považují lidé Syna člověka? řekl Ježíš svým učeníkům. Odpověděl mu Petr a řekl: Ty jsi Kristus, Syn Boha živého.
* A já říkám tobě, že ty jsi Petr, skála, a na této skále vybuduji svou Církev.
V. Blažený jsi, Šimone, synu Jonášův, že tělo a krev ti to nezjevili, ale můj Otec, který je v nebesích.
R. A já říkám tobě, že ty jsi Petr, skála, a na této skále vybuduji svou Církev.

[Lectio8]
A praví: „A já říkám tobě,“ tedy stejně jako ti můj Otec zjevil mé božství, tak i já tobě na vědomí dávám tvou výjimečnost, neboť ty jsi Petr (skála), tedy stejně jako já jsem neporušitelná skála, já jsem úhelný kámen, který dvě zdi spojuje v jednu, já jsem základ, mimo nějž nemůže nikdo nic vystavět; stejně tak i ty jsi skála, neboť jsi zpevněn mou silou, aby to, co je mi mou mocí vlastní, také ty jsi spolu se mnou mohl sdílet. A na této skále zbuduji svou Církev a brány pekelné ji nepřemohou. Praví: „Nad touto tvou silou vystavím věčný chrám. A vznešenost mé Církve pronikne až do nebe silou Petrovy pevné víry.

[Responsory8]
R. Vyvolil si tě Hospodin za svého kněze, abys mu přinášel
* Oběť chvály.
V. Přines Bohu oběť chvály, a odevzdej Nejvyššímu své sliby.
R. Oběť chvály.
&Gloria
R. Oběť chvály.

[Lectio9]
Toto vyznání však brány pekelné nemohou zadržet, pouta smrti nedokážou spoutat. Tento hlas je totiž hlasem života. A jako své vyznavače povyšuje do nebes, tak zapírače sráží do pekel. Proto Pán praví přeblahoslavenému Petrovi: Tobě dám klíče království nebeského; a cokoli svážeš na zemi, bude svázáno i v nebesích, a cokoli rozvážeš na zemi, bude rozvázáno i v nebesích. Tato pravomoc sice přešla i na ostatní Apoštoly a ustanovení tohoto rozhodnutí se rozšířilo na všechny představené Církve; avšak ne nadarmo je to, co je sdělováno všem, svěřeno jedinému. Petrovi je totiž toto svěřeno jednotlivě proto, že všem správcům církve je předkládán Petrova forma a vzor. Trvá tedy Petrovo privilegium, kdekoli je soud vynášen podle jeho spravedlnosti. A není ani přemíra přísnosti, ani přemíra shovívavosti tam, kde nebude nic svázáno ani nic rozvázáno, pouze to, co blahoslavený Petr buď rozvázal, nebo svázal.
&teDeum

[Hymnus Laudes]
v. Pastýři dobrý, Petře, rač teď přijmouti 
Hlasy prosících, a pouta našich hříchů
Rozvaž nyní, svou mocí, již ti svěřil Pán,
Kterou též nám všem nebe slovem otvíráš.
_
Buď Trojici již věčná sláva bez konce,
Úcta a mocnost, také veliký jásot;
V jednotě, v níž zůstává všechna vláda,
Od věčnosti, teď, i na veškeré věky.
Amen.

[Versum 2]
V. Vyvyšujte jej ve Shromáždění lidu.
R. A na trůnu starších jej chvalte.

[Ant 2]
Cokoliv * svážeš na zemi, bude svázáno i v nebesích, a cokoliv rozvážeš na zemi, bude rozvázáno i v nebesích, řekl Pán Šimonu Petrovi.

[Versum 3]
V. Vyvolil si jej Hospodin za svého kněze.
R. Aby mu přinášel oběť chvály.

[Versum 3] (rubrica cisterciensis)
@:Versum 1

[Ant 3]
@Commune/C4:Ant 3 summi Pontificis

[Commemoratio4]
!Připomínka svatého Pavla Apoštola
(deinde dicuntur)
Ant. Svatý Pavle Apoštole, kazateli pravdy a učiteli Národů, přimlouvej se za nás u Boha, který si tě vyvolil.
_
V. Ty jsi nádoba vyvolená, svatý Pavle Apoštole.
R. Kazatel pravdy po celém světě.
_
$Oremus
(sed rubrica 196 hæc versus omittuntur)
v. Bože, jenž jsi veliké množství národů vyučil kázáním svatého Pavla Apoštola; dej nám, prosíme, abychom slavením jeho památky pocítili také jeho přímluvu u tebe.
$Per Dominum
