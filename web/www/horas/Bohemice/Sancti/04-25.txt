[Officium]
sv. Marka, Evangelisty

[Oratio]
Bože, jenž jsi svatého Marka, svého Evangelistu, pozvedl milostí hlásání tvého Evangelia; uděl, prosíme, abychom z jeho vzdělanosti vždy prospívali, a jeho modlitbou byli chráněni.
$Per Dominum

[Lectio4]
Z knihy svatého Jeronýma Kněze o Spisovatelích Církve.
_
Marek, učedník a překladatel Petrův, podle toho, co Petra slyšel vyprávět, napsal krátké Evangelium, když jej o to bratři v Římě požádali. Když se o tom Petr dozvěděl, obsah potvrdil a svou autoritou je předal Církvi, aby je četla. Marek tedy vzal Evangelium, které sám napsal, a odešel do Egypta. Jako první hlásal Krista v Alexandrii a ustanovil tam církevní společenství takové učenosti a zdrženlivosti života, že všichni následníci Kristovi se chtěli řídit jeho příkladem. 	

[Lectio5]
Poté Filón, nejvýřečnější z Židů, když viděl, že prvotní Církev v Alexandrii stále dodržuje Mojžíšův zákon, napsal jakoby k chvále svého lidu knihu o jejich životě a chování. A podobně jako Lukáš vypráví, že v Jerusalémě měli věřící všechno společné, tak i Filón budoucím generacím píše, že v Alexandrii pod vedením a učením Markovým totéž se dělo. Marek zemřel osmého roku vlády císaře Nerona, pohřben byl v Alexandrii, a po něm nastoupil Anianus. 	
