[Officium]
Sv. Jáchyma, Otce Nejblahoslavenejší Panny Marie

[Versum 1]
V. Mocné bude na zemi jeho pokolení.
R. Pokolení správných mužů bude požehnáno.

[Ant 1]
Chvalme * slavnémo muže ve svém pokolení, neboť požehnání všech Národů dal mu Hospodin, a svou smlouvu stvrdil nad jeho hlavou.

[Oratio]
Bože, jenž jsi mezi všemi svými Svatými chtěl, aby se právě svatý Jáchym stal otcem Rodičky tvého Syna: uděl nám, prosíme, abychom, když slavíme jeho svátek, také poznali jeho neustálé přímluvy.
$Per eumdem

[Lectio4]
Řeč svatého Epifánia Biskupa.
!Řeč o Chvále Panny, kolem začátku.
Z kořene Jesse vzešel král David a z kmene krále Davida svatá Panna. Svatá, pravím, a dcera svatých mužů. Jejími rodiči byli Jáchym a Anna, kteří se zajisté již za svého života zalíbili Bohu, jehož plod také zrodili, svatou Pannu Marii, chrám a zároveň i Matku Boží. Totiž Jáchym, Anna a Maria, tito tři, zjevně nabídli nejsvětější Trojici oběť chvály. Jméno Jáchym se totiž překládá jako „příprava Páně,“ neboť z něj byl připraven chrám Páně, totiž Panna. Jméno Anna se zase překládá jako „milost,“ proto tedy Jáchym a Anna přijali milost, aby zapálení svými prosbami zrodili tak vznešený plod, vyprosili si svatou Pannu. Jáchym se totiž modlil na chrámové hoře, Anna ve své zahradě.  

[Lectio5]
Řeč svatého Jana Damascénského.
!Řeč 1. o Narození Panny Marie kolem začátku.
Protože bylo určeno, aby z Anny vzešla Rodička Boží a Panna, neodvážila se přirozenost předběhnout plod milosti; nýbrž vyčkávala, dokud milost nepřinesla svůj plod. Vždyť bylo třeba, aby se nejprve narodila ta prvorozená, která měla porodit Prvorozeného všeho stvoření, v němž je vše spojeno. Ó blažený páre, Jáchyme a Anno! Vám je zavázáno veškeré stvoření. Skrze vás totiž byl Stvořiteli přinesen dar, ze všech darů nejvznešenější: čistá Matka, která jediná byla Stvořitele hodna.

[Lectio6]
Jásej Jáchyme, neboť z tvé dcery Syn se nám narodil, a nazváno bylo jméno jeho Posel dobré rady, tedy Posel spásy celého světa. Nechť se Nestorius zastydí a zakryje si ústa rukou, neboť tento Chlapec je Bůh. Jakým způsobem by tedy Maria mohla nebýt Bohorodičkou, když právě ona jej přivedla na svět? Pokud někdo nevyznává svatou Bohorodičku, je daleko od Božství. Tato řeč není má, i když s ní také souhlasím: přijal jsem ji jako nejposvátnější dědictví od otce Řehoře Naziánského. Ó přesvatá dvojice, Jáchyme a Anno! Zajisté také podle plodu vašeho lůna shledáni jste nepo­skvrnění, jak Kristus na jednom místě pravil: „Podle plodů jejich poznáte je.“ Tím, jak byla Bohu milá a jej hodna ta, jež z vás vzešla, jste i vy složili účty svým životům. V čistotě a svatosti zacházeli jste se svým darem a dali tím vzniknout panenskému pokladu.

[Lectio7]
Čtení svatého Evangelia podle Matouše.
!Mat. 1:1-16
Rodokmen Ježíše Krista, syna Davidova, syna Abrahamova. Abraham zplodil Isáka, Isák zplodil Jakuba. A ostatní.
_
Homilie svatého Jana Damascénského.
!Z knihy 4. o Pravé víře. kapitola. 15. o Genealogii Páně, a Svaté boží Rodičky.
Původ Josefův, totiž skutečnost, že pochází z kmene Davidova, jasně ukazují přesvatí Evangelisté Matouš a Lukáš. Je však mezi nimi tento rozdíl: Matouš odvozuje Josefův původ z Davida přes Šalamouna, zatímco Lukáš přes Náthana. Avšak původ svaté Panny oba přecházejí mlčením. Zde je však dobré vědět, že ani u Židů, ani v Písmu svatém nebylo zvykem, aby byl uváděn také rodokmen ženy. Ve skutečnosti však bylo zajištěno zákonem, aby muži z jednoho kmene nezískávali manželky z kmene jiného. A protože Josef, který svůj původ odvozoval z kmene Davidova, jednal spravedlivě, rozhodně by si svatou Pannu nevzal v rozporu s přikázáním zákona, tedy pokud by nepocházela z téhož kmene. A proto považoval Evangelista za dostatečné prokázat původ Josefův.

[Lectio8]
Z potomstva Náthana, syna Davidova tedy víme, že Levi zplodil Melchia a Pan­thera. Panther zplodil Barpanthera (neboť tak se jmenoval). Barpanther zase zrodil Jáchyma. Jáchym pak zplodil svatou Boží Rodičku. Opět z rodu Šalamouna, syna Davidova, Mathan z manželky své zrodil Jakuba. Když však zemřel Mathan, Melchi z kmene Náthanova, syn Léviho a bratr Pantherův, vzal sobě za manželku vdovu po tomto Mathanovi, která byla též Jakubovou matkou, a z ní se mu narodil Heli. Takže Jakub a Heli byli bratři z jedné matky, po otci však jeden z kmene Šalamounova, druhý z kmene Náthanova.

[Lectio9]
Později Heli, jenž byl z kmene Náthanova, zemřel bez potomků. Proto Jakub, jeho bratr, který pocházel z kmene Šalamounova, přijal jeho manželku, aby bratrovi získal potomstvo, a zplodil Josefa. Josef byl tedy podle přirozenosti synem Jakubovým a pocházel z kmene Šalamounova, z hlediska zákona však byl jeho otcem Heli z kmene Náthanova. Když se tedy věci mají takto, a vše je vysvětleno, Jáchym si vzal za manželku tu nejvybranější a vší chvály hodnou ženu, Annu. Avšak stejně jako ona dávná Anna, když trpěla neplodností, skrze modlitbu a příslib zrodila Samuela, tak i tato, skrze úpěnlivou prosbu a zaslíbení, přijala od Boha Rodičku Boží, aby ani zde neustoupila žádné ze slavných matek. Proto Milost (neboť to znamená jméno Anna) rodí Paní (neboť to vyjadřuje jméno Maria). Vpravdě se totiž stala Paní všeho stvoření, když se stala Matkou Stvořitele.
&teDeum
