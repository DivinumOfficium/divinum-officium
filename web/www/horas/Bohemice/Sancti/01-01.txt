[Rank]
In Circumcisione Domini;;Duplex II classis;;5.1;;ex Sancti/12-25

[Rank] (rubrica 196)
Die Octavae Nativitatis Domini;;Duplex I classis;;6;;ex Sancti/12-25

[Ant Vespera]
Jak podivuhodná směna! * Stvořitel lidského rodu přijal oduševnělé tělo a ráčil se naroditi z Panny; a tím, že se bez mužského semene stal člověkem, štědře nám nadělil své Božství.;;109
Když ses narodil, * to snad ani nelze říci: z Panny! Tehdy se naplnila Písma. Jako déšť do údolí jsi sestoupil, abys spasil lidský rod. V tebe doufáme, náš Bože.;;112
V keři, který uzřel Mojžíš * ohněm nestrávený, poznáváme tvé neporušené a chvályhodné panenství. Boží Rodičko, přimlouvej se za nás.;;121
Vykvetl kořen Jesse, * vyšla hvězda z Jakuba. Panna porodila Spasitele, a my tě chválíme, Bože náš.;;126
Hle, Maria * nám zrodila Spasitele. Když jej Jan uviděl, zvolal a řekl: „Hle, Beránek Boží, hle ten, který na sebe vzal hříchy světa, alleluja.“;;147

[Ant 1]
Pro svou nesmírnou * lásku, kterou nás miloval Bůh, poslal svého Syna v podobě hříšného těla, alleluja.

[Ant 1] (rubrica cisterciensis aut rubrica praedicatorum)
Kdo je ze země, * mluví jako ze země; kdo však přichází z nebe, je nade vším: a co viděl a slyšel, o tom i svědčí, ale jeho svědectví nikdo nepřijímá; kdo však přijme jeho svědectví, dá tím na vědomí, že Bůh je pravdomluvný.

[Oratio]
Bože, jenž jsi plodné panenství blahoslavené Panny Marie požehnal a tak lidstvu udělil milost věčně spásy, dej, prosíme, abychom se přesvědčovali, že se za nás přimlouvá ta, jejímž prostřednictvím jsme obdrželi původce života, našeho Pána, Ježíše Krista, tvého Syna.
$Qui tecum

[Ant Matutinum]
Hospodin mi řekl: * ty jsi můj Syn, já jsem tě dnes zplodil.;;2
Na slunci postavil * svůj stan; a sám je jako ženich, jenž vychází ze své komnaty.;;18
Zvedněte se, * prastaré vchody, ať vejde Král slávy.;;23
Krásný jsi podobou * nade všechny syny lidské, milost se rozlila na tvých rtech.;;44
Člověk se narodil * v ní, a sám Nejvyšší ji stvořil.;;86
Zajásají všechny lesní stromy * před tváří Hospodinovou, neboť přišel.;;95
Na počátku * a před věky Bůh byl Slovo, a právě on se dnes narodil, Spasitel světa.;;96
Před úsvitem zrozen, * a před věky, Hospodin, náš Spasitel se dnes naroditi ráčil.;;97
Když se Pán narodil, * sbor Andělů zpíval tato slova: Sláva našemu Bohu, jenž sedí na trůnu, a Beránkovi.;;98

[Responsory1]
R. Hle, Beránek Boží, který snímá hříchy světa; hle, o něm jsem vám řekl, že Ten, který přišel po mě, byl učiněn přede mnou;
* A já nejsem hoden rozvázat řemínky jeho opánků.
V. Ten, který pochází ze země, mluví jako někdo ze země; kdo pochází z nebe, je nade všemi.
R. A já nejsem hoden rozvázat řemínky jeho opánků.

[Responsory2]
R. Den posvěcený se nám dnes rozbřeskl; přijďte, národy, a klaňte se Hospodinu.
* Neboť dnes sestoupilo veliké světlo na zemi.
V. Toto je den, který učini Hospodin, jásejme a radujme se v něm.
R. Neboť dnes sestoupilo veliké světlo na zemi.

[Responsory3]
R. Požehnaný, jenž přichází ve jménu Páně, Bůh Hospodin, a ozářil nás.
* Alleluja, Alleluja.
V. Toto je den, který učini Hospodin, jásejme a radujme se v něm.
R. Alleluja, Alleluja.
&Gloria
R. Alleluja, Alleluja.

[Lectio4]
Řeč svatého Lva Papeže.
!Řeč 9. o Narození Páně.
Dnešní slavnost, nejmilova­nější, v pravdě uctí a zbožně oslaví ten, kdo si nemyslí nic nesprávného o Vtělení Páně ani nic nevhodného o Božství. Stejné nebezpečí omylu totiž hrozí jak tomu, kdo popírá pravdu o naší přirozenosti, tak tomu, kdo neuznává, že Synova sláva je rovna Otcově. Pokud tedy přistoupíme k poznání tajemství Kristova Narození, jímž přišel na svět z panenské Matky, daleko musí odstoupit temnota pozemského rozumu, a z oka osvíceného světlem víry musí zmizet mlha pozemské moudrosti.

[Responsory4]
R. Jásejte se mnou, všichni, kdo milujete Hospodina.
* Neboť když jsem byla maličká, zalíbila jsem se Nejvyššímu, a ze svého lůna jsem porodila Boha a člověka.
V. Blahoslavit mě budou všechna pokolení, neboť na pokornou služebnici shlédl Bůh.
R. Neboť když jsem byla maličká, zalíbila jsem se Nejvyššímu, a ze svého lůna jsem porodila Boha a člověka.

[Lectio5]
Je to totiž božská moc, které věříme a božská je to nauka, již následujeme. Neboť ať už nakloníme svůj vnitřní sluch svědectví zákona, věštbám Proroků, či Evangelní polnici, je vždy pravda, co Jan pln Ducha Svatého zapěl: „Na počátku bylo Slovo, a Slovo bylo u Boha, a Bůh byl to slovo. To bylo na počátku u Boha. Všechno skrze něj učiněno bylo a bez něj nestalo se nic.“ A podobně je pravda i to, co tento Jan ještě dodává: „Slovo se stalo tělem a přebývalo mezi námi. A uzřeli jsme jeho slávu, slávu, jakou má jednorozený Syn od Otce.“ (Jan i. 1-3, 14.)

[Responsory5]
R. Upevněno je srdce Panny, v němž božský tajemství po Andělově zvěstování počala; tehdy krásnějšího podobou nade všechny syny lidské přijala do svého čistého lůna.
* A požehnaná navěky nám přinesla Boha a člověka.
V. Dům čistého srdce náhle stal se chrámem Božím; neposkvrněná nepoznavše muže slovem počne Syna.
R. A požehnaná navěky nám přinesla Boha a člověka.

[Lectio6]
V obojí přirozenosti je tedy tentýž Boží Syn. Přijal tu naši, avšak svoji neztratil. V člověku obnovil člověka, avšak sám v sobě zůstal neměnným. Božství totiž, které má společné s Otcem, nedošlo žádné újmy na všemohoucnosti, ani podoba služebníka nepoškodila podobu Boží. Neboť nejvyšší a věčné bytí, které se sklonilo ku spáse lidského rodu, nás sice pozdvihlo do své slávy, ale nikdy nepřestalo být tím, co jest. Proto i když Jednorozený Syn Boží na jednom místě přiznává, že je menší, než Otec, přesto­že na jiném místě tvrdí, že je s Otcem stejný, mluví o sobě pravdu v obou případech. V lidské podobě je menší než Otec, v božské podobě je mu však roven.

[Responsory6]
R. Blahoslavená a úctyhodná jsi, Panno Maria, neboť bez poskvrny tvé čistoty jsi byla vybrána za matku Spasitele.
* Ležel v jesličkách, třebaže zářil v nebi.
V. Pane, slyšel jsem tvé slovo, a dostal jsem strach; pohlédl jsem na tvé skutky, a zachvátily mě obavy; uprostřed dvou zvířat.
R. Ležel v jesličkách, třebaže zářil v nebi.
&Gloria
R. Ležel v jesličkách, třebaže zářil v nebi.

[Lectio7]
Čtení svatého Evangelia podle Lukáše
!Luk. 2:21
Za onoho času, když se naplnilo osm dní k tomu, aby byl obřezán chlapec, nazváno bylo jméno jeho Ježíš. A ostatní.
_
Homilie svatého Ambrože Biskupa.
!Kniha 2 na 2. kapitolu Lukáše.
Obřezán je tedy Chlapec. Kdopak je tento chlapec, ne-li ten, o němž se říká: „Chlapec se nám narodil, Syn nám byl dán“? Podrobil se totiž zákonu, aby získal ty, kteří žili pod zákonem. Přivedli jej tedy do Jerusaléma. Proč jej přivedli před Hospodina do Jerusaléma, o tom již mluvím v komentáři k Isajášovi. Když byl totiž obřezán hříchu, byl považován za hodného Boží ochrany. Neboť „oči Hospodinovy bdí nad spravedlivými.“ Vidíš, že všechny souvislosti starého zákona jsou předzvěstí zákona budoucího. Neboť i obřezání je předzvěst očištění od hříchů.

[Lectio8]
Proto tedy, stejně jako náš určitý sklon k touze hřešit a křehkost lidského těla i mysli nevyhnutelně předznamenává náš hřích, tak zase obřezání osmého dne předznamenává očištění od všech vin při našem zmrtvýchvstání. Toto bylo také dodrženo: „Nechť je vše mužského pohlaví, co otevírá lůno, zasvěceno Pánu.“ Těmito slovy zákona byl přislíben syn, kterého porodila svatá Panna. A byl vpravdě svatý, neboť byl neposkvrněný. A že to je on, o kterém mluví zákon, stejným způsobem potvrzují i slova Anděla, který pravil: „to Svaté dítě, které se narodí, bude nazváno Syn Boží.“

[Responsory8]
R. Panenská Matka nepoznala muže, a porodila bez bolesti;
* Spasitele světa, samotného Krále Andělů, sama Panna jej kojila ňadrem naplněným z nebe.
V. Dům čistého srdce náhle stal se chrámem Božím; neposkvrněná nepoznavše muže slovem počne Syna.
R. Spasitele světa, samotného Krále Andělů, sama Panna jej kojila ňadrem naplněným z nebe.
&Gloria
R. Spasitele světa, samotného Krále Andělů, sama Panna jej kojila ňadrem naplněným z nebe.

[Lectio9]
Však jediný svatý ze všech, kteří se narodili ze ženy, byl Pán Ježíš, který díky svému zcela novému neposkvrněnému narození nepoznal nákazu pozemské porušitelnosti, avšak zapudil ji nebeskou vznešeností. Neboť pokud si otevřeme Písmo, musíme se zeptat: jak by mohl být svatý každý muž, když jasně čteme o existenci mnoha velmi proradných mužů? Byl snad Achab svatý? Byli snad svatí falešní proroci, které na prosby Eliášovy pohltil oheň jako pomsta za do nebe volající nepravosti? Avšak svatý byl zajisté ten, jejž zbožná slova zákona již dávno zapsala jako předzvěst budoucích tajemství, aby sám svaté panenské Církvi k rozmnožení Božího lidu otevřel tajemství plodného a neposkvrněného zrození.
&teDeum

[Capitulum Laudes]
!Titus 2:11-12
v. Zjevila se milost Boha, našeho Spasitele, všem lidem, který nás naučila zavrhnout bezbožnost a světské touhy, a střízlivě, spravedlivě a zbožně žít v tomto světě.
$Deo gratias

[Ant 2]
Podivuhodné tajemství * nám bylo dnes ukázáno: obnoveny jsou přirozenosti, Bůh se stal člověkem: tím, co byl, také zůstal, a čím nebyl, to na sebe vzal, a nestrpěl smísení <i>božské a lidské podstaty</i>, ani rozdělení.

[Ant 3]
Veliké * tajemství dědičnosti; chrámem Božím stalo se lůno, které nepoznalo muže a nebyl od ní poskvrněn tím, že přijal tělo, všechny Národy přišly a pravily: Sláva tobě, Pane!
