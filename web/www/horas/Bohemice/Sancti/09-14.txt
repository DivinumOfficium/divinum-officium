[Rank]
Povýšení Svatého Kříže

[Ant Vespera] (rubrica cisterciensis)
Nám však * se sluší chlubit pouze v Kříži našeho Pána Ježíše Krista.
Zachraň nás, Kriste Spasiteli, * silou Kříže: jenž jsi zachránil Petra na moři, smiluj se nad námi.
Tvému Kříži * se klaníme, Pane, nad tvým slavným utrpením rozjímáme: smiluj se nad námi, jenž jsi za nás trpěl.
Pohleďte na Kříž Páně, * prchejte, končiny pekelné, zvítězil Lev z kmene Juda, z kořene Davidova, alleluja.
Znamením Kříže * vysvoboď nás od našich nepřátel, náš Bože.

[Responsory Vespera] (rubrica cisterciensis)
@Sancti/05-03:Responsory Breve Sexta s/R. Alleluja, alleluja/R. A dobrořečíme ti/ s/\:/\./g s/Kriste, /Kriste, * /g s/. .llelu[ij]a\.?//g

[Ant 1] (rubrica cisterciensis)
Věrný Kříži, * mezi všemi strom jediný vznešený! Žádný les nemůž' jej zrodit, dle větví, květů, plodů; sladké dřevo, sladké hřeby sladkou tíži ponesou.

[Oratio]
Bože, jenž nás dnešního dne rozradostňuješ každoroční slavností Povýšení svatého Kříže; uděl, prosíme, abychom, když jsme poznali jeho tajemství na zemi, zasloužili si odměny jeho vykoupení v nebi.
$Per eumdem

[Commemoratio 1] (rubrica 1951)
!Připomínka dne v Oktávu Narození Panny Marie
@Sancti/09-08:Oratio

[Invit]
Kristu Králi pro nás vyvýšenému na Kříž * Pojďte a klanějme se.

[Ant Matutinum]
Vznešené dřevo * je vyvýšeno, víra Kristova vychází, zatímco všichni uctívají Kříž.;;1
Svatý Kříž * je vyvyšován všemi králi, královské žezlo se pozvedá, na němž Spasitel zvítězil.;;2
Ó úctyhodný Kříži, * jenž jsi přinesl spásu ubohým, jakými chválami tě mohu vyvýšit, neboť ty jsi nám připravil nebeský život.;;3
Ó vítězství Kříže * a obdivuhodné znamení, dej nám v nebeském dvoře dosáhnout vítězství.;;4
Trest zhoubné smrti * byl odsouzen, když Kristus na Kříži zničil pouta našich vin.;;10
Král je vyvýšen * do nebes, když vznešenou trofej Kříže všichni křesťané navěky uctívají.;;20
Klaníme se ti, Kriste, * a dobrořečíme tobě, neboť skrze svůj Kříž svět jsi vykoupil.;;95
Skrze dřevo * jsme se stali otroky a skrze svatý Kříž jsme byli osvobozeni: plod stromu nás svedl, Syn Boží nás vykoupil, alleluja.;;96
Spasiteli světa, * spas nás: ty, jenž jsi nás vykoupil svým Křížem a svou krví, pomáhej nám, prosíme tě, Bože náš.;;97


[Lectio1]
Čtení z čtvrté knihy Mojžíšovy
!Num 21:1-3
1 Když Kanaánec, král aradský, sídlící v Negebu, uslyšel, že Israelité přicházejí průzkumnickou stezkou z Atarim, napadl je, zvítězil, a některé z nich zajal.
2 Avšak Israel slíbil Hospodinu: „Vydáš-li opravdu tento lid do mé moci, vyhladím jejich města.“
3 Hospodin vyslyšel prosby Israele a vydal Kanaánce do jeho moci. Israel je zničil, i jejich města, a nazval to místo Chorma, tedy prokletí.

[Lectio2]
!Num 21:4-6
4 Od hory Hor táhli po cestě, která vede k Rákosovému moři, aby obešli zemi Edomitů, a lid už omrzelo být stále na cestě.
5 Lidé mluvili proti Bohu i Mojžíšovi: „Proč jste nás vyvedli z Egypta? Abychom umřeli tady na poušti? Není chléb ani voda. Už máme dost té hladové stravy.“
6 Hospodin poslal proto na lid jedovaté hady.

[Lectio3]
!Num 21:6-9
6 Uštknutí těchto hadů způsobilo smrt mnoha lidí z Israele.
7 Lidé přišli k Mojžíšovi a řekli: „Hřešili jsme, když jsme mluvili proti Hospodinu a proti tobě; modli se k Hospodinu, aby od nás odstranil hady.“ A Mojžíš se modlil za lid.
8 Hospodin řekl Mojžíšovi: „Udělej si hada a vztyč ho na kůl; každý uštknutý, když se na něj podívá, zůstane na živu.“
9 Mojžíš zhotovil měděného hada, vztyčil ho na kůl, a když had někoho uštkl a ten pohlédl na měděného hada, byl uzdraven.

[Responsory3]
R. Toto je strom nejhodnější, uprostřed rajské zahrady umístěný,
* Na němž původce spásy svou vlastní smrtí smrt všech přemohl.
V. Kříž zářící nadzemskou krásou, jejž Císař Heraklius s toužebným duchem nalezl.
R. Na němž původce spásy svou vlastní smrtí smrt všech přemohl.
&Gloria
R. Na němž původce spásy svou vlastní smrtí smrt všech přemohl.

[Lectio4]
Husrav II., král Peršanů v posledních letech vlády tyrana Foky poté, co obsadil Egypt a Afriku, (v roce 614) dobyl Jerusalém a přitom zabil tisíce Křesťanů, odnesl do Persie Kříž Krista Pána, který Helena umístila na horu Kalvárii. Poté Herakleius, který se stal Fokovým nástupcem, stižen mnoha obtížemi a pohromami války, žádal o mír, ten mu však vítězstvím opojený Husrav nechtěl dopřát dokonce ani za nevýhodných podmínek. Proto se v nouzi nejvyšší posílen usilovnými posty a modlitbami obrátil s pokornou prosbou k Bohu. Na jeho výzvu připravil vojsko, střetl se v boji s nepřítelem a tři Husravovy vojevůdce, každého s jedním vojskem, postupně porazil.	

[Lectio5]
Těmito porážkami byl Husrav natolik zdrcen, že se dal na útěk (v roce 628), a když chtěl překročit řeku Tigris, jmenoval svého mladšího syna Mardánšáha jako svého spoluvládce. Tuto urážku však těžce nesl Šéroé, Husravův starší syn, takže zosnoval vraždu otce i bratra, kterou také provedl poté, co se oba vrátili domů. Od Herakleia pak získal perské království, když přijal jeho podmínky, z nichž první byla, aby vrátil Kříž Krista Pána. Takže Kříž, čtrnáct let poté, co přešel do područí Peršanů, (a v roce 629) byl přijat zpět. Při návratu do Jerusaléma jej císař Herakleius při honosné slavnosti vynášel na svých vlastních zádech zpět na horu Kalvárii, kam jej nesl i Spasitel.

[Lectio6]
To bylo doprovázeno slavným zázrakem. Neboť Herakleius, oděn ve zlato a drahé kamení, byl donucen zastavit se u brány, která vedla na horu Kalvárii. Čím více se snažil jít dál, tím více se zdálo, že jej něco zadržuje. To překvapilo nejen Herakleia, ale i všechny ostatní. Nato Zachariáš, biskup Jerusalémský, pravil: „Pohleď, císaři, v tomto slavnostním oděvu bys mohl jen stěží napodobit chudobu a pokoru Ježíše Krista, když nesl Kříž.“ Tehdy Herakleius odložil honosný oděv, zul své boty a oděn v prostém plášti zbytek cesty snadno vykonal a postavil Kříž na své místo na hoře Kalvárii, odkud jej Peršané odnesli. Památka této události se pak slaví každý rok v tento den, a o to slavnější byla na paměť toho, že jej navrátil Herakleius tam, kde jej Spasiteli dříve vztyčili.

[Lectio94]
Svatý Kříž Páně, jenž Helena nalezla na hoře Kalvárii a odtud jej odnesl perský král Husrav, byl císařem Herakleiem po trojím vítězství nad Peršany znovu získán, a on sám jej na svých vlastních ramenou navrátil na onu horu, na kterou jej nesl Spasitel. Tato událost byla potvrzena znamenitým zázrakem. Neboť Herakleius, ozdoben zlatem a drahokamy, byl přinucen zastavit se v bráně, která vedla na horu Kalvárii. Čím více se totiž snažil postupovat vpřed, tím více se zdálo, že je zadržován. Když nad tím žasli jak sám Herakleios, tak i všichni ostatní, Zachariáš, Biskup jerusalémský, pravil: „Pohleď, císaři, v tomto slavnostním oděvu bys mohl jen stěží napodobit chudobu a pokoru Ježíše Krista, když nesl Kříž.“ Tu Herakleius odložil svůj nádherný šat, zul obuv a oděn prostým rouchem snadno dokončil zbývající část cesty. A tak slavnost Povýšení svatého Kříže, která se každoročně slavila v tento den, počala být na památku této události slavena ještě slavněji.
&teDeum

[Lectio7]
Čtení svatého Evangelia podle Lukáše. 
!Jan 12:31-36
Za onoho času řekl Ježíš zástupům Židů: „Nyní nastal soud světa, nyní kníže tohoto světa bude vyhozen ven.“ A ostatní. 
_
Homilie svatého Lva Papeže.
!Řeč 8. o Utrpení Páně, kolem středu.
Nejmilovanější, při pohledu na Krista povýšeného na Kříži se duchovnímu zraku ukázalo více než tento pohled, který se naskytl očím bezbožníků, když skrze Mojžíše slyšeli: „Tvůj život ti bude viset přímo před očima, v noci i ve dne se budeš chvět strachem a nebudeš si jist svým životem.“ (Deut. xxviii 66.) Oni totiž při pohledu na ukřižovaného Pána dokázali myslet pouze na svůj zločin a měli strach, (Mat. xxvii. 54) nikoliv takový, jímž pravá víra ospravedlňuje, avšak takový, jenž trýzní nečistá svědomí. Náš intelekt, který osvěcuje duch pravdy, pak čistým a svobodným srdcem přijímá slávu Kříže, která září na nebi i na zemi, a vnitřním zrakem nahlíží, jaké je to, co Pán řekl, když mluvil o svém nadcházejícím utrpení: „Nyní nastává soud nad tímto světem, nyní bude kníže tohoto světa vyhozen ven. A já, až budu vyvýšen ze země, všechno přitáhnu k sobě.“

[Lectio8]
Ó obdivuhodná moci Kříže, ó nevýslovná slávo Utrpení, v níž jsou obsaženy soudní stolice Páně, soud světa i moc Ukřižovaného! Přitáhl jsi totiž, Pane, všechno k sobě a když jsi na celý den rozepjal své ruce k nevěřícímu lidu, který proti tobě reptal, (Isa. lxv. 2) celý svět najednou pocítil, jaký pocit je vyznávat tvou Vznešenost. Přitáhl jsi, Pane, vše k sobě, když v odsouzení židovského zločinu vynesly všechny přírodní živly jediný rozsudek tím, že se zatměla nebeská světla a den v noc se obrátil, země se zatřásla nezvyklými otřesy, a veškeré stvoření odmítlo službu těmto bezbožníkům. Přitáhl jsi, Pane, všechno k sobě, neboť když se roztrhla chrámová opona, Velesvatyně ustoupila od nehodných Velekněží, aby se obraz mohl stát pravdou, proroctví se naplnilo a zákon proměnil se v Evangelium.

[Lectio9]
Přitáhl jsi, Pane, všechno k sobě, aby to, co v jednom chrámě v Judsku zahaleno bylo do zastřených významů, naplno a otevřeně bylo oddaně slouženo jako svátost všech národů po celém světě. Nyní je totiž rod Levitů slavnější, důstojnost starců větší, pomazání Kněží je posvátnější, neboť tvůj Kříž je pramenem všech požehnání, příčinou všech milostí, skrze nějž je věřícím dána ctnost namísto slabosti, sláva namísto potupy, život namísto smrti. Nyní také, když pominuly všechny možné tělesné oběti, naplňuje jediná oběť tvého těla a krve veškerou rozličnost obětních darů; neboť ty jsi pravý Beránek Boží, který snímá hříchy světa. A tak v sobě dovršuješ všechna tajemství, aby jako je jedna oběť za všechny oběti, tak bylo i jedno království ze všech národů.
&teDeum

[Responsory Laudes] (rubrica cisterciensis)
@Sancti/05-03:Responsory Breve Tertia:s/R. Alleluja, alleluja/R. Bude na nebi/ s/Kříže /Kříže * /g s/. .llelu[ij]a\.?//g s/,/\./g

[Responsory Breve Tertia]
R.br. Toto znamení Kříže; * Bude na nebi.
R. Toto znamení Kříže; * Bude na nebi.
V. Až Pán přijde jako soudce.
R. Bude na nebi.
&Gloria
R. Toto znamení Kříže; * Bude na nebi.

[Responsory Breve Sexta]
R.br. Klaníme se ti, Kriste; * A dobrořečíme ti.
R. Klaníme se ti, Kriste; * A dobrořečíme ti.
V. Neboť skrze svůj Kříž jsi vykoupil svět.
R. A dobrořečíme ti.
&Gloria
R. Klaníme se ti, Kriste; * A dobrořečíme ti.

[Responsory Breve Nona]
R.br. Ať se ti klaní celá země; * A pěje tobě chválu.
R. Ať se ti klaní celá země; * A pěje tobě chválu.
V. Chválu pěje tvému jménu, Pane.
R. A pěje tobě chválu.
&Gloria
R. Ať se ti klaní celá země; * A pěje tobě chválu.

[Ant 3]
Ó požehnaný Kříži, * ty jediný jsi byl hoden nést Krále nebes a Pána, alleluja.
