[Officium]
sv. Josefa, Snoubence Nejblahoslavenější Panny Marie, Vyznavače

[Ant Vespera]
Jakub pak * zplodil Josefa, muže Mariina, z níž narodil se Ježíš, nazvaný Kristus.;;109
Poslán byl * Anděl Gabriel od Boha k Panně zasnoubené muži, který se jmenoval Josef, z domu Davidova, a jméno Panny bylo Maria.;;110
Když byla zasnoubena * Matka Ježíšova, Maria, s Josefem, ještě než spolu začali bydlet, shledala, že je čeká dítě z Ducha svatého.;;111
Josef, její muž, * protože byl spravedlivý, a nechtěl ji předvést <i>před lidi</i>, chtěl ji potají propustit.;;112
But while he thought on these things, behold, the angel of the Lord * appeared unto him in a dream, saying: Joseph, thou son of David, fear not to take unto thee, Mary, thy wife; for that which is conceived in her is of the Holy Ghost: and she shall bring forth a son, and thou shalt call His name Jesus.;;116

[Hymnus Vespera]
v. Ať tě, Josefe, ctí zástupy nadhvězdné,
ať všichni křesťané pějí ti píseň chval,
vždyť pro tvé zásluhy tě k Panně vznešené
nejčistší svazek připoutal.
_
Když jsi obtěžkanou Děťátkem vznešeným
uzřel svou snoubenku, jal tebe pochyb stín.
Anděl však zjevil ti, že v jejím lůně syn
byl počat Duchem nebeským.
_
Když se Pán narodí, blažen ho objímáš,
a potom prcháš s ním do krajin egyptských.
V městě ztraceného když najdeš,
slzy máš v očích radostí zářících.
_
Jiným až svatá smrt může ráj otevřít,
pak s palmou vítězství vejdou ve slávy říš.
Ty jak nebešťané Boha smíš živý zřít,
ba větších výsad okoušíš.
_
Svatá Trojice, nás ušetři kajících
a pro Josefovy zásluhy v kraje hvězd
pomoz nám vystoupit, abychom v písních svých
mohli ti věčně vzdávat čest.
Amen.

[Versum 1]
V. Ustanovil jej správcem svého domu. Alleluja.
R. A vládcem veškerého svého majetku. Alleluja.

[Ant 1]
Když se Josef probudil ze snu, * učinil, co mu přikázal Anděl Páně, a přijal k sobě svou snoubenku.

[Oratio]
Prosíme tě, Pane, ať nám zásluhy Snoubence tvé přesvaté Rodičky pomohou, aby, čeho naše síly dosáhnouti nemohou, jeho přímluvou nám bylo uděleno. 
$Qui vivis

[Invit]
Kristu, Synu Božímu, jenž ráčil považován býti za syna Josefova, * Pojďte, klanějme se.

[Hymnus Matutinum]
v. Ty Josefe, všech nebešťanů skvoste,
naděje naše, sloupe světa pevný,
vlídně slyš prosby, jež ti v písni prosté
zpívá lid věrný.
_
Snoubenku vzácnou dal ti, svatou Pannu,
Tvůrce, jenž otcem Slova zvát tě přál si,
on také toužil, abys pomáhal mu
i v díle spásy.
_
Na Spasitele v chlévě zrozeného,
o kterém pěli už proroci dávní,
blaženě patříš, jemu s Matkou jeho
klaníš se první.
_
On, Bůh, Král králů, mocný světa vládce,
na jehož pokyn peklo v hrůzné mdlobě
trne a jemuž slouží nebe v lásce,
poddán je tobě.
_
Trojici Boží budiž věčná chvála,
že nesmírnou ctí obdařila tebe.
Pro zásluhy tvé kéž by i nám dala
odměnou nebe. 
Amen.

[Ant Matutinum]
Vystoupil Josef * z galilejského města Nazaret, do Judska, do města Davidova, jež se nazývá Betlém, aby se nechal zapsat s Marií.;;1
Přišli pastýři * ve spěchu, a nalezli Marii a Josefa, a Nemluvně položené v jeslích.;;2
Hle, Anděl Páně * se ve snu zjevil Josefovi a řekl: Vstaň, vezmi Chlapce a jeho Matku, a uprchni do Egypta.;;3
Josef tedy vstal, * vzal Chlapce i jeho Matku v noci, a sestoupil do Egypta; a byl tam až do Herodovy smrti.;;4
Když Herodes zemřel, * Anděl Páně se ve snu zjevil Josefovi v Egyptě, a řekl: Vstaň, vezmi Chlapce i jeho Matku, a jdi do země israelské; zemřeli totiž ti, kteří usilovali Chlapci o život.;;5
Vzal Josef * Chlapce i jeho Matku, a přišel do země israelské.;;8
Když Josef uslyšel, * že Archelaus vládne v Judsku namísto svého otce Heroda, měl strach tam jít.;;14
Varován ve snu * sestoupil Josef do končin galilejských; a přišel a usadil se ve městě, které se nazývá Nazaret, aby se naplnilo to, co pravili proroci; Bude se nazývat Nazaretský (Nazarejec).;;20
Jeho Otec * i Matka se velmi divili tomu, co o něm bylo řečeno, a Simeon jim požehnal.;;23

[Nocturn 2 Versum]
V. Veliká je jeho sláva ve tvé spáse.
R. Slávu a velikou vznešenost mu udělíš.

[Nocturn 3 Versum]
V. Spravedlivý poroste jako lilie.
R. A kvést bude navěky před Hospodinem.

[Lectio1]
Čtení z knihy Genesis
!Gen 39:1-5
1 Josef byl tedy odveden do Egypta a koupil jej Potifar, faraonův dvořan, velitel tělesné stráže, Egypťan. Koupil jej od Ismaelitů, kteří ho tam odvedli.
2 Ale Hospodin byl s Josefem, takže se mu všechno dařilo. Žil v domě svého egyptského pána.
3 A jeho pán viděl, že Hospodin je s ním a že všechno, co dělá, Hospodin provází zdarem.
4 Tak si Josef získal jeho přízeň a směl mu přisluhovat. Dokonce ho ustanovil správcem své domácnosti a svěřil mu do rukou všechen svůj majetek.
5 A Hospodin kvůli Josefovi žehnal Egypťanovu domu.

[Responsory1]
R. Hospodin byl s Josefem, a dal mu milost v očích velitele žaláře.
* A ten svěřil do jeho rukou všechny vězně.
V. Cokoliv se dělo, bylo mu podřízeno; Hospodin však byl s ním, a všechny jeho skutky vedl.
R. A ten svěřil do jeho rukou všechny vězně.

[Lectio2]
!Gen 41:37-40
37 Faraonovi i jeho ministrům se ta řeč líbila.
38 Faraon jim řekl: „Najde se snad někdo jako tento muž, v němž je duch Boží?“
39 Pak řekl Josefovi: „Když ti Bůh oznámil všechny tyto věci, nikdo není schopnější a moudřejší než ty.
40 Budeš správcem mého domu a můj lid bude poslouchat tvé příkazy. Jenom trůnem tě budu převyšovat.“

[Responsory2]
R. Když vyhladověla země egyptská, volal lid ke králi, a žádal potraviny. On jim odpověděl:
* Jděte za Josefem, a udělejte cokoliv vám řekne.
V. Den ode dne rostl hlad po celé zemi, a Josef otevřel všechny sýpky, a prodával Egypťanům.
R. Jděte za Josefem, a udělejte cokoliv vám řekne.

[Lectio3]
!Gen 41:41-44
41 Faraon oznámil Josefovi: „Tímto tě ustanovuji správcem celého Egypta.“
42 Sňal z ruky pečetní prsten a dal jej na ruku Josefovi. Oblékl mu roucho z jemné látky a vložil mu na šíji zlatý řetěz.
43 Dal mu svůj druhý vůz, aby v něm jezdil a aby před ním volali: „Na kolena!“ Tak ho ustanovil správcem celého Egypta.
44 Faraon řekl Josefovi: „Já jsem faraon. Nikdo v celém Egyptě nesmí pozvednout ruku či nohu, jedině na tvůj příkaz.“

[Responsory3]
R. Hospodin mě učinil coby otce krále, a pána celého jeho domu; nebojte se;
* Neboť pro vaši záchranu poslal mě Bůh před vámi do Egypta.
V. Přijďte ke mně, a já vám dám všechno zboží Egypta, a budete jíst to nejlepší ze země.
R. Neboť pro vaši záchranu poslal mě Bůh před vámi do Egypta.
&Gloria
R. Neboť pro vaši záchranu poslal mě Bůh před vámi do Egypta.

[Lectio4]
Řeč svatého Bernarda Opata.
!Homilie 2. na: Missus est.
Kdo a jaký člověk mohl být svatý Josef, si můžeš domyslet z pojmenování, i když získaného, kterým si zasloužil býti uctěn do té míry, že byl nazván otcem Božím, a věříme, že jím i byl. Můžeš si to domyslet i z jeho vlastního jména, které se neboj vyložit jako „Bůh přidá.“ Zároveň si vzpomeň i na velkého Patriarchu dávných časů, který byl prodán do Egypta. A věz, že svatému Josefovi nebylo uděleno pouze Patriarchovo jméno, ale obdržel i jeho čistotu, a dosáhl jeho nevinnosti i milosti.

[Responsory4]
R. Vystoupil Josef z galilejského města Nazaret, do Judska, do města Davidova, jež se nazývá Betlém;
* Neboť byl z domu a rodiny Davidovy.
V. Aby se nechal zapsat s Marií, sobě zasnoubenou ženou.
R. Neboť byl z domu a rodiny Davidovy.

[Lectio5]
Tedy stejně jako starozákonní Josef, z bratrské závisti prodaný a odvedený do Egypta, byl předobrazem zaprodání Kristova, pěstoun Josef uprchnul před nenávistí Herodovou a Krista odnesl do Egypta. Starozákonní Josef zachoval věrnost svému pánu, když nechtěl nic mít s jeho paní, pěstoun Josef poznal, že jeho Paní, matka jeho Pána, je panna, a sám žil ve zdrženlivosti, aby ji tak věrně zachoval. Starozákonnímu Josefovi bylo dáno poznání tajemství snů, pěstounu Josefovi je dáno nejen poznání, ale dokonce účast na tajemstvích nebeských.

[Responsory5]
R. Vstaň, vezmi Chlapce a jeho Matku, a uprchni do Egypta;
* A zůstaň tam, dokud ti neřeknu.
V. Aby se naplnilo to, co Hospodin řekl skrze proroka, řka: Z Egypta jsem povolal svého Syna.
R. A zůstaň tam, dokud ti neřeknu.

[Lectio6]
Starozákonní Josef uchoval obilí, ne pro sebe, ale pro všechen lid, pěstoun Josef zase přijal živý Chléb z nebe, aby jej uchoval nejen pro sebe, ale i pro celý svět. Není pochyb, že dobrý a věrný člověk byl tento Josef, jemuž byla zasnoubena Matka Spasitelova. Vpravdě to byl služebník věrný a moudrý, jejž ustanovil Pán k utěšení své Matky, obživu jejího těla, na zemi jediného a nejvěrnějšího spolupomocníka dobré rady.

[Responsory6]
R. Když přivedli Chlapce Ježíše jeho rodiče, aby s ním učinili vše dle zvyklostí zákona,
* Vzal jej Simeon do náruče, a požehnal mu.
V. A jeho Otec i Matka se velmi divili tomu, co o něm bylo řečeno.
R. Vzal jej Simeon do náruče, a požehnal mu.
&Gloria
R. Vzal jej Simeon do náruče, a požehnal mu.

[Responsory7]
R. Matka Ježíšova mu řekla: Synu, proč jsi nám to udělal?
* Hle, tvůj otec i já jsme te s bolestí hledali.
V. A on jim řekl: Proč jste mě hledali? Nevěděli jste, že mě náleží být v tom, co je mého otce?
R. Hle, tvůj otec i já jsme te s bolestí hledali.

[Responsory8]
R. Sestoupil Ježíš s nimi, a přišel do Nazareta;
* A byl jim poddán.
V. Prospíval moudrostí i věkem, a milostí u Boha i lidí.
R. A byl jim poddán.
&Gloria
R. A byl jim poddán.

[Ant Laudes]
Ježíšovi rodiče chodívali * každý rok do Jerusaléma, na slavný den Paschy.
Když se vraceli, * chlapec Ježíš zůstal v Jerusalémě, ale jeho rodiče o tom nevěděli.
Když nemohli najít Ježíše, * vrátili se do Jerusaléma, a hledali jej; a po třech dnech jej nalezli v chrámě, jak seděl uprostřed Učenců, naslouchal, a tázal se jich.
Řekla mu jeho Matka: * Synu, proč jsi nám to učinil? Hle, tvůj otec a já jsme tě v obavách hledali.
Ježíš šel zpátky s nimi, * a přišel do Nazareta, a byl jim podřízen.

[Capitulum Laudes]
!Přísloví 28:20; 27:18
v. Věrný muž bude velmi chválen. A ten, kdo je strážcem svého Pána, bude oslaven.
$Deo gratias

[Hymnus Laudes]
v. Josef, jejž šťastni my, věřící, ctíme
a jehož skvělý triumf velebíme,
směl si dnes právem mzdu věčného žití
od Pána vzíti.
_
Nesmírně šťasten byl a blažen celý,
že do poslední chvíle u něj bděli
s jasem ve tváři Kristus, Láska sama,
a svatá Panna.
_
Muž spravedlivý, zbavený pout těla,
sladkým snem vešel v síně věčné slávy,
tam s věnci zásluh mu čelenka skvělá
skví se kol hlavy.
_
Jej trůnícího prosme my, mu věrní,
ať při nás stojí, všem vyprosí víru,
vin odpuštění spolu s dary všemi
věčného míru.
_
Ty trojjediný Bože, vševládnoucí,
jenž dáváš z lásky věnce věčné krásy
svým věrným sluhům, zvuč ti chvála vroucí
po všechny časy.
Amen.

[Versum 2]
V. Ústa spravedlivého rozmlouvají moudrá slova.
R. A jeho jazyk pronáší spravedlivé soudy.

[Ant 2]
Sám Ježíš, * když mu bylo asi třicet let, když byl považován za syna Josefova.

[Lectio Prima]
!Moudrost 10:10
v. Ona vedla spravedlivého po přímých stezkách, když utíkal před rozhněvaným bratrem. Ukázala mu Boží království a dala mu poznat svaté věci. V trápeních mu darovala úspěch, jeho námahy ověnčila zdarem.

[Responsory Breve Tertia]
R.br. Ustanovil jej * Pánem svého domu.
R. Ustanovil jej * Pánem svého domu.
V. A vládcem na veškerým svým majetkem.
R. Pánem svého domu.
&Gloria
R. Ustanovil jej * Pánem svého domu.

[Capitulum Sexta]
!Sir 45:1; 45:4
v. Byl drahý Bohu i lidem – požehnaná buď památka na něj! Posvětil ho pro jeho věrnost a oddanost a vyvolil ho ze všech lidí.
$Deo gratias

[Responsory Breve Sexta]
R.br. Veliká je jeho sláva * ve tvé spáse.
R. Veliká je jeho sláva * ve tvé spáse.
V. Slávu a velikou vznešenost mu udělíš.
R. Ve tvé spáse.
&Gloria
R. Veliká je jeho sláva * ve tvé spáse.

[Responsory Breve Nona]
R.br. Spravedlivý poroste * Jako lilie.
R. Spravedlivý poroste * Jako lilie.
V. A kvést bude navěky před Hospodinem.
R. Jako lilie.
&Gloria
R. Spravedlivý poroste * Jako lilie.

[Versum Nona]
V. Zasazeni v domě Hospodinově.
R. V nádvořích domu našeho Boha.

[Versum 3]
V. Sláva a bohatství budou v jeho domě.
R. A jeho spravedlnost zůstane na věky věkův.

[Ant 3]
Hle věrný služebník, * a moudrý, jejž ustanovil Hospodin nad svou rodinou.
