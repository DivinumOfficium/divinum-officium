[Officium]
sv. Jana, Apoštola a Evangelisty

[Versum 1]
V. Opravdu hoden cti je blažený Apoštol Jan.
R. Jenž při poslední večeři ležel na hrudi Páně.

[Versum 1] (rubrica cisterciensis)
@CommuneM/C1

[Ant 1]
Toto je Jan, * který ležel na hrudi Páně při večeři; blažený Apoštol, jemuž byla odhalena nebeská tajemství.

[Oratio]
Církev svou, Pane, laskavě osvěť; aby osvětlena naukami svatého Jana, tvého Apoštola a Evangelisty, došla až k darům věčným.
$Per Dominum

[Lectio1]
Čtení z prvního Listu svatého Apoštola Jana
!1 Jan 1:1-5
1 O tom, co bylo od počátku, co jsme slyšeli, vlastníma očima viděli, bedlivě pozorovali a čeho jsme se svýma rukama dotýkali, o Slovu života svědčíme a zvěstujeme vám.
2 Život se zjevil, a my jsme ho viděli, Život věčný, který byl u Otce a zjevil se nám.
3 Co jsme tedy viděli a slyšeli, zvěstujeme i vám, abyste i vy měli s námi společenství. Naše společenství je totiž s Otcem a jeho Synem Ježíšem Kristem.
4 Toto píšeme, aby naše radost byla úplná.
5 To je poselství, které jsme od něho slyšeli a vám zvěstujeme: Bůh je světlo, a tma v něm vůbec není.

[Responsory1]
R. Nesmírné cti je hoden svatý Jan, jenž na hrudi Páně spočíval při večeři.
* Jemuž Kristus na kříži svěřil svou Matku, pannu panici.
V. Je panicem vyvoleným od Pána, a on jej miloval více než ostatní.
R. Jemuž Kristus na kříži svěřil svou Matku, pannu panici.

[Lectio2]
!1 Jan 1:6-10
6 Když tvrdíme, že máme s ním společenství, ale přitom žijeme ve tmě, lžeme a naše jednání není ve shodě s pravdou.
7 Když však žijeme ve světle, jako on je ve světle, máme společenství mezi sebou a krev jeho Syna Ježíše Krista nás očišťuje od každého hříchu.
8 Řekneme-li, že hřích nemáme, klameme sami sebe a není v nás pravda.
9 Když však uznáme, že se dopouštíme hříchů, on nám hříchy odpustí a očistí nás od všeho špatného, protože věrně plní, co slíbil, a protože je spravedlivý.
10 Řekneme-li však, že jsme nezhřešili, děláme z něho lháře a jeho slovo v nás není.

[Responsory2]
R. Toto je onen učedník, jenž vydává svědectví o těchto věcech, a napsal toto:
* A víme, že jeho svědectví je pravdivé.
V. Řeky Evangelia pil přímo z pramene posvátné hrudi Páně.
R. A víme, že jeho svědectví je pravdivé.

[Lectio3]
!1 Jan 2:1-5
1 Moje milé děti! Toto vám píšu, abyste nehřešili. Zhřeší-li však někdo, máme přímluvce u Otce: Ježíše Krista spravedlivého.
2 On je smírnou obětí za naše hříchy, a nejen za naše, ale i za hříchy celého světa.
3 Podle toho víme, že jsme ho poznali, když zachováváme jeho přikázání.
4 Kdo tvrdí: „Znám ho“, ale jeho příkázání nezachovává, je lhář a není v něm pravda.
5 Kdo však jeho slovo zachovává, v tom je Boží láska opravdu přivedena k dokonalosti. Podle toho můžeme poznat, že jsme v Kristu.

[Responsory3]
R. Toto je ten nejblaženější Evangelista a Apoštol Jan.
* Jenž výsadou obzvláštní lásky si zasloužil, že jej Pán ctil více než ostatní.
V. Toto je onen učedník, jehož Ježíš miloval, a jenž při večeři spočíval na hrudi Páně.
R. Jenž výsadou obzvláštní lásky si zasloužil, že jej Pán ctil více než ostatní.
&Gloria
R. Jenž výsadou obzvláštní lásky si zasloužil, že jej Pán ctil více než ostatní.

[Lectio4]
Z knihy svatého Jeronýma Kněze o Církevních Spisovatelích.
!Kapitola 9.
Apoštol Jan, kterého Ježíš nejvíce miloval, byl syn Zebedeův, bratr Apoštola Jakuba, kterého Herodes po umučení Páně sťal, jako poslední ze všech napsal Evangelium, byl povolán Biskupy z Asie proti Cerinthovi a jiným heretikům, obzvláště se tehdy postavil proti učení Ebionitů, kteří tvrdili, že Kristus neexistoval před Marií. Proto byl Jan donucen vyhlásit Kristův božský původ.

[Responsory4]
R. Z toho, kdo zvítězí, učiním sloup ve svém chrámu, praví Pán;
* A napíšu na něj své jméno, a jméno města nového Jerusaléma.
V. Vítězi dám pojíst ze stromu života, který jest v ráji mého Boha.
R. A napíšu na něj své jméno, a jméno města nového Jerusaléma.

[Lectio5]
Čtrnáctého pak roku po smrti Neronově, za druhého pronásledování křesťanů císařem Domitiánem, byl Jan poslán do vyhnanství na ostrov Pathmos, a tam napsal Zjevení, které nám vysvětlují svatý Justin Mučedník a Irenej. Když byl však Domitián zabit a jeho skutky a výnosy byly pro přílišnou krutost odvolané senátem, navrátil se Jan za vlády císaře Nervy do Efesu. Tam zůstal až do doby císaře Trajána a mezitím založil a vedl Církve po celé Asii. Zemřel 68. roku po umučení Páně a poblíž města Efesu byl i pohřben.

[Responsory5]
R. Miloval jej však Ježíš, neboť jej učinil hodného větší lásky zvláštním povoláním k čistotě.
* Neboť byl panicem od Něj vyvoleným, a panicem navěky zůstal.
V. Když <i>Pán</i> umíral na kříži, svěřil tomuto <i>učedníkovi</i> svou Matku, pannu panici.
R. Neboť byl panicem od Něj vyvoleným, a panicem navěky zůstal.

[Lectio6]
Z jeho Komentářů na Epištolu Galatským.
!Kniha 3, Kapitola 6.
Svatý Jan Evangelista, když přebýval v Efesu až do vysokého věku a učedníci jej stěží dokázali přinést do kostela a jeho hlas již nezvládl pronést mnoho slov, měl ve zvyku pronášet pouze takovéto modlitby: „Synáčkové, milujte se navzájem.“ Tehdy učedníci a bratři, kteří zde byli, už byli unaveni tou větou, kterou pokaždé slyšeli, a zeptali se ho: „Učiteli, proč vždy říkáš jen toto?“ On jim odpověděl větou hodnou Jana: „Neboť je to přikázání Páně. A když se jen toto jediné dodržuje, stačí to.“

[Responsory6]
R. Uprostřed Církve otevřel svá ústa;
* A naplnil jej Hospodin duchem moudrosti a poznání.
V. Radostí a jástotem jej v hojnosti naplnil.
R. A naplnil jej Hospodin duchem moudrosti a poznání.
&Gloria
R. A naplnil jej Hospodin duchem moudrosti a poznání.

[Lectio7]
Čtení svatého Evangelia podle Jana. 
!Jan 21:19-24
Za onoho času, řekl Ježíš Petrovi: „Následuj mě.“ Petr se otočil a viděl toho učedníka, kterého Ježíš miloval, jak jej následuje. A ostatní.
_
Homilie sv. Augustina Biskupa.
!Pojednání 124. na Jana.
Církev zná dva životy, které jí byly božskou mocí zjeveny a potvrzeny: jeden je ve víře, druhý v nahlížení. Jeden v čase putování, druhý v přebývání na věčnosti. Jeden v práci, druhý v odpočinku. Jeden na cestě, druhý v nebeské vlasti. Jeden ve vykonávání svého díla, druhý v rozjímání nad odměnou.	 Jeden život se odklání od zlého a koná dobro, druhý nemá zlo, od kterého by se odkláněl, ale má mnoho dobra, ve kterém se může radovat. Jeden bojuje s nepřítelem, druhý bez nepřítele vládne.

[Responsory7]
R. V onen den tě přijmu za svého služebníka, a položím tě jako pečeť před svým zrakem.
* Neboť já jsem si tě vyvolil, praví Pán.
V. Buď zajisté věrný až do smrti, a dám ti korunu života.
R. Neboť já jsem si tě vyvolil, praví Pán.

[Lectio8]
Jeden pomáhá potřebným, avšak tam, kde je ten druhý, se žádný potřebný nenachází. Jeden hříchy jiných odpouští, aby mohly být odpuštěny jeho vlastní hříchy, druhý nemá hříchů, které by mohl odpustit, a ani nečiní nic, co by bylo třeba odpouštět. Jeden život je sužován zly, aby se nevyvyšoval v dobrech, druhý se v plnosti milosti vyhýbá všemu zlu, aby bez jakéhokoliv pokušení pýchy přilnul k nejvyššímu dobru.

[Responsory8]
R. Toto je Jan, který při večeři ležel na hrudi Páně;
* Blažený Apoštol, jemuž odhalena byla tajemství nebeská. 
V. Řeky Evangelia pil přímo z pramene posvátné hrudi Páně.
R. Blažený Apoštol, jemuž odhalena byla tajemství nebeská.
&Gloria
R. Blažený Apoštol, jemuž odhalena byla tajemství nebeská.

[Lectio9]
Tedy jeden život je dobrý, ale přesto ubohý, druhý lepší a blažený. Ten první je znázorňován Apoštolem Petrem, ten druhý Janem. Jeden život se lopotí zde až do konce tohoto věku a až pak najde svůj konec, ten druhý se liší v tom, že se naplní až po skončení tohoto věku, avšak v tom budoucím nebude mít konce. Proto zde Pán říká: „Následuj mě.“ O tom druhém však toto: „Tak chci, aby zůstal, dokud nepřijdu.“ A co s tebou? „Ty mě následuj.“ Co to tedy znamená? Nakolik znám, nakolik chápu, co to tedy je? Co jiného, než: „Ty mě následuj ve snášení dočasných nepříjemností. Jan však zůstane, dokud znovu nepřijdu rozdávat věčné radosti.“
&teDeum

[Ant Laudes]
Nesmírné cti je hoden * svatý Jan, jenž na hrudi Páně spočíval při večeři.
On je ten učedník, * který vydává svědectví o těchto věcech; a víme, že jeho svědectví je pravdivé.
Toto je můj učedník; * chci, aby tak zůstal, dokud nepřijdu.
Někteří z těch, kteří zde stojí, * nepoznají smrt, dokud neuvidí Syna člověka v jeho království.
Hle, můj služebník * vyvolený, jejž jsem si vyvolil, a seslal na něj svého Ducha.

[Ant Laudes] (rubrica cisterciensis)
Hle, můj služebník * vyvolený, jejž jsem si vyvolil, a seslal na něj svého Ducha.
On je ten učedník, * který vydává svědectví o těchto věcech; a víme, že jeho svědectví je pravdivé.
Seslal Pán * svou ruku, a dotkl se mých úst, a naplnil je.
Někteří z těch, kteří zde stojí, * nepoznají smrt, dokud neuvidí Syna člověka v jeho království.
Ovšem Apoštol Jan, * panic Bohem vyvolený, byl tím, jemuž Pán jako panici svěřil svou panenskou Matku.

[Capitulum Laudes]
!Sir 15:1-2
v. Kdo se bojí Boha, koná dobro: a komu leží na srdci spravedlnost, zachovává ji a ona mu vyjde vstříc jako ctihodná matka.
$Deo gratias

[Versum 2]
V. To je ten učedník, který vydal svědectví o těchto věcech.
R. A my víme, že jeho svědectví je pravdivé.

[Versum 2] (rubrica cisterciensis)
@CommuneM/C1

[Ant 2] (rubrica cisterciensis)
Uprostřed * shromáždění otevřel Pán jeho ústa, a naplnil jej duchem moudrosti a poznání, alleluja.

[Octava 2]
!Připomínka Oktávu sv. Jana
Ant. Toto je Jan, * který ležel na hrudi Páně při večeři; blažený Apoštol, jemuž byla odhalena nebeská tajemství.
_
V. To je ten učedník, který vydal svědectví o těchto věcech.
R. A my víme, že jeho svědectví je pravdivé.
_
$Oremus
v. Církev svou, Pane, laskavě osvěť; aby osvětlena naukami svatého Jana, tvého Apoštola a Evangelisty, došla až k darům věčným.
$Per Dominum

[Octava 2] (rubrica cisterciensis)
!Připomínka Oktávu sv. Jana
Ant. On je ten učedník, * který vydává svědectví o těchto věcech; a víme, že jeho svědectví je pravdivé.
_
@CommuneM/C1:Versum 2
_
$Oremus
v. Církev svou, Pane, laskavě osvěť; aby osvětlena naukami svatého Jana, tvého Apoštola a Evangelisty, došla až k darům věčným.
$Per Dominum

[Lectio Prima]
!Sir 15:5
v. Uprostřed Shromáždění otevřel svá ústa, a Pán jej naplnil duchem moudrosti a poznání, a oblékl jej ve štólu slávy.

[Capitulum Sexta]
!Sir 15:3
v. Za pokrm mu dal chléb života a poznání, a vodu spásné moudrosti dal mu pít Pán, náš Bůh. 
$Deo gratias

[Ant 3]
Roznesla se * zvěst mezi bratry, že onen učedník nezemřel; avšak Ježíš neřekl “Nezemře”, ale “Chci, aby tak zůstal, dokud nepřijdu.”

[Ant 3] (rubrica cisterciensis)
Jan byl Apoštol * a Evangelista, panic, jejž si Pán vyvolil, a miloval jej více než ostatní.

[Octava 3]
!Připomínka Oktávu sv. Jana
Ant. A saying went abroad * among the brethren, that that disciple should not die; and Jesus did not say that he should not die, but so will I have him remain till I come.
_
V. Opravdu hoden cti je blažený Apoštol Jan.
R. Jenž při poslední večeři ležel na hrudi Páně.
_
$Oremus
v. Církev svou, Pane, laskavě osvěť; aby osvětlena naukami svatého Jana, tvého Apoštola a Evangelisty, došla až k darům věčným.
$Per Dominum

[Octava 3] (rubrica cisterciensis)
!Připomínka Oktávu sv. Jana
Ant. Ovšem Apoštol Jan, * panic Bohem vyvolený, byl tím, jemuž Pán jako panici svěřil svou panenskou Matku.
_
@CommuneM/C1:Versum 2
_
$Oremus
v. Církev svou, Pane, laskavě osvěť; aby osvětlena naukami svatého Jana, tvého Apoštola a Evangelisty, došla až k darům věčným.
$Per Dominum
