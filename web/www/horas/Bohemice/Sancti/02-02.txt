[Rank]
Očišťování Nejblahoslavenější Panny Marie;;Duplex class;;5.1;;ex C11

[Versum 1]
V. Odpověď přijal Simeon od Ducha Svatého.
R. Že neuvidí smrt, dokud nespatří Krista Pána.

[Ant 1]
Stařec * chlapce nesl na rukou, chlapec byl ovšem starcovým vládcem; jehož panna porodila, a po porodu zůstala pannou: a tomu, kterého porodila, se poklonil.

[Oratio]
Všemohoucí věčný Bože, pokorně vzýváme tvou velebnost, abys tak, jako tvůj jednorozený Syn dnešního dne s podstatou našeho těla byl v chrámě tobě představen, i nás s očištěnou mysli sobě představil.
$Per eumdem

[Invit]
Hle, přichází ke svému svatému chrámu Panovník Hospodin; * Raduj se a jásej, Sióne, když se setkáš se svým Bohem.

[Lectio1]
Čtení z knihy Exodus
!Exod 13:1-3; 13:11-13
1 Hospodin mluvil k Mojžíšovi a řekl mu:
2 „Zasvěť mi každého prvorozence, který otvírá lůno u Israelitů, ať z lidí či z dobytka. Patří mně!“
3 Mojžíš řekl lidu; „Pamatujte na tento den, kdy jste vyšli z Egypta, z domu otroctví, neboť Hospodin vás odtud vyvedl silnou rukou. Nejezte nic kvašeného.
11 Až tě Hospodin přivede do kananejské země, jak přísahal tobě i tvým otcům, až ti ji dá,
12 odevzdáš Hospodinu všechno, co otvírá lůno, každého prvorozeného samce při vrhu tvého dobytka zasvětíš Hospodinu.
13 Za každého prvorozeného osla dáš beránka; jestliže nevykoupíš, musíš ho zabít zlomením šíje. Všechno prvorozené z člověka u svých synů musíš vykoupit!

[Responsory1]
R. Ozdob si svou svatební komůrku, Sióne, a přijmi Krále Krista;
* Jejž panna počala, pana porodila, panna po porodu, jejž porodila, tomu se i klaněla.
V. Simeon vzal chlapce do náruče, vzdával díky a dobrořečil Hospodinu.
R. Jejž panna počala, pana porodila, panna po porodu, jejž porodila, tomu se i klaněla.

[Lectio2]
Čtení z knihy Leviticus
!Lev 12:1-5
1 Hospodin promluvil k Mojžíšovi:
2 „Řekni Israelitům: Když žena donosí a porodí chlapce, bude nečistá po sedm dní; bude nečistá jako v období své menstruační slabosti.
3 Osmého dne bude chlapeček obřezán.
4 Žena bude po třicet tři dnů očišťovat svou krev. Nesmí se dotknout ničeho svatého, nesmi vstoupit do svatyně, dokud neskončí období jejího očišťování.
5 Když porodí děvče, bude nečistá dva týdny jako při menstruaci a ještě po šedesát dnů bude očišťovat svou krev.

[Responsory2]
R. Když se naplnily dny očišťování Marie podle zákona Mojžíšova, vzali Ježíše do Jerusaléma, aby jej položili před Hospodina;
* Jak je psáno v zákoně Hospodinově: Vše mužské potomstvo, jež otvírá lůno, bude nazváno svatám pro Hospodina.
V. Obětovali za něj Hospodinu pár hrdliček nebo dvě holoubata.
R. Jak je psáno v zákoně Hospodinově: Vše mužské potomstvo, jež otvírá lůno, bude nazváno svatám pro Hospodina.

[Lectio3]
!Lev 12:6-8
6 Až skončí období jejího očišťování kvůli synu nebo dceři, přinese knězi ke vchodu do stanu setkávání ročního beránka pro zápalnou oběť a holoubě nebo hrdličku pro očistnou oběť.
7 Kněz je bude obětovat před Hospodinem a vykoná za ni smírčí obřad, a tak bude očištěna od svého krvácení. To je ustanovení pro ženu, která porodí dítě, chlapce nebo děvče.
8 Nemá-li však dost prostředků, aby si opatřila beránka, přinese dvě hrdličky nebo dvě holoubata, jedno pro zápalnou oběť a jedno pro očistnou oběť. Kněz za ni vykoná smírčí obřad a bude čistá.“

[Responsory3]
R. Obětovali za něj Hospodinu pár hrdliček nebo dvě holoubata.
* Jak je psáno v zákoně Hospodinově.
V. Když se naplnily dny očišťování Marie podle zákona Mojžíšova, vzali Ježíše do Jerusaléma, aby jej položili před Hospodina.
R. Jak je psáno v zákoně Hospodinově.
&Gloria
R. Jak je psáno v zákoně Hospodinově.

[Lectio4]
Řeč svatého Augustina Biskupa.
!Řeč 13. v průběhu roku.
Tak bylo kdysi předpověděno: Matka Sion řekne: „Člověk za člověkem se v ní rodí. A sám Nejvyšší ji založil. Ó všemohoucnos­ti narozeného! Ó vznešenosti z nebe na zemi sestupujícího! Ještě nedávno přebýval v lůně a Jan Křtitel jej zdravil z lůna své matky. V chrámě byl obětován, a Simeon, stařec slavný, letitý, osvědčený a korunovaný jej poznal. Tehdy jej poznal, poklonil se mu, a řekl: „Nyní, Pane, propouštíš služebníka svého v pokoji, neboť oči mé uzřely tvou spásu.“

[Responsory4]
R. Simeon byl spravedlivý a bohabojný, očekával vykoupení Israele,
* A Duch Svatý byl s ním.
V. Odpověď přijal Simeon od Ducha Svatého, že neuzří smrt, dokud neuzří Hospodinova Pomazaného.
R. A Duch Svatý byl s ním.

[Lectio5]
Jeho odchod ze světa byl odložen, aby mohl uzřít děťátko, skrze které byl stvořen svět. Stařec poznal nemluvně, v chlapci se sám stal chlapcem. Omládl, neboť byl pln zbožnosti. Stařec Simeon držel v rukou nemluvně Krista, Kristus však byl Simeonovým pánem v jeho stáří. Pán řekl Simeonovi, že nepozná smrt, dokud neuvidí narozeného Krista Pána. Narodil se Kristus a naplnila se starcova touha ve stáří tohoto světa samotného. Sám Bůh přišel ke starému člověku, neboť shledal svět již zestárlý.

[Responsory5]
R. Odpověď přijal Simeon od Ducha Svatého, že neuzří smrt, dokud neuzří Hospodinova Pomazaného;
* A dobrořečil Bohu, a řekl: Nyní můžeš propustit svého služebníka v pokoji, neboť mé oči uzřely tvou spásu, Hospodine.
V. Když přivedli chlapce Ježíše jeho rodiče, a učinili s ním vše dle zvyklostí zákona, Simeon jej vzal do náruče.
R. A dobrořečil Bohu, a řekl: Nyní můžeš propustit svého služebníka v pokoji, neboť mé oči uzřely tvou spásu, Hospodine.

[Lectio6]
Simeon na tomto světě nechtěl již déle přebývat, ale toužil ještě na tomto světě uzřít Krista, když spolu s Prorokem Davidem zpíval: „Ukaž nám, Pane, své milosrdenství, a dej nám svou spásu.“ (Ps 84, 8) Potom, abyste pochopili, jak veliká byla Simeonova radost, nakonec řekl: „Nyní propouštíš svého služebníka v pokoji; neboť mé oči uviděly tvou spásu.“ Proroci opěvovali Stvořitele nebe i země, jenž měl spolu s lidmi přebývati na zemi, Anděl zvěstoval, že sám Stvořitel těla i ducha přijde v těle. Jan z lůna pozdravil Spasitele také v lůně, stařec Simeon poznal Pána jako nemluvně.

[Responsory6]
R. Když přivedli chlapce Ježíše jeho rodiče, a učinili s ním vše dle zvyklostí zákona, Simeon jej vzal do náruče, dobrořečil Bohu, a řekl:
* Nyní můžeš, Hospodine, propustit svého služebníka v pokoji.
V. Simeon vzal Chlapce do náruče, zvolal a řekl:
R. Nyní můžeš, Hospodine, propustit svého služebníka v pokoji.
&Gloria
R. Nyní můžeš, Hospodine, propustit svého služebníka v pokoji.

[Lectio7]
Čtení svatého Evangelia podle Lukáše.
!Lukáš 2:22-32
Za onoho času, když se naplnily dny očišťování Marie podle Mojžíšova zákona, přinesli Ježíše do Jerusaléma, aby jej představili Pánu, jak bylo psáno v zákoně Páně. A ostatní.
_
Homilie svatého Ambrože Biskupa.
!Kniha 2. koment. na Lukáše. Kap. 2.
A hle, byl jeden člověk v Jerusalémě, jmeno­val se Simeon, a ten člověk byl spravedlivý a bohabojný, a očekával útěchu Israele. Nejen Andělé, Proroci a pastýři, ale také starci a spravedliví byli hodni vydávat svědectví o zrození Páně. Každý věk, obě pohlaví i podivuhodné události upevňují naši víru. Panna čeká dítě, neplodná rodí, němý mluví, Alžběta prorokuje, Mudrc se klaní, dítě v lůně jásá, vdova vyznává Pána, spravedlivý jej očekává.

[Responsory7]
R. Když vzal Simeon Ježíše do náruče, zvolal a řekl:
* Ty jsi vpravdě světlo k osvícení Národů, a k slávě svého israelského lidu.
V. Když přivedli chlapce Ježíše jeho rodiče, vzal jej Simeon do náruče, dobrořečil Bohu, a řekl:
R. Ty jsi vpravdě světlo k osvícení Národů, a k slávě svého israelského lidu.

[Lectio8]
A vpravdě spravedlivý je ten, kdo nehledá dobro své, ale dobro všeho lidu, touží již sám přetnout ta pouta tělesné křehkosti, avšak čeká, dokud neuvidí toho, kdo mu byl slíben. Věděl totiž, že blažené jsou oči, které jej uzřely. A vzal jej tedy Simeon do náručí, dobrořečil Bohu a řekl: „Nyní propusť již služebníka svého, Pane, podle slova svého v pokoji.“ Pohleďme na toho spra­vedlivého, jako by byl uzavřen v žaláři hmoty svého těla, chce se však osvobodit a začít přebývat s Kristem. Osvobodit se a přebývat s Kristem je totiž mnohem lepší. (Fil. i. 23.)

[Responsory8]
R. Stařec Chlapce nesl na rukou, Chlapec byl ovšem starcovým vládcem;
Jejž panna počala, pana porodila, panna po porodu, jejž porodila, tomu se i klaněla.
V. Simeon vzal chlapce do náruče, vzdával díky a dobrořečil Hospodinu.
R. Jejž panna počala, pana porodila, panna po porodu, jejž porodila, tomu se i klaněla.
&Gloria
R. Jejž panna počala, pana porodila, panna po porodu, jejž porodila, tomu se i klaněla.

[Lectio9]
Avšak ten, který chce být propuštěn, přijde do Jerusaléma, očekává Pomazaného Páně, vezme do rukou Slovo Boží, obejme je vskutku jakoby rukama své víry. Tehdy je propuštěn, aby neuzřel smrt ten, kdo hledá život. Vidíš ve všem přehojnou milost, vylitou narozením Páně, a proroctví, které zpochybňují nevěřící, nikoliv však spravedliví. Hle, i Simeon prorokuje, že Pán Ježíš Kristus přišel ku pádu i povstání mnohých, aby rozlišil zásluhy spravedlivých od zásluh hříšníků, a podle povahy našich skutků, soudce pravý a spravedlivý pak udělí buď tresty, nebo odměny.
&teDeum

[Ant Laudes]
@:Ant Vespera 3:s/;;.*//g

[Capitulum Laudes]
!Mal 3:1
v. Hle, posílám svého Anděla, a on připraví cestu před mou tváří. A ihned přijde do svého svatého chrámu Panovník, kterého vy hledáte, a Anděl Smlouvy, kterého vy chcete.
$Deo gratias

[Ant 2]
Když přivedli * chlapce Ježíše jeho rodiče, přijal jej Simeon do svého náručí, a dobrořečil Bohu těmito slovy: Nyní můžeš, Pane, propustit svého služebníka v pokoji.

[Lectio Prima]
!Mal 3:4
v. Zase bude Hospodinu příjemná oběť Judy a Jeruzaléma jako za dávných dnů, jako za minulých let.

[Capitulum Sexta]
!Mal 3:1-2
v. Hle, přichází, praví Hospodin zástupů. Kdo však snese den jeho příchodu, kdo obstojí, až se objeví? Vždyť je jako oheň, kterým se taví, jako rostlina valchářů. 
$Deo gratias

[Ant Vespera 3]
Simeon, muž spravedlivý * a bohabojný, očekával vykoupení Israele, a Duch svatý byl v něm.;;109
Odpověď obdržel Simeon * od Ducha svatého, že nespatří smrt, dokud neuzří Pána.;;112
Simeon přijal * chlapce do náručí, vzdal díky a dobrořečil Pánu.;;121
Světlo * k osvícení Národů, a sláva tvého lidu, Israeli.;;126
Obětovali * za něj Hospodinu pár hrdliček, nebo dvě holoubata.;;147

[Ant 3]
Dnes * blahoslavená Panna Maria obětovala chlapce Ježíše v chrámě, a Simeon, naplněný Duchem svatým, jej přijal do svého náručí, a dobrořečil Bohu navěky.
