[Officium]
Posvěcení Basiliky sv. Michaela Archanděla

[Ant Matutinum]
Moře se vzbouřilo, * a země se zatřásla, když Archanděl Michael sestoupil z nebe.;;8
Chvalme Hospodina, * jejž chválí Andělé, jemuž Cherubíni a Serafíni provolávají Svatý, Svatý, Svatý.;;10
Vonný kouř * vystoupal před tvář Hospodinovu z ruky Anděla.;;14
Archanděli Michaeli, * přijď na pomoc lidu Božímu.;;18
Michael * je představený rajské zahrady, jejž ctí andělští občané.;;23
Slavným * ses ukázal před tváří Hospodinovou; proto tě Hospodin oděl velebností.;;33
Anděl Archanděl Michael, * je Boží posel pro spravedlivé duše, alleluja, alleluja.;;95
Dáno mu bylo * mnoho kadidla, aby je obětoval před zlatým oltářem, jenž je před očima Hospodinovýma.;;96
Mnohé veliké věci * byly řečeny o Archandělu Michaelu, jenž, mocný v bitvě, dosáhl vítězství.;;102

[Lectio4]
Řeč svatého Řehoře Papeže.
!Z Homilie 34. na Evangelia.
Máme za to, že existuje devět Řádů Andělů, a víme, že podle svědectví svatého písma to jsou tyto: Andělé, Archandělé, Síly, Mocnosti, Panstva, Vlády, Trůny, Cherubové a Serafové. Že totiž existují Andělé a Archandělé, dosvědčují téměř všechny stránky posvátného Písma. O Cherubínech a Serafínech, jak je známo, často hovoří knihy Proroků. Také jména čtyř řádů vyjmenovává apoštol Pavel v listu Efesanům, (i. 21) když říká: Nad každé Knížectví, Mocnost, Sílu i Panstvo. A znovu, když píše Kolosanům, (i. 16) praví: Ať Trůny, ať Mocnosti, ať Knížectví, ať Panstva. Když jsou tedy k těm čtyřem, o nichž mluvil k Efezanům, připojeny Trůny, je řádů pět; a když jsou k nim dále přidáni Andělé a Archandělé, Cherubíni a Serafíni, je zcela nepochybné, že se nachází devět řádů Andělů.

[Lectio5]
Měli bychom však vědět, že slovo Anděl označuje pouze jejich úkol, nikoliv přirozenost. Neboť tito svatí duchové z nebeské vlasti jsou sice vždy duchové, avšak nemůžeme je vždy nazývat Anděly, neboť Andělé jsou pouze tehdy, když přinášejí nějakou zvěst. Proto také Žalmista praví: (ciii. 5) Jenž si stvořil Anděly jako své duchy; a pokud by otevřeně řekl: Jenž ty Duchy, které má vždy s sebou, také - pokud chce - učiní Anděly. Totiž ty, kteří zvěstují běžné věci, nazýváme Anděly, avšak ty, kteří zvěstují věci velikého významu, nazýváme Archanděly. Proto také k Panně Marii nebyl poslán ledajaký Anděl, ale Archanděl Gabriel. Na ten převeliký úkol se totiž slušelo, aby to byl Anděl nejvyššího významu, když bude zvěstovat to nejdůležitější. I podle významu jejich jmen pak můžeme usuzovat, v čem spočívá síla jejich skutků. Jméno Michael totiž znamená „Kdo je jako Bůh,“ Gabriel zase „Síla Boží,“ Rafael pak „Lék Boží.“

[Lectio6]
Kdykoliv se jedná o úkol, na který je potřeba neobyčejná síla, na prvním místě bývá poslán Michael. Ze samotné této skutečnosti i jeho jména je všem dáno na srozuměnou, že nikdo nedokáže učinit to, co umí jen Bůh. Proto i onen odvěký nepřítel, který ve své pýše toužil býti podobný Bohu a řekl: „Vystoupím do nebe, nad hvězdy nebeské vyzdvihnu svůj trůn a podoben budu Nejvyššímu,“ (Isa. xiv. 13, 14) a dokud na konci světa nebude zanechán pouze své vlastní síle a odsouzen, aby zahynul v posledním trestu, pokusí se bojovat s Archandělem Michaelem, jak praví svatý Jan: (Apoc. xii. 7) „A bude bitva s Archandělem Michaelem.“ K Marii byl však poslán Gabriel, jehož jméno znamená „Síla Boží.“ Přišel totiž zvěstovat příchod toho, který se ráčil v pokoře zjeviti, aby porazil nepozemské mocnosti. Rafaelovo jméno se překládá, jak jsme již zmínili, jako „Lék Boží.“ Když se totiž dotknul očí Tobiášových jakoby ve službě uzdravení, rozehnal temnotu jeho slepoty.

[Lectio7]
Čtení svatého Evangelia podle Matouše.
!Mat. 18:1-10
Za onoho času přistoupili učedníci k Ježíšovi a zeptali se jej: „Kdo myslíš, že je v království nebeském největší?“ A ostatní.
_
Homilie svatého Jeronýma Kněze.
!Kniha 1 Komentáře na kapitolu 1. Matoušova Evangelia.
Poté, co Šimon Petr nalezl peníz v ústech ryby a zaplatil daně, co vlastně znamená tato náhlá otázka Apoštolů: „Kdo je vlastně největší v království nebeském?“ Viděli totiž, že za Petra i za Pána byla zaplacena stejně vysoká daň, a protože částka byla stejná, usoudili Apoštolové, že Petr je jim všem nadřazen, neboť při placení daně byl postaven na roveň Pánu. A proto se tedy ptali, kdo je největší v království nebeském. A když Ježíš viděl jejich myšlenky, a poznal důvody jejich omylu, chtěl touhu po slávě opravit soutěží v pokoře.

[Lectio8]
Svádí-li tě tvá ruka nebo noha ke hříchu, odřízni ji a odhoď od sebe.“ Pohoršení sice nutně přicházejí; běda však tomu člověku, který to, co se ve světě musí stávat, činí skrze svou vlastní vinu, aby se stalo skrze něho. Proto je třeba useknout každý nezřízený cit a přetrhnout veškerou příbuzenskou vazbu, aby nikdo z věřících nebyl pro záminku zbožnosti vystaven pohoršením. Pán tedy praví: pokud je tobě někdo blízký jako tvá ruka, noha či oko, a je užitečný i všímavý, a také bystrý v pozorování, avšak svádí tě ke hříchu, a kvůli neshodám v mravech tě stahuje do pekla, je lepší, když se vyhneš jeho blízkosti i tělesným výhodám, abys neměl důvod k pádu, zatímco si budeš chtít získat známé a důležité lidi. 	

[Lectio9]
Říkám vám, že jejich Andělé v nebi neustále patří na tvář mého Otce. Již dříve Pán vybízel k přísnosti tím, že stejně jako ruku či nohu či oko máme odříznout všechny své známé a osobní vazby, které by nás mohly svádět ke hříchu, také však mírní výrok výše zmíněného příkazu slovy: „Hleďte, abyste nepohrdali ani jedním z těchto maličkých.“ Pán praví: tak tedy přikazuji, abyste zachovali vážnost a učím, abyste ji spojovali s laskavostí: „neboť jejich Andělé v nebesích neustále patří na tvář Otcovu.“ Duše mají tak velikou důstojnost, že každé z nich je při jejím zrození poslán Anděl, aby ji chránil. Proto čteme v Janově Zjevení: „Andělu Efesu a ostatních církevních obcí napiš toto.“  (ii. I) Apoštol dokonce přikazuje, aby si kvůli Andělům ženy v Kostelích zakrývaly hlavy. (i Kor. xi. 10)
&teDeum
