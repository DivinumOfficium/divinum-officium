[Officium]
sv. Polykarpa, Biskupa a Mučedníka

[Name]
Polykarpa

[Lectio4]
Z knihy svatého Jeronýma Kněze o Spisovatelích Církve.
!Kapitola 17
Polykarp, učedník Apoštola Jana, který jej také vysvětil na Biskupa ve Smyrně, byl představeným celé Asie, a mnohé Apoštoly či ty, kteří viděli Pána, sám na vlastní oči viděl a měl je za učitele. Kvůli jistým otázkám ohledně dne Velikonoc odešel do Říma, za císaře Antonina Pia a hlavy Církve v Římě Aniceta. Zde mnohé z věřících, uvedených v omyl učením Marciona a Valentina, k víře navrátil. Když se jednou náhodou setkal s Marcionem, ten mu řekl: „Poznáváš nás?“ Polykarp odpověděl: „Poznávám prvorozeného ďáblova.“ Poté, za vlády Marka Antonina a Lucia Aurélia Commoda, během čtvrtého pronásledování křesťanů po Neronovi, byl ve Smyrně, před prokonsulem jako divá­kem v amfiteatru a vším lidem křičícím proti němu, vhozen do ohně. Filipanům napsal velmi užitečný dopis, který se při shromážděních v Asii čte dodnes. 	
