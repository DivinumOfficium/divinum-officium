[Officium]
sv. Alexandra I., Papeže, Eventia a Theodula, Mučedníkú, a Juvenala, Biskupa a Vyznavače

[Oratio]
Uděl, prosíme, všemohoucí Bože; abychom, když slavíme narození pro nebe tvých Svatých Alexandra, Eventia, Theodula a Juvenála; byli ode všech hrozících zel na jejich přímluvu osvobozeni. 
$Per Dominum.

[Lectio94]
Alexandr byl Říman, za vlády císaře Hadriána spravoval Církev, a velkou část římské šlechty obrátil ke Kristu. Ustanovil, aby se v tajemství Eucharistie obětoval pouze chléb a víno, přičemž nařídil, aby se víno mísilo s vodou na památku krve a vody, které vyšly z boku Ježíše Krista. Do kánonu Mše svaté přidal slova <i>Qui pridie quam paterétur.</i> („Který den před svým utrpením“). Tento papež také rozhodl, aby se v kostelech trvale uchovávala svěcená voda smísená se solí, a aby se používala v příbytcích k zahánění zlých duchů. Na stolci apoštolském setrval deset let, pět měsíců a dvacet dní, vynikaje svatostí života a spasitelnými ustanoveními. Byl korunován mučednictvím spolu s Kněžími Eventiem a Theodulem a pohřben na Via Nomentana, tři míle od města, na stejném místě, kde byl sťat. Během svého pontifikátu, v různých obdobích měsíce prosince, vysvětil šest Kněží, dva Jáhny a pět Biskupů pro různá místa. Jejich těla byla později přenesena do Říma a uložena v kostele svaté Sabiny. Téhož dne připadá také blažená smrt svatého Juvenála, biskupa narnijského, jenž v tomto městě přivedl mnohé ke Kristu svou svatostí a učením. Ozdoben zázraky zesnul v pokoji a byl tam slavnostně pohřben.
&teDeum
