[Officium]
Sv. Štěpána, Prvomučedníka

[Ant 1]
Štěpán pak, * naplněn milostí i mocí, konal veliká znamení mezi lidem.

[Oratio]
Dej nám, prosíme, Pane, napodobovat, co uctíváme; abychom se naučili milovat své nepřátele, neboť slavíme Narození pro nebe toho, jenž se i za své pronásledovatele dokázal modlit k našemu Pánu Ježíši Kristu, tvému Synu:
$Qui tecum

[Commemoratio] (rubrica cisterciensis)
!Připomínka všech Svatých Mučedníků
@CommuneCist/C3:Oratio proper
$Oremus
v. Bože, jenž nás rozradostňuješ každoroční slavností všech svatých Mučedníků; uděl laskavě, abychom, když se radujeme z jejich zásluh, byli podníceni jejich příklady.
$Per Dominum

[Invit]
Novorozenému Kristu, jenž dnes korunoval blaženého Štěpána; * Pojďte a klanějte se!

[Lectio1]
Čtení ze Skutků apoštolských
!Skutky 6:1-6
1 V těch dnech, když počet učedníků rostl, začali helénisté projevovat proti Hebrejům nespokojenost, že prý jejich vdovy jsou při každodenním podělování zanedbávány.
2 Dvanáct (Apoštolů) proto svolalo veškeré množství učedníků a řekli: „Nebylo by správné, abychom my zanedbávali Boží slovo a sloužili při stole.
3 Proto, bratři, vyberte ze svého středu sedm mužů, kteří mají dobrou pověst a jsou plní Ducha a moudrosti, a my je ustanovíme pro tento úkol.
4 My však se chceme nadále věnovat modlitbě a službě slova.“
5 Ten návrh se zalíbil celému shromáždění. Vyvolili tedy Štěpána, muže plného víry a Ducha svatého, dále Filipa, Prochora, Nikanora, Timona, Parmena a Mikuláše, proselytu z Antiochie.
6 Postavili je před Apoštoly, a oni na ně za modlitby vložili ruce.

[Responsory1]
R. Štěpán pak, pln milosti a moci
* Konal zázraky a veliká znamení mezi lidem.
V. Povstali někteří ze synagogy, kteří diskutovali se Štěpánem, ale nedokázali odolat jeho moudrosti a Duchu, jenž <i>skrze něj</i> mluvil.
R. Konal zázraky a veliká znamení mezi lidem.

[Lectio2]
!Skutky 6:7-10;7:54
7 Boží slovo se šířilo stále více a počet učedníků v Jeruzalémě velmi rostl. Také velké množství kněží poslechlo a přijalo víru.
8 Štěpán, plný milosti a síly, dělal mezi lidem veliké divy a znamení.
9 Ale tu zasáhli někteří z tak zvané synagógy propuštěnců s lidmi z Kyrény, Alexandrie, Kilíkie a Asie a začali se přít se Štěpánem.
10 Nemohli však obstát před jeho moudrostí a Duchem, který z něho mluvil.
54 Když to slyšeli, velmi se rozzuřili a skřípali zuby proti němu.

[Responsory2]
R. Viděli všichni Štěpána, který byl na veleradě,
* A hleděli do jeho tváře, která byla jako tvář Anděla, který stojí uprostřed nich.
V. Plný milosti a moci, konal zázraky a veliká znamení mezi lidem.
R. A hleděli do jeho tváře, která byla jako tvář Anděla, který stojí uprostřed nich.

[Lectio3]
!Skutky 7:55-59
55 On však, plný Ducha svatého, pohleděl k nebi a spatřil Boží slávu a Ježíše, jak stojí po Boží pravici. A zvolal: „Vidím nebesa otevřená a Syna člověka, jak stojí po Boží pravici.“
56 Oni se však dali do velkého křiku, zacpávali si uši a všichni se na něho zuřivě vrhli.
57 Pak ho vyhnali ven za město a začali ho kamenovat. Svědkové si přitom složili svrchní šat k nohám jednoho mladého muže ‒ jmenoval se Šavel.
58 Tak Štěpána kamenovali. A on se modlil: „Pane Ježíši, přijmi mého ducha!“
59 Klesl pak na kolena a hlasitě zvolal: „Pane, nepřičítej jim tento hřích.“ A po těchto slovech skonal.

[Responsory3]
R. Pohlédl na nebesa blažený Štěpán, a viděl slávu Boží, a řekl:
* Hle, vidím nebesa otevřená, a Syna člověka stát po pravici moci Boží.
V. Když pak byl blažený Štěpán naplněn Duchem Svatým, pohlédl do nebe a uzřel slávu Boží, a řekl:
R. Hle, vidím nebesa otevřená, a Syna člověka stát po pravici moci Boží.
&Gloria
R. Hle, vidím nebesa otevřená, a Syna člověka stát po pravici moci Boží.

[Lectio4]
Kázání sv. Fulgentia, Biskupa.
!Kázání 3 o sv. Štěpánovi, kolem začátku.
Včera jsme slavili narození našeho věčného Krále v čase. Dnes slavíme slavné umučení jeho vojáka. Včera totiž náš Král oblékl plášť svého těla, když vystoupil ze síně panenského lůna a uvolil se navštívit svět. Dnes vychází voják ze stánku svého těla a jako vítěz odchází do nebe. Král, jemuž zůstal majestát věčného Božství, se jako služebník opásal mečem těla a přišel bojovat na pole tohoto světa. Štěpán odložil oděv svého porušitelného těla a vystoupil do nebeského paláce, aby zde vládl navěky. Jeden sestoupil zahalen do těla, druhý vystoupil vítězně ozdoben krví.

[Responsory4]
R. Ukamenovali Štěpána, který pak zvolal a řekl:
* Pane Ježíši Kriste, přijmi mého ducha; a nepřičítej jim tento hřích.
V. Klekl, zvolal hlasem velikým a řekl:
R. Pane Ježíši Kriste, přijmi mého ducha; a nepřičítej jim tento hřích.

[Lectio5]
Štěpán vystoupil do nebe, zatímco jej Židé kamenovali, Pán sestoupil z nebe za veliké radosti Andělů. „Sláva na výsostech Bohu,“ zpívali včera svatí Andělé za velikého jásotu. Dnes Štěpána radostně přijali do svého společenství. Včera Pán vyšel z lůna Panny, dnes voják vystoupil ze zajetí těla. Včera byl Kristus pro nás zavinut do plenek. Dnes on sám oděl Štěpána rouchem nesmrtelnosti. Včera těsné jesličky nesly Krista jako nemluvně, dnes nesmírnost nebes přijala vítězného Štěpána. Sám Pán sestoupil, aby mnohé vyzdvihl. Náš Král ponížil sám sebe, aby povýšil své vojáky.

[Responsory5]
R. Seběhli se všichni na něj, a vyhnali jej za město, zatímco on provolával tato slova:
* Pane Ježíši, přijmi mého ducha.
V. A svědci odložili svá roucha u nohou mladíka, který se jmenoval Šavel; a kamenovali Štěpána, který volal tato slova:
R. Pane Ježíši, přijmi mého ducha.

[Lectio6]
Je však nezbytné, bratři, abychom poznali, jakými zbraněmi opásán dokázal Štěpán přemoci zuřivost Židů, a zasloužil si tak šťastně zvítězit. Štěpán tedy, aby si podle svého jména zasloužil přijmout korunu, (řecké slovo στέφανος znamená vítězný věnec či korunu) měl lásku jako zbraň, a láskou všude vítězil. Pro lásku Boží se nechal ukamenovat zuřivými Židy, z lásky k bližnímu se přimlouval za své vrahy. Z lásky napomínal chybující, aby je napravil, z lásky se modlil za ty, kteří jej kamenovali, aby nebyli potrestáni. Silou lásky podepřen přemohl i Šavla krutě zuřícího; a toho, kdo jej na zemi pronásledoval, zasloužil si míti na nebi jako společníka.

[Responsory6]
R. Bezbožníci napadli spravedlivého, aby jej vydali na smrt.
* Avšak on s radosti přijal kameny, aby si zasloužil přijmout korunu slávy.
V. Zacpali si uši, a společně na něj zaútočili.
R. Avšak on s radosti přijal kameny, aby si zasloužil přijmout korunu slávy.
&Gloria
R. Avšak on s radosti přijal kameny, aby si zasloužil přijmout korunu slávy.

[Lectio7]
Čtení svatého Evangelia podle Matouše.
!Mat 23:34-39
Za onoho času, řekl Ježíš Zákoníkům a Farizeům: Hle, posílám k vám Proroky a mudrce a Zákoníky. A vy je zabíjíte a křižujete. A ostatní.
_
Homilie svatého Jeronýma Kněze.
!Kniha 4. Komentářů na 23. Kapitolu Matoušova Evangelia.
Větu, kterou jsme před chvil­kou slyšeli, „Dovršte činy svých otců,“ můžeme vztáhnout na osobu Páně, protože věděl, že jej Židé chtějí zabít. Můžeme ji také vztáhnout na jeho učedníky, o kterých teď říká: „Hle, posílám k vám Proroky, mudrce a Zákoníky.“ Také si všimněme, jak psal Apoštol Pavel v listu Korintským, že dary Kristových učedníků mohou být různé: někteří jsou Proroci, kteří dokážou předpovědět, co se stane, jiní mudrci, kteří vědí, kdy musejí promluvit a kázat, další jsou Zákoníci řádně vzdělaní v zákoně. Z těchto učedníků byl Štěpán ukamenován, Petr ukřižován, jiní učedníci zas bičováni, jak praví Skutky Apoštolů. (v, 40; xvi, 23.)

[Responsory7]
R. Štěpán, služebník Boží, jejž ukamenovali Židé, uviděl nebesa otevřená, uviděl, a vstoupil;
* Blažený člověk, jemuž se nebesa otevřela.
V. Když byl tedy otřesem přílivem dopadajících kamenů, uprostřed nadzemských zákoutí nebesských síní mu zazářilo světlo.
R. Blažený člověk, jemuž se nebesa otevřela.

[Lectio8]
Není jisté, kdo byl tento Zachariáš, syn Barachiášův, neboť v Písmu čteme o mnoha Zachariáších. A aby nám nebyla dána snadná příležitost k omylu, je dodáno: „kterého jste zabili mezi chrámem a oltářem.“ V různých zdrojích jsem četl různé názory, musím je zde tedy uvést jednotlivě. Někteří říkají, že Zachariáš, syn Barachiášův, byl jedenáctý ze dvanácti menších proroků. To potvrzuje i otcovo jméno. Zda byl však zabit mezi chrámem a oltářem, o tom Písmo nemluví. Nejspíše proto, že v jeho dobách zbyly z chrámu jen trosky. Jiní jej chtějí považovat za Zachariáše, otce Jana Křtitele, a podporují to snem z jakéhosi apokryfu, že byl zabit proto, že hlásal příchod Spasitele.

[Responsory8]
R. Otevřely se brány nebeské Kristovu Mučedníku blaženému Štěpánovi, jenž se ve velkém množství Mučedníků nachází první.
* A proto byl jako vítěz v nebi korunován.
V. Totiž smrt, jíž náš Spasitel ráčil pro nás trpěti, i tento první Mučedník věnoval Spasiteli.
R. A proto byl jako vítěz v nebi korunován.
&Gloria
R. A proto byl jako vítěz v nebi korunován.

[Lectio9]
Jiní chtějí, aby to byl Zachariáš, který byl zabit judským králem Jóašem mezi chrámem a oltářem, jak vypráví kniha Králů. Ovšem je třeba si všimnout, že tento Zachariáš nebyl synem Barachiášovým, ale kněze Jójady. O tom také svědčí Písmo: „Nevzpomenul si Jóaš na dobra, která mu učinil Jójada.“ Když nám tedy souhlasí jméno Zachariáš i místo smrti, zbývá otázka, proč je tedy uveden jako syn Barachiášův a ne Jójady? Jméno Barachiáš v našem jazyce znamená „Požehnaný Páně,“ a jméno kněze Jójady značí „Spravedlnost.“ V Evangeliu, které používají Nazaréni, najdeme místo syna Barachiášova napsaného syna Jójady.
&teDeum

[Ant Laudes]
Kamenovali Štěpána, * zatímco on vzýval Pána a řekl: Nepřičítej jim tento hřích.
Kameny z potoka * mu byly sladké; a následují jej všechny spravedlivé duše.
Přilnula má duše k tobě, * vždyť mé tělo je kamenováno pro tebe, můj Bože.
Štěpán uviděl * nebesa otevřená, viděl je a vstoupil: blažen je člověk, jemuž se nebesa otevřela.
Hle, vidím * nebesa otevřená, a Ježíše stojícího na pravici moci Boží.

[Ant Laudes] (rubrica cisterciensis)
Když však * Štěpán, naplněn Duchem svatým, hleděl do nebe, uviděl slávu Boží, a Ježíše, stojícího po pravici Otce.
Kamenovali * Židé Štěpána, když on zvolal: Pane Ježíši, přijmi mého ducha.
Přilnula má duše k tobě, * vždyť mé tělo je kamenováno pro tebe, můj Bože.
Štěpán uviděl * nebesa otevřená, viděl je a vstoupil: blažen je člověk, jemuž se nebesa otevřela.
Padl na kolena, * a velikým hlasem Štěpán zvolal: Pane Ježíši, nepříčítej jim tento hřích.

[Capitulum Laudes]
!Skutky 6:8
v. A Štěpán, naplněn milostí i silou, konal zázraky a veliká znamení mezi lidem.
$Deo gratias

[Versum 2]
V. Bohabojní muži pohřbili Štěpána.
R. A drželi nad ním veliký smutek.

[Versum 2] (rubrica cisterciensis)
@CommuneM/C2

[Ant 2] (rubrica cisterciensis)
Otevřely se * nebeské brány Kristovu Mučedníku Štěpánovi, jenž se v počtu Mučedníků nachází jako první, a proto se jako vítěz raduje v nebe korunován, alleluja.

[Octava 2]
!Připomínka Oktávu sv. Štěpána
Ant. Štěpán pak, * naplněn milostí i mocí, konal veliká znamení mezi lidem.
_
V. Bohabojní muži pohřbili Štěpána.
R. A drželi nad ním veliký smutek.
_
$Oremus
Dej nám, prosíme, Pane, napodobovat, co uctíváme; abychom se naučili milovat své nepřátele, neboť slavíme Narození pro nebe toho, jenž se i za své pronásledovatele dokázal modlit k našemu Pánu Ježíši Kristu, tvému Synu:
$Qui tecum

[Octava 2] (rubrica cisterciensis)
!Připomínka Oktávu sv. Štěpána
Ant. Když však * Štěpán, naplněn Duchem svatým, hleděl do nebe, uviděl slávu Boží, a Ježíše, stojícího po pravici Otce.
_
@CommuneM/C2:Versum 2
(sed die Nat29)
@Commune/C2:Versum 1
_
$Oremus
Dej nám, prosíme, Pane, napodobovat, co uctíváme; abychom se naučili milovat své nepřátele, neboť slavíme Narození pro nebe toho, jenž se i za své pronásledovatele dokázal modlit k našemu Pánu Ježíši Kristu, tvému Synu:
$Qui tecum

[Lectio Prima]
!Skutky 7:59
v. Klesl pak na kolena a hlasitě zvolal: „Pane, nepřičítej jim tento hřích.“ A po těchto slovech zesnul v Pánu.

[Capitulum Sexta]
!Skutky 6:9-10
v. Povstali pak někteří ze Synagogy, jež se nazývala Synagogou Propuštěnců, též Kyrénští, Alexandrijští, a těch, kteří byli z Kilikie a Asie, a disputovali se Štěpánem; avšak nedokázali odolat jeho moudrosti a Duchu, který mluvil.
$Deo gratias

[Capitulum Nona] (rubrica cisterciensis)
!Skutky 7:55
v. Když však Štěpán, naplněn Duchem svatým, pohlédl do nebe, uviděl slávu Boží, a Ježíše, stojícího po pravici Boží.
$Deo gratias

[Versum 3]
V. Štěpán viděl nebesa otevřená.
R. Viděl a vstoupil. Blažený člověk, jemuž se nebesa otevřela.

[Versum 3] (rubrica cisterciensis)
@CommuneM/C2

[Ant 3_]
Bohabojní muži pohřbili Štěpána * a drželi nad ním veliký smutek.

[Ant 3C]
Když pohlédl do nebe, * uzřel blažený Štěpán slávu Boží, a řekl: „Hle, vidím nebesa otevřená, a Syna člověka stojícího po pravici Boží.“

[Octava 3]
!Připomínka Oktávu sv. Štěpána
Ant. Bohabojní muži pohřbili Štěpána * a drželi nad ním veliký smutek.
_
V. Štěpán viděl nebesa otevřená.
R. Viděl a vstoupil. Blažený člověk, jemuž se nebesa otevřela.
_
$Oremus.
Dej nám, prosíme, Pane, napodobovat, co uctíváme; abychom se naučili milovat své nepřátele, neboť slavíme Narození pro nebe toho, jenž se i za své pronásledovatele dokázal modlit k našemu Pánu Ježíši Kristu, tvému Synu:
$Qui tecum

[Octava 3] (rubrica cisterciensis)
!Připomínka Oktávu sv. Štěpána
Ant. Štěpán uviděl * nebesa otevřená, viděl je a vstoupil: blažen je člověk, jemuž se nebesa otevřela.
_
@CommuneM/C2:Versum 2
(sed die Nat28)
@Commune/C2:Versum 1
_
$Oremus.
Dej nám, prosíme, Pane, napodobovat, co uctíváme; abychom se naučili milovat své nepřátele, neboť slavíme Narození pro nebe toho, jenž se i za své pronásledovatele dokázal modlit k našemu Pánu Ježíši Kristu, tvému Synu:
$Qui tecum
