[Officium]
sv. Hilaria, Biskupa, Vyznavače a Učitele Církve
(sed rubrica 1570 aut rubrica 1617)
sv. Hilaria, Biskupa, Vyznavače

[Name]
Hilária
Ant=Hilárie

[Lectio4]
Hilárius, narozen vznešenému rodu v Akvitánii, vynikal ve studiu i výmluvnosti. Nejprve v manželství vedl život mnicha, později byl pro své jedinečné ctnosti ustanoven Biskupem v Poitiers. Tento biskupský úřad řídil tak, že pro něj věřící měli jen samou chválu. V té době však císař Constantius hrůzami, ničením majetku, vyhnanstvím a veškerou krutostí pronásledoval Katolíky, kteří se nechtěli přidat na stranu ariánství. Hiláriův odpor vůči Ariánům byl však pevný jako zeď, čímž proti sobě podnítil jejich hněv. Tak tedy stíhán mnoha protivenstvími, dokonce i lstí Saturnina, biskupa z Arles, byl synodem v Béziers přeložen do Frýgie. Zde i mrtvého vzkřísil a napsal 12 knih o Nejsvětější Trojici proti ariánům.

[Lectio5]
Čtyři léta po svolání koncilu v Seleukii, ve městě Isaurie, byl Hilarius donucen se tam dostavit; a potom se odebral do Konstantinopole, kde odvrátil krajní nebezpečí pro víru. Třemi spisy, veřejně předloženými, žádal o slyšení u císaře, aby mohl před ním vést spor o víře s jejími odpůrci. Avšak poněvadž ariánští biskupové Ursacius a Valens, které Hilarius svými spisy usvědčil, se báli jeho přítomné učenosti, přemluvili Constantia, aby jej pod záminkou pocty navrátil do jeho biskupského úřadu. Tehdy francouzská církev, jak praví svatý Jeroným, objala Hilaria, navracejícího se z boje s kacíři; a za ním v biskupském úřadu následoval Martin, jenž později stanul v čele diecéze Tours; a tolik prospěchu měl z tohoto učitele, kolik jeho pozdější svatost dosvědčila.

[Lectio6beginning]
Pak ve velkém míru spravoval církev v Poitiers; a celou Francii přivedl k odmítnutí ariánské bezbožnosti. Mnoho knih sepsal v obdivuhodné učenosti; a o všech z nich psal svatý Jeroným v dopisu Létě, a osvědčil, že v nich lze číst bez jakéhokoliv podezření z omylu; a Hiláriovy knihy ať čte bez pohoršení. Odešel do nebe dne 13. ledna, za císařů Valentiniána a Valenta, roku po Kristově narození 369.

[Lectio6recentaddition]
Mnozí Otcové i koncily jej nazvali znamenitým Učitelem Církve a jako takového jej v některých diecézích uctívali, nakonec jej na naléhání synodu v Bordeaux papež Pius IX., nejvyšší Velekněz, po poradě se Svatou kongregací obřadů prohlásil a potvrdil za všeobecného Učitele církve a přikázal, aby se v jeho sváteční den ode všech recitovala mše i officium o Učitelích.

[Lectio94]
Hilárius, narozen vznešenému rodu v Akvitánii, vynikal ve studiu i výmluvnosti. Byl ustanoven Biskupem v Poitiers a tento úřad vykonával tak, že si od věřících získal nejvyšší chválu. Pro katolickou víru, kterou statečně hájil, byl na čtyři léta vypovězen do Frýgie a mezi jinými zázraky vzkřísil mrtvého. Napsal dvanáct knih o Trojici proti ariánům a přivedl celou Galii k tomu, aby odsoudila bezbožnost ariánů. Sepsal mnoho knih podivuhodné učenosti; o všech svatý Jeroným dosvědčuje, že je lze číst bez jakéhokoli podezření na omyl, těmito slovy: „Hilariovy knihy nechť čteš bez pohoršení.“ Odešel do nebe v idy lednové, roku 369. Papež Pius IX. jej, na naléhání synodu v Bordeaux, prohlásil a potvrdil za Učitele veškeré Církve.
&teDeum