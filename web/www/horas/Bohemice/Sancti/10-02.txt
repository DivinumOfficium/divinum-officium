[Officium]
Andělů Strážných

[Ant Vespera]
Svým Andělům * Bůh o tobě vydal příkaz, aby tě chránili na všech tvých cestách.
Chvalme Pána, * jehož chváli Andělé, jejž Cherubové a Serafové provolávají, že je Svatý, Svatý, Svatý.
Jejich Andělé * stále patří na tvář mého Otce, který je v nebesích.
Požehnán buď Bůh, * který poslal svého Anděla, a vysvobodil své služebníky, kteří v něj uvěřili.
Chvalte Boha * všichni jeho Andělé: chvalte jej, všechny jeho Mocnosti.

[Hymnus Vespera]
v. Ochráncům všech lidí, zpívejme, Andělům,
Jež Otec přidělil křehkým nám bytostem,
Nebeské průvodce, abychom nepadli
Do zlých nepřátel úkladů.
_
Neboť což pokřivil zdrádce všech andělů,
Když právem zbaven poct, vyhnán byl na zemi,
V planoucí závisti snaží se vyhnati
Ty, jež Bůh v nebesa volá.
_
Nuž, strážce přebdělý, přileť tedy ke mně,
Když mě snad odvrací od věčné vlasti mé,
Ať duše neduhy, nebo snad spočívám
V tom, co není dovoleno.
_
Přesvaté Trojici chvála buď zbožná vždy,
Jejížto navěky božské to ústrojí
V Trojici kraluje, v níž také po všechny
Vládne ve slávě století.
Amen.

[Ant 1]
Všichni to jsou * služební Duchové poslaní na pomoc těm, kteří obdrželi v dědictví spásu.

[Oratio]
Bože, jež v nevýslovné prozřetelnosti ráčíš posílat své svaté Anděly k naší ochraně; uděl nám, kteří tě snažně prosíme, abychom byli vždy pod jejich ochranou, i se radovali z jejich věčného společenství.
$Per Dominum

[Invit]
Králi Andělů, Hospodinu, * Pojďme se poklonit. 

[Ant Matutinum]
Hospodin, Bůh, * nebe i země, on sám pošle svého Anděla před tebou.;;8
Bůh můj * poslal svého Anděla a zavřel tlamy lvů, a neublížili mi.;;10
Dobře kráčejte, * ať je Pán na vaší cestě a jeho Anděl vás provází.;;14
Když jsem byl s vámi, * byl jsem z vůle Boží: jemu dobrořečte a jemu zpívejte.;;18
Vstal Anděl Páně, * jenž kráčel před táborem Israele, a odešel za ně.;;23
Vejde Anděl Páně * kolem těch, kdo se ho bojí, a vysvobodí je.;;33
Poslal Pán * svého Anděla, jenž pobil každého muže silného a bojovníka i knížete vojska krále Asyřanů.;;95
Klaňte se Pánu, * všichni jeho Andělé: uslyšel to Sion a zaradoval se.;;96
Dobrořečte Pánu, * všichni jeho Andělé, mocní silou, konající jeho slovo, naslouchající hlasu jeho výroků.;;102

[Lectio1]
Čtení z knihy Exodus
!Exod 23:20-23
20 Hle, já posílám před tebou Anděla, aby tě chránil na cestě a přivedl tě na místo, které jsem určil.
21 Ctí ho a poslouchej jeho hlas, nebuď vůči němu vzpurný, neboť neodpustí vaše věrolomnosti, vždyť má v sobě moje jméno,
22 Jestliže však budeš poslouchat jeho hlas a dělat všechno, co říkám, budu nepřítelem tvých nepřátel a protivníkem tvých protivníků.
23 Proto můj Anděl půjde před tebou.

[Responsory1]
R. Svým Andělům Bůh o tobě přikázal, aby tě střežili na všech tvých cestách;
* Na rukou tě ponesou, abys nikdy nenarazil na kámen svou nohu.
V. Tisíce tisíců mu sloužili, a desetkrát tisíc set stojí při něm.
R. Na rukou tě ponesou, abys nikdy nenarazil na kámen svou nohu.

[Lectio2]
Čtení z knihy Zachariáše Proroka
!Zach 1:7-11
7 Dvacátého čtvrtého dne jedenáctého měsíce – to je měsíc šebat – druhého roku Dareiovy vlády Hospodin oslovil proroka Zachariáše, syna Berechjáha, syna Iddova a ten řekl:
8 „Měl jsem v noci vidění: Hle, muž seděl na ryšavém koni, který stál mezi myrtovými keři, a ty byly v hlubině; za ním byli koně ryšaví, plaví a bílí.'
9 Zeptal jsem se: 'K čemu ti zde jsou, můj pane?' Anděl, který se mnou mluvil, mi odpověděl: 'Já ti ukážu, co to znamená.'
10 Tu se ujal slova ten muž, který stál mezi myrtovými keři: 'To jsou ti, které poslal Hospodin, aby procházeli zemí.'
11 Odpověděli Hospodinovu andělu stojícímu mezi myrtovými keři: 'Procházeli jsme zemí, a hle – celá země přebývá v pokoji.'

[Responsory2]
R. Odpověděl Anděl Páně a řekl: Hospodine zástupů,
* Jak dlouho se ještě nesmiluješ nad Jerusalémem a judskými městy, na která ses rozhněval?
V. Toto je totiž již sedmdesátý rok.
R. Jak dlouho se ještě nesmiluješ nad Jerusalémem a judskými městy, na která ses rozhněval?

[Lectio3]
!Zech 2:1-5
1 Zdvihl jsem oči a viděl jsem: Hle – muž, který měl v ruce měřicí provaz.
2 Zeptal jsem se: „Kam jdeš?“ Odpověděl mi: „Měřit Jeruzalém, abych viděl, jaká bude jeho šířka a jaká bude jeho délka.“
3 A tu se objevil anděl, který se mnou mluvil, a naproti němu jiný anděl.
4 A vyzval ho: „Běž a řekni tomuto jinochovi: V Jeruzalémě bude bydlet takové množství lidu a dobytka, že bude městem bez hradeb.
5 Já mu budu – praví Hospodin – ohnivou hradbou kolem dokola a slávou uprostřed něho.

[Responsory3]
R. Před zraky Národů se nebojte; pouze ve svých srdcích se v bázni klanějte Hospodinu;
* Jeho Anděl je totiž s vámi.
V. Stál Anděl podél chrámového oltáře, měl zlatou kadidelnici ve své ruce.
R. Jeho Anděl je totiž s vámi.
&Gloria
R. Jeho Anděl je totiž s vámi.

[Lectio4]
Řeč svatého Bernarda Opata.
!Řeč 12 na Žalm 90.
Svým Andělům vydal o tobě příkaz. Podivuhodná pocta a vpravdě veliké zalíbení v lásce. Jaký příkaz jim vydal? Komu, O kom? Co přikázal? Důkladně rozvažme, bratři, a pilně si uchovejme v paměti toto tak veliké přikázání. Co tedy přikázal? Čí jsou Andělé? Čí příkazy poslouchají? Čí vůlí se řídí? Tedy “Svým Andělům vydal o tobě příkaz, aby tě chránili na všech tvých cestách.” Neváhají tě dokonce nosit na rukou. Nejvyšší vznešenost tedy vydala příkaz Andělům, a to svým Andělům. Tedy těmto vznešeným bytostem, které jsou tak blažené, jak jsou Pánu blízcí a nakolik k němu přilnuli, a opravdu vydal členům své rodiny příkaz o tobě. A kdo jsi ty? Co je člověk, že na něj myslíš? A syn člověka, že se jím zabýváš? (Ps. viii. 5.) Jako by člověk nebyl hniloba a syn člověka červ. (Job. xxv. 6.) Co však myslíš, že o tobě přikázal? Aby tě chránili.

[Responsory4]
R. Jako je živ Hospodin,
* Střežil mě jeho Anděl když jsem tam šel, i tam pobýval, i se odtud vracel.
V. A Hospodin nedovolil, abych já, jeho služebnice, došla poskvrny.
R. Střežil mě jeho Anděl když jsem tam šel, i tam pobýval, i se odtud vracel.

[Lectio5]
Jakou v tobě toto slovo musí vzbudit úctu, přinést oddanost a udělit důvěru? Úctu v jeho přítomnosti, oddanost pro jeho dobrotu, důvěru v jeho ochranu. Kráčej obezřetně, totiž jako ten, komu pomáhají Andělé, právě jak je jim přikázáno, tedy na všech jeho cestách. Kdekoliv přenocuješ, v jakémkoliv zákoutí světa se nacházíš, měj vždy úctu ke svému Andělu. Neodvažuj se v jeho přítomnosti ničeho, čeho by ses neodvážil, kdybys viděl mne. Nebo snad pochybuješ o přítomnosti někoho, koho nevidíš? Co kdybys jej uslyšel? Co kdyby ses jej dotkl? Kdybys pocítil jeho vůni? Uvědom si, že nejen sa­motným zrakem se dá potvrdit něčí přítomnost.

[Responsory5]
R. Anděl Páně sestoupil s Azariášem a jeho druhy do ohnivé pece, a uhasil oheň v peci;
* A oheň se nás vůbec nedotkl, ani nás nezranil.
V. Požehnán buď jejich Bůh, který poslal svého Anděla, a vytrhl své služebníky, kteří v něj uvěřili.
R. A oheň se nás vůbec nedotkl, ani nás nezranil.

[Lectio6]
Také proto, bratři, hluboce milujme jeho Anděly neboť se stanou našimi budoucími spoludědici, až přijde čas. Mezitím budou vykonavateli a učiteli, které poslal Otec, a také našimi ochránci. Čeho bychom se s takovými ochránci měli bát? Nelze je přemoci, svésti, ani nás však oni nemohou svésti, neboť nás chrání na všech našich cestách. Jsou věrní, moudří, čeho bychom se báli? Pouze je následujme, přilněme k nim, a přebývejme v och­raně nebeského Boha. Kdykoliv poznáme, že na nás doléhá přetěžké pokušení, a velké pokoření již na nás dopadá, vzývejme svého ochránce, vůdce, pomocníka, když je potřeba, v našem ponížení, zvolejme k němu těmito slovy: „Pane, zachraň nás, hyneme.“

[Responsory6]
R. V každém jejich soužení se nesoužil;
* A Anděl jeho přítomnosti nás zachránil.
V. V jeho lásce i odpuštění je vykoupil, a nosil je, a vyzdvihoval je po všechny dny toho věku.
R. A Anděl jeho přítomnosti nás zachránil.
&Gloria
R. A Anděl jeho přítomnosti nás zachránil.

[Lectio7]
Čtení svatého Evangelia podle Matouše.
!Mat. 18:1-10
Za onoho času přistoupili učedníci k Ježíšovi a řekli: „Koho považuješ za největšího v království nebeském?“ A ostatní.
_
Homilie svatého Hilaria Biskupa.
!Komentář na Matoušovu kap. 18.
Pán učí, že nevejdeme do království nebeského, pokud se nenavrátíme do dětské přirozenosti, tedy že s dětskou prostoduchostí odmítneme své neřesti duše i těla. Také řekl, že děti poznávají vše, čemu věří, svým sluchem. Oni tedy následují otce, milují matku, neumí přát druhým něco špatného, nemají starosti. Nevyvyšují se, neznají nenávist, nelžou, věří všemu, co se jim řekne, a cokoliv slyší, to považují za pravdu. Je tedy třeba, abychom se navrátili k této dětské prostoduchosti, neboť pokud jí dosáhneme, ozdobí nás krása pokory Páně.

[Responsory7]
R. Makabejský a ti, kteří byli s ním, poznali, že jejich pevnosti jsou dobývány;
* S pláčem a slzami prosili Pána a celý zástup spolu s nimi, aby poslal dobrého Anděla k záchraně Israele.
V. Když pak společně s odhodlanou myslí postupovali, objevil se u Jerusaléma jezdec v bílém rouchu, jenž šel před nimi.
R. S pláčem a slzami prosili Pána a celý zástup spolu s nimi, aby poslal dobrého Anděla k záchraně Israele.

[Lectio8]
Běda tomuto světu, který pohoršuje. Pokora skrytá v utrpení je pohoršením světu. V tomto se totiž skrývá největší neznalost lidí, že po znetvoření Křížem nechtěli přijmout Pána věčné slávy. A co jiného je pro svět tak nebezpečné jako to, že nepřijal Krista? Proto Pán praví, že je opravdu nutné, aby přišla pohoršení. Neboť v tajemství, které nám navrací věčnost, byla naplněna veškerá pokora skrytá v utrpení.	

[Responsory8]
R. Ty, Hospodine, jenž jsi poslal svého Anděla za časů Chizkijáše, krále Judska, a zabil jsi z Sennacheribova tábora sto osmdesát pět tisíc,
* A nyní, Panovníku nebes, sešli před nás svého dobrého Anděla, jenž vzbudí bázeň a strach před velikostí tvé ruky.
V. Aby se máli ti, kteří s rouháním přicházejí proti tvému svatému lidu.
R. A nyní, Panovníku nebes, sešli před nás svého dobrého Anděla, jenž vzbudí bázeň a strach před velikostí tvé ruky.
&Gloria
R. A nyní, Panovníku nebes, sešli před nás svého dobrého Anděla, jenž vzbudí bázeň a strach před velikostí tvé ruky.

[Lectio9]
Hleďte, abyste nepohoršili jed­noho z těchto maličkých, kteří ve mně uvěřili. Pán nastolil velmi příhodné pouto vzájemné lásky, především těm, kteří v něj opravdu uvěřili. Andělé maličkých totiž každý den patří na Boha, neboť Syn člověka přišel zachránit to, co bylo ztraceno. Proto i Syn člověka zachraňuje a Andělé patří na Boha, a Andělé maličkých mají na starosti modlitby věřících. To, že Andělé nás mají na starosti, je nedílná součást našeho učení. Andělé tedy každý den obětují Bohu modlitby spasených skrze Krista. Proto je nebezpečné zavrhovat toho, kdo naše touhy a žádosti k přináší věčnému a neviditelnému Bohu za významné služby Andělů, jejichž službou jsou vykonány. 
&teDeum

[Capitulum Laudes]
!Exod. 23:20-21
v. Hle, já posílám svého Anděla, aby šel před tebou, chránil tě na cestě a přivedl tě na místo, které jsem připravil. Cti jej a poslouchej jeho hlas.
$Deo gratias

[Hymnus Laudes]
v. Odvěký Vládce jasných hvězd,
Ty vše, co jest, svou velikou
Mocí jsi stvořil, i vládneš
Nemenší prozřetelností:
_
Přispěj na pomoc prosících
Tebe v hříšníků zástupu,
A za rozbřesku ranního
Dej nové světlo myslím všem.
_
Dej ať onen tvůj Anděl náš,
Určený k naší ochraně, 
Zde s námi je, by od hříchů
nákazy nás vždy ochránil.
_
V nás draka přežárlivého
Pomluvy ať vždy zažene;
Aby v své síti podvodů
Nezajal srdce nedbalá.
_
Ať zažene strach z nepřátel
Daleko z našich domovů;
A pokoj zjedná občanům, 
I zažene všechny nemoci.
_
Bohu Otci budiž sláva,
Jenž ty, které Syn vykoupil,
A Svatý Duch pak pomazal,
Ochrání svými Anděly.
Amen.

[Ant 2]
Obrátil se * Anděl, který se mnou mluvil, a probudil mě; jako muže, který se budí ze svého spánku.

[Lectio Prima]
!Exod 23:22-23
v. Jestliže však budeš poslouchat jeho hlas a dělat všechno, co říkám, budu nepřítelem tvých nepřátel a protivníkem tvých protivníků. Proto můj anděl půjde před tebou.

[Capitulum Sexta]
!Exod. 23:21
v. Nebuď vůči němu vzpurný, neboť neodpustí, když zhřešíš, a mé jméno je v něm.
$Deo gratias

[Ant 3]
Svatí Andělé, * naši strážci, chraňte nás v boji, abychom nezahynuli v hrozném soudu.
