[Ant 1]
{name:In ferventis olei;annotation:4. E;mode:4;book:The Liber Usualis, 1961, p. 1462 & Liber antiphonarius, 1960, p. 706;transcriber:Andrew Hinkley;%%(c4) IN(f) fer(de~)vén(ef)tis(e) *() ó(fe)le(d)i(e_[uh:l]f) dó(gh)li(f)um(g') mis(e)sus,(e.) (;) Jo(e)án(e[ll:1]d~)nes(e) A(dc)pó(d)sto(de)lus,(e'_[oh:h]) (;) di(ixdh'1!iv)ví(h)na(hg) se(gh) pro(g)te(gf)gén(g)te(ghg) grá(fe)ti(de)a,(e.) (;) il(e_[uh:l]f)l<sp>'ae</sp>(ghG'F)sus(gf) ex(de)í(e.)vit.(e.) (:) Al(g)le(fe)lú(de)ja.(e.) (::)};;4E
(sed rubrica monastica)
{name:In ferventis olei;annotation:4. E;mode:4;book:Antiphonarium Monasticum, 1934, p. 904;%%(c4) IN(f) fer(de~)vén(ef)tis(e) *() ó(fe)le(d)i(e_[uh:l]f) dó(g_0h)li(f)um(gf~) mis(e.)sus,(e.) (;) Jo(e)án(e[ll:1]d~)nes(e) A(dc)pó(d)sto(de)lus,(e'_[oh:h]) (;) di(dh'1!iv)ví(h)na(hg) se(gh) pro(g)te(gf)gén(g)te(ghg) grá(fe)ti(de)a,(e.) (;) il(e_[uh:l]f)l<sp>'ae</sp>(g_0hG'F)sus(gf) ex(de)í(e)vit,(e_0f) al(g)le(fe)lú(e.)ja.(e.) (::)};;4E

[Oratio]
{(c3) De(h)us,(h) qui(h) con(h)spi(h)cis,(h) qui(h)a(h) nos(h) un(h)di(h)que(h) ma(h)la(h) nos(h)tra(h) per(h)tur(h)bant:(f.) †(,) præ(g)sta,(f) quǽ(h)su(hr)mus;(h.) *(;) ut(h) be(h)á(h)ti(h) Jo(h)án(h)nis(h) A(h)pós(h)to(h)li(h) tu(h)i(h) et(h) E(h)van(h)ge(h)lis(h)tæ(h) in(h)ter(h)cés(h)si(h)o(h) glo(h)ri(h)ó(h)sa(h) nos(h) pró(h)te(dr)gat.(d.) (::)}
$Per Dominum

[Lectio4]
Ex libro sancti Hierónymi Presbýteri contra Jovinianum.
!Liber 1, n. 26
Joánnes Apóstolus, unus ex discupulis Dómini, qui minimus natu traditur fuísse inter Apóstolos, et quem fides Christi vírginem repérerat, virgo permansit; et ideo plus amátur a Dómino, et recumbit super pectus Jesu; et, quod Petrus, qui uxórem habuerat, interrogare non audet, illum rogat, ut interroget; et post resurrectiónem, nuntiánte Maria Magdalene quod Dóminus resurrexísset, uterque cucúrrit ad sepúlcrum, sed ille prævenit; cumque essent in navi, et piscaréntur in lacu Genésareth, Jesus stabat in líttore, nec sciébant Apóstoli quem vidérent; solus virgo Vírginem agnoscit, et dicit Petro: Dóminus est.

[Lectio5]
Fuit autem Joánnes et Apóstolus, et Evangelista, et Prophéta: Apóstolus, quia scripsit ad ecclésias ut magister; Evangelista, quia librum Evangélii cóndidit, quod, excepto Matthæo, alii ex duódecim Apóstoli non fecérunt; Prophéta, vidit enim in Patmos insula, in qua fuerat a Domitiáno príncipe ob Dómini martyrium relegatus, Apocalypsim, infiníta futurórum mysteria continentem. Refert autem Tertullianus, quod Romæ missus in ferventis ólei dolium, purior et vegetior exíverit, quam intraverit.

[Lectio6]
Sed et ipsum ejus Evangélium multum distat a ceteris. Matthæus quasi de hómine incipit scribere: Liber generatiónis Jesu Christi, fílii David, fílii Abraham; Lucas a sacerdotio Zacharíæ; Marcus a prophetía Malachíæ et Isaíæ. Primus habet fáciem hóminis, propter genealogíam; secundus fáciem vítuli, propter sacerdotium; tertius fáciem leónis, propter vocem clamántis in desérto, Parate viam Dómini, rectas fácite sémitas ejus. Joánnes vero noster quasi áquila ad superna volat, et ad ipsum Patrem pérvenit, dicens: In principio erat Verbum, et Verbum erat apud Deum, et Deus erat Verbum.

[Lectio94]
Ex libro sancti Hierónymi Presbýteri contra Joviniánum
Joánnes Apóstolus, unus ex discípulis Dómini, qui mínimus natu tráditur fuísse inter Apóstolos, et quem fides Christi vírginem repérerat, virgo permánsit; et ídeo plus amátur a Dómino, et recúmbit super pectus Jesu; et, quod Petrus, qui uxórem habúerat, interrogáre non audet, illum rogat, ut intérroget; et post resurrectiónem, nuntiánte María Magdaléne quod Dóminus resurrexísset, utérque cucúrrit ad sepúlcrum, sed ille prævénit; cumque essent in navi, et piscaréntur in lacu Genésareth, Jesus stabat in líttore, nec sciébant Apóstoli quem vidérent; solus virgo Vírginem agnóscit, et dicit Petro: Dóminus est. Fuit autem Joánnes et Apóstolus, et Evangelísta, et Prophéta. Refert autem Tertulliánus, quod Romæ missus in fervéntis ólei dólium, púrior et vegétior exíverit, quam intráverit.
&teDeum

[Lectio7]
Léctio sancti Evangélii secúndum Matthǽum.
!Matt 20:20-23
In illo témpore: Accessit ad Jesum mater filiórum Zebedæi cum fíliis suis, adorans et petens aliquid ab eo. Et réliqua.
_
Homilía sancti Hierónymi Presbýteri.
!Liber 3 Comm. in Matth. c. 20.
Unde opiniónem regni habet mater filiórum Zebedæi, ut cum Dóminus dixerit: Fílius hóminis tradétur princípibus sacerdotum et scribis, et condemnábunt eum morte, et tradent Géntibus ad illudéndum et flagellándum et crucifigéndum; et ignomíniam passiónis timéntibus discípulis nuntiáret, illa gloriam postulet triumphantis? Hac, ut reor, ex causa, quia post ómnia dixerat Dóminus, Et tertia die resurget; putávit eum mulier post resurrectiónem illico regnatúrum, et hoc, quod in secundo adventu promittitur, in primo esse compléndum; et, aviditate feminea præséntia cupit, immemor futurórum.

[Lectio8]
Mater póstulat, et Dóminus discípulis lóquitur, intélligens preces ejus ex filiórum descendere voluntáte. Potestis bibere calicem, quem ego bibiturus sum? Calicem in Scripturis divinis passiónem intellígimus, juxta illud: Pater, si possibile est, tránseat a me calix iste; et in Psalmo: Quid retríbuam Dómino pro ómnibus quæ retríbuit mihi? Calicem salutáris accípiam, et nomen Dómini invocábo. Statimque infert quis iste sit calix: Pretiósa in conspéctu Dómini mors Sanctórum ejus.

[Lectio9]
Quæritur quómodo calicem martyrii fílii Zebedæi, Jacobus videlicet et Joánnes, bíberint; cum Scriptúra narret Jacobum tantum Apostolum ab Herode cápite truncátum, Joánnes autem propria morte vitam finíerit. Sed, si legámus ecclesiásticas historias, in quibus fertur, quod et ipse propter martyrium sit missus in ferventis ólei dolium, et inde ad suscipiéndam corónam Christi athleta processerit, statimque relegátus in Patmos insulam sit; vidébimus martyrio ánimum non defuísse, et bibisse Joánnem calicem confessiónis, quem et tres púeri in camino ignis bibérunt, licet persecutor non fuderit sánguinem.
&teDeum
