[Ant 1]
O beátum virum, * cujus ánima paradísum póssidet! Unde exsúltant Ángeli, lætántur Archángeli, chorus Sanctórum proclámat, turba Vírginum invítat: Mane nobíscum in ætérnum.

[Oratio]
{(c3) De(h)us,(h) qui(h) cón(h)spi(h)cis,(h) qui(h)a(h) ex(h) nul(h)la(h) nos(h)tra(h) vir(h)tú(h)te(h) sub(h)sís(h)ti(f)mus:(f.) †(,) con(h)cé(h)de(h) pro(h)pí(h)ti(h)us;(h) ut,(h) in(h)ter(h)ces(h)si(h)ó(h)ne(h) be(h)á(h)ti(h) Mar(h)tí(h)ni(h) Con(h)fes(h)só(h)ris(h) tu(h)i(h) at(h)que(g) Pon(f)tí(h)fi(hr)cis,(h.) *(;) con(h)tra(h) óm(h)ni(h)a(h) ad(h)vér(h)sa(h) mu(h)ni(h)á(h dr)mur.(d.) (::)}
$Per Dominum

[Invit]
Laudémus Deum nostrum * In confessióne beáti Martíni.

[Ant Matutinum]
Martínus, * adhuc catechúmenus, hac me veste contéxit.;;1
Sanctæ Trinitátis * fidem Martínus conféssus est, et baptísmi grátiam percépit.;;2
Ego signo crucis, * non clípeo protéctus, aut gálea, hóstium cúneos penetrábo secúrus.;;3
Confído in Dómino * quod fília mea, précibus tuis, reddénda sit sanitáti.;;4
Tetrádius, * cógnita Dei virtúte, ad baptísmi grátiam pervénit.;;5
O ineffábilem virum, * per quem nobis tanta mirácula corúscant!;;8
Dóminus Jesus Christus, * non purpurátum aut diadémate reniténtem, se ventúrum esse prædíxit.;;10
Sacérdos Dei, Martíne, * apérti sunt tibi cæli et regnum Patris mei.;;14
Sacérdos Dei, Martíne, * pastor egrégie, ora pro nobis Deum.;;20

[Responsory1]
R. Hic est Martínus, eléctus Dei Póntifex, cui Dóminus post Apóstolos tantam grátiam conférre dignátus est, 
* Ut in virtúte Trinitátis Deíficæ mererétur fíeri trium mortuórum suscitátor magníficus.
V. Sanctæ Trinitátis fidem Martínus conféssus est.
R. Ut in virtúte Trinitátis Deíficæ mererétur fíeri trium mortuórum suscitátor magníficus.

[Responsory2]
R. Dómine, si adhuc pópulo tuo sum necessárius, non recúso subíre propter eos labórem: 
* Fiat volúntas tua.
V. Oculis ac mánibus in cælum semper inténtus, invíctum ab oratióne spíritum non relaxábat.
R. Fiat volúntas tua.

[Responsory3]
R. O beátum virum Martínum antístitem, 
* Qui nec mori tímuit, nec vívere recusávit!
V. Dómine, si adhuc pópulo tuo sum necessárius, non recúso labórem: fiat volúntas tua.
R. Qui nec mori tímuit, nec vívere recusávit!
&Gloria
R. Qui nec mori tímuit, nec vívere recusávit!

[Responsory4]
R. Oculis ac mánibus in cælum semper inténtus, 
* Invíctum ab oratióne spíritum non relaxábat.
V. Dum sacraménta offérret beátus Martínus, globus ígneus appáruit super caput ejus.
R. Invíctum ab oratióne spíritum non relaxábat.

[Responsory5]
R. Beátus Martínus óbitum suum longe ante præscívit, dixítque frátribus, 
* Dissolutiónem sui córporis imminére, quia judicábat se jam resólvi.
V. Víribus córporis cœpit repénte destítui, convocatísque discípulis dixit.
R. Dissolutiónem sui córporis imminére, quia judicábat se jam resólvi.

[Responsory6]
R. Dixérunt discípuli ad beátum Martínum: Cur nos, pater, déseris, aut cui nos desolátos relínquis? 
* Invádent enim gregem tuum lupi rapáces.
V. Scimus quidem desideráre te Christum, sed salva sunt tibi tua prǽmia: nostri pótius miserére, quos déseris.
R. Invádent enim gregem tuum lupi rapáces.
&Gloria
R. Invádent enim gregem tuum lupi rapáces.

[Responsory7]
R. O beátum virum, in cujus tránsitu Sanctórum canit númerus, Angelórum exsúltat chorus,
* Omniúmque cæléstium Virtútum occúrrit psalléntium exércitus!
V. Ecclésia virtúte roborátur, sacerdótes Dei revelatióne glorificántur, quem Michaël assúmpsit cum Ángelis.
R. Omniúmque cæléstium Virtútum occúrrit psalléntium exércitus!

[Responsory8]
R. Martínus Ábrahæ sinu lætus excípitur: Martínus, hic pauper et módicus, 
* Cælum dives ingréditur, hymnis cæléstibus honorátur.
V. Martínus epíscopus migrávit a sǽculo: vivit in Christo gemma sacerdótum.
R. Cælum dives ingréditur, hymnis cæléstibus honorátur.
&Gloria
R. Cælum dives ingréditur, hymnis cæléstibus honorátur.

[Ant Laudes]
Dixérunt discípuli * ad beátum Martínum: Cur nos, pater, déseris, aut cui nos desolátos relínquis? Invádent enim gregem tuum lupi rapáces.
Dómine, * si adhuc pópulo tuo sum necessárius, non recúso labórem: fiat volúntas tua.
O virum ineffábilem, * nec labóre victum, nec morte vincéndum, qui nec mori tímuit, nec vívere recusávit!
Oculis ac mánibus * in cælum semper inténtus, invíctum ab oratióne spíritum non relaxábat, allelúja.
Martínus * Ábrahæ sinu lætus excípitur: Martínus, hic pauper et módicus, cælum dives ingréditur, hymnis cæléstibus honorátur.

[Ant 3]
O beátum Pontíficem, * qui totis viscéribus diligébat Christum Regem, et non formidábat impérii principátum! o sanctíssima ánima, quam etsi gládius persecutóris non ábstulit, palmam tamen martýrii non amísit!
