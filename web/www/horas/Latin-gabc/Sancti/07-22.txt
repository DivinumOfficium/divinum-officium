[Hymnus Vespera]
v. Pater supérni lúminis,
Cum Magdalénam réspicis, 
Flammas amóris éxcitas, 
Gelúque solvis péctoris.
_
Amóre currit sáucia
Pedes beátos úngere,
Laváre fletu, térgere
Comis, et ore lámbere.
_
Astáre non timet cruci,
Sepúlcro inhǽret ánxia,
Truces nec horret mílites:
Pellit timórem cáritas.
_
O vera, Christe, cáritas,
Tu nostra purga crímina,
Tu corda reple grátia,
Tu redde cæli prǽmia.
_
* Patri simúlque Fílio,
Tibíque, Sancte Spíritus,
Sicut fuit, sit júgiter
Sæclum per omne glória.
Amen.

[HymnusM Vespera]
v. Lauda mater Ecclésia,
Lauda Christi cleméntiam,
Qui septem purgat vítia
Per séptiformem grátiam.
_
María, soror Lázari,
Quæ tot commísit crímina,
Ab ipsa fauce tártari
Redit ad vitæ límina.
_
Post fluxæ carnis scándala
Fit ex lebéte phíala
In vas transláta glóriæ
De vase contuméliæ.
_
Ægra currit ad médicum
Vas ferens aromáticum
Et a morbo multíplici
Verbo curátur médici.
_
Surgéntem cum victória
Jesum videt ab ínferis,
Prima merétur gáudia,
Quæ plus ardébat céteris.
_
Uni Deo sit glória,
Pro multifórmi grátia,
Peccántium qui crímina
Remíttit, et dat prǽmia.
Amen.

[HymnusM Vespera] (rubrica monastica)
@:Hymnus Vespera:s/\*.*//s
@:Hymnus Matutinum:s/.*\*/*/s

[Ant 1]
Múlier * quæ erat in civitáte peccátrix, ut cognóvit quod Jesus accúbuit in domo Simónis leprósi, áttulit alabástrum unguénti, et stans retro secus pedes Jesu, lácrimis cœpit rigáre pedes ejus, et capíllis cápitis sui tergébat, et osculabátur pedes ejus, et unguénto ungébat.

[Oratio]
{(c3) Be(h)á(h)tæ(h) Ma(h)rí(h)æ(h) Mag(h)da(h)lé(h)næ,(h) quǽ(h)su(h)mus,(h) Dó(h)mi(h)ne,(h) suf(h)frá(h)gi(h)is(h) ad(h)ju(h)vé(h)mur:(f.) †(,) cu(h)jus(h) pré(h)ci(h)bus(h) ex(g)o(f)rá(h hr)tus,(h.) *(;) qua(h)tri(h)du(h)á(h)num(h) fra(h)trem(h) Lá(h)za(h)rum(h) vi(h)vum(h) ab(h) ín(h)fe(h)ris(h) re(h)su(h)sci(h)tás(h dr)ti:(d.) (::)}
$Qui vivis

[Invit]
Laudémus Deum nostrum * In conversióne Maríæ Magdalénæ.

[Hymnus Matutinum]
v. María castis ósculis
Lambit Dei vestígia,
Fletu rigat, tergit comis,
Detérsa nardo pérlinit.
_
* Deo Patri sit glória,
Ejúsque soli Fílio,
Cum Spíritu Paráclito,
Nunc, et per omne sǽculum.
Amen.

[HymnusM Matutinum]
v. Nardo María pístico,
Unxit beátos Dómini
Pedes, rigándo lácrimis,
Et detergéndo crínibus.
_
Honor, decus, impérium,
Sit Trinitáti únicæ
Patri, Nato, Paráclito,
Per infiníta sǽcula.
Amen.

[Responsory1]
R. María Magdaléne, et áltera María ibant dilúculo ad monuméntum:
* Jesum quem quǽritis, non est hic, surréxit sicut locútus est, præcédet vos in Galilǽam, ibi eum vidébitis.
V. Et valde mane una sabbatórum véniunt ad monuméntum, orto jam sole: et introëúntes vidérunt júvenem sedéntem in dextris, qui dixit illis.
R. Jesum quem quǽritis, non est hic, surréxit sicut locútus est, præcédet vos in Galilǽam, ibi eum vidébitis.

[Responsory2]
R. Congratulámini mihi, omnes qui dilígitis Dóminum, quia quem quærébam, appáruit mihi: 
* Et dum flerem ad monuméntum, vidi Dóminum meum, allelúja.
V. Recedéntibus discípulis, non recedébam, et amóris ejus igne succénsa, ardébam desidério.
R. Et dum flerem ad monuméntum, vidi Dóminum meum, allelúja.

[Responsory3]
R. Tulérunt Dóminum meum, et néscio, ubi posuérunt eum. Dicunt ei Angeli: Múlier, quid ploras? surréxit sicut dixit: 
* Præcédet vos in Galilǽam: ibi eum vidébitis.
V. Cum ergo fleret, inclinávit se, et prospéxit in monuméntum: et vidit duos Angelos in albis, sedéntes, qui dicunt ei.
R. Præcédet vos in Galilǽam: ibi eum vidébitis.
&Gloria
R. Præcédet vos in Galilǽam: ibi eum vidébitis.

[Hymnus Laudes]
v. Summi Paréntis Unice,
Vultu pio nos réspice,
Vocans ad arcem glóriæ
Cor Magdalénæ pœ́nitens.
_
Amíssa drachma régio
Recóndita est ærário,
Et gemma, detérso luto,
Nitóre vincit sídera.
_
Jesu, medéla vúlnerum,
Spes una pœniténtium,
Per Magdalénæ lácrimas
Peccáta nostra díluas.
_
Dei Parens piíssima,
Hevæ nepótes flébiles
De mille vitæ flúctibus
Salútis in portum vehas.
_
Uni Deo sit glória,
Pro multifórmi grátia,
Peccántium qui crímina
Remíttit, et dat prǽmia.
Amen.

[HymnusM Laudes]
v. Ætérne Patris Unice,
Nos pio vultu réspice,
Qui Magdalénam hódie
Vocas ad thronum glóriæ.
_
In thesáuro repósita
Regis est drachma pérdita:
Gémmaque luce ínclyta
De luto luci réddita.
_
Jesu dulce refúgium,
Spes una pæniténtium,
Per peccatrícis méritum
Peccáti solve débitum.
_
Pia mater et húmilis,
Natúræ memor frágilis,
In hujus vitæ flúctibus
Nos rege tuis précibus.
_
Uni Deo sit glória
Pro multifórmi grátia,
Qui culpas et supplícia
Remíttit, et dat prǽmia.
Amen.

[Versum 2]
{initial-style:0;%%(c3) V/. E(h)lé(h)git(h) e(h)am(h) De(h)us,(h) et(h) præ(h)e(h)lé(h)git(h) e(h)am.(g_'/hvGF'E!fgf.) (::)
R/. In(h) ta(h)ber(h)ná(h)cu(h)lo(h) su(h)o(h) ha(h)bi(h)tá(h)re(h) fa(h)cit(h) e(h)am.(g_'/hvGF'E!fgf.) (::)}

[Ant 2]
María * unxit pedes Jesu, et extérsit capíllis suis, et domus impléta est ex odóre unguénti.

[Ant 3]
Múlier * quæ erat in civitáte peccátrix, áttulit alabástrum unguénti, et stans retro secus pedes Dómini, lácrimis cœpit rigáre pedes ejus, et capíllis cápitis sui tergébat.
