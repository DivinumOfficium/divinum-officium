[Lectio1]
Léctio sancti Evangélii secúndum Matthǽum
!Matt 25:31-46
In illo témpore: Dixit Jesus discípulis suis: Cum vénerit Fílius hóminis in majestáte sua, et omnes Angeli cum eo, tunc sedébit super sedem majestátis suæ: et congregabúntur ante eum omnes gentes. Et réliqua.
_
Homilía sancti Augustíni Epíscopi
!Lib. de fide et operibus. cap. 15 tom. 4, circa medium
Si mandátis non servátis, ad vitam veníri potest per solam fidem, quæ sine opéribus mórtua est: illud deínde quómodo verum erit, quod eis, quos ad sinístram positúrus est, dicet: Ite in ignem ætérnum, qui parátus est diábolo, et ángelis ejus: nec íncrepat, quia in eum non credidérunt; sed quia bona ópera non fecérunt? Nam profécto, ne sibi quisquam de fide, quæ sine opéribus mórtua est, promíttat ætérnam vitam; proptérea omnes gentes segregatúrum se dixit, quæ permíxtæ eisdem páscuis utebántur: ut appáreat, eos illi dictúros: Dómine, quando te vídimus illa et illa patiéntem, et non ministrávimus tibi? qui in eum credíderant, sed bona operári non curáverant, tamquam de ipsa fide mórtua ad vitam pervenirétur ætérnam.

[Lectio2]
An forte ibunt in ignem ætérnum, qui ópera misericórdiæ non fecérunt: et non ibunt, qui aliéna rapuérunt? vel corrumpéndo in se templum Dei, in seípsos immisericórdes fuérunt: quasi ópera misericórdiæ prosint áliquid sine dilectióne, dicénte Apóstolo: Si distríbuam ómnia mea paupéribus, caritátem autem non hábeam, nihil mihi prodest? Aut díligat quisquam próximum sicut seípsum, qui non díligit seípsum? Qui enim díligit iniquitátem, odit ánimam suam.

[Lectio3]
Neque illud dici hic póterit, in quo nonnúlli seípsos sedúcunt, ignem ætérnum dictum, non ipsam combustiónem ætérnam. Per ignem quippe, qui ætérnus erit, transitúros arbitrántur eos, quibus propter fidem mórtuam per ignem promíttunt salútem: ut vidélicet ipse ignis ætérnus sit, combústio vero eórum, hoc est, operátio ignis, nos sit in eos ætérna: cum et hoc prǽvidens Dóminus senténtiam suam conclúsit ita dicens: Sic ibunt illi in combustiónem ætérnam, justi autem in vitam ætérnam. Erit ergo ætérna combústio, sicut ignis: et eos in illam itúros Véritas dicit, quorum non fidem, sed bona ópera defuísse declarávit.

[Ant 2]
Veníte, benedícti * Patris mei, percípite regnum, quod vobis parátum est ab orígine mundi.

[Oratio 2]
{(c3) Con(h)vér(h)te(h) nos,(h) De(h)us,(h) sa(h)lu(h)tá(h)ris(h) nos(h)ter:(f.) †(,) et,(h) ut(h) no(h)bis(h) je(h)jú(h)ni(h)um(h) qua(h)dra(h)ge(h)si(h)má(h)le(g) pro(f)fí(h)ci(hr)at,(h.) *(;) men(h)tes(h) nos(h)tras(h) cæ(h)lés(h)ti(h)bus(h) ín(h)stru(h)e(h) di(h)sci(h)plí(h dr)nis.(d.) (::)}
$Per Dominum.

[Ant 3]
Quod uni * ex mínimis meis fecístis, mihi fecístis, dicit Dóminus.

[Oratio 3]
{(c3) Ab(h)sól(h)ve,(h) quǽ(h)su(h)mus,(h) Dó(h)mi(h)ne,(h) nos(h)tró(h)rum(h) vín(h)cu(h)la(h) pec(g)ca(f)tó(h hr)rum:(h.) *(;) et,(h) quid(h)quid(h) pro(h) e(h)is(h) me(h)ré(h)mur,(h) pro(h)pi(h)ti(h)á(h)tus(h) a(h)vér(h dr)te.(d.) (::)}
$Per Dominum.
