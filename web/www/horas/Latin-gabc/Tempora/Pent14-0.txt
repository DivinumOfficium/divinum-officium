[Oratio]
{(c3) Cus(h)tó(h)di,(h) Dó(h)mi(h)ne,(h) quǽ(h)su(h)mus,(h) Ec(h)clé(h)si(h)am(h) tu(h)am(h) pro(h)pi(h)ti(h)a(h)ti(h)ó(h)ne(h) per(h)pé(h)tu(f)a:(f.) †(,) et(h) qui(h)a(h) si(h)ne(h) te(h) lá(h)bi(h)tur(h) hu(h)má(h)na(g) mor(f)tá(h)li(hr)tas;(h.) *(;) tu(h)is(h) sem(h)per(h) au(h)xí(h)li(h)is(h) et(h) abs(h)tra(h)há(h)tur(h) a(h) nó(h)xi(h)is(h) et(h) ad(h) sa(h)lu(h)tá(h)ri(h)a(h) di(h)ri(h)gá(h dr)tur.(d.) (::)}
$Per Dominum

[Lectio7]
Léctio sancti Evangélii secúndum Matthǽum
!Matt 6:24-33
In illo témpore: Dixit Jesus discípulis suis: Nemo potest duóbus dóminis servíre. Et réliqua.
_
Homilía sancti Augustíni Epíscopi
!Lib. 2 de Sermone Dómini in monte, cap. 14
Nemo potest duóbus dóminis servíre. Ad hanc ipsam intentiónem referéndum est quod consequénter expónit, dicens: Aut enim unum ódio habébit, et álterum díliget; aut álterum patiétur, et álterum contémnet. Quæ verba diligénter consideránda sunt: nam, qui sint duo dómini, deínceps osténdit, cum dicit: Non potéstis Deo servíre, et mammónæ. Mammóna apud Hebrǽos divítiæ appellári dicúntur. Cóngruit et Púnicum nomen; nam lucrum Púnice mammon dícitur.

[Lectio8]
Sed qui servit mammónæ, illi útique servit, qui rebus istis terrénis mérito suæ perversitátis præpósitus, magistrátus hujus sǽculi a Dómino dícitur. Aut enim unum ódio habébit homo, et álterum díliget, id est, Deum; aut álterum patiétur, et álterum contémnet. Patiétur enim durum et perniciósum dóminum, quisquis servit mammónæ; sua enim cupiditáte implicátus, súbditur diábolo, et non eum díligit. Quis enim est qui díligat diábolum? sed tamen pátitur.

[Lectio9]
Ideo, inquit, dico vobis, non habére sollicitúdinem ánimæ vestræ quid edátis, neque córpori vestro quid induátis; ne forte, quamvis jam supérflua non quærántur, propter ipsa necessária cor duplicétur, et ad ipsa conquirénda, nostra detorqueátur inténtio, cum áliquid quasi misericórditer operámur: id est, ut cum consúlere alícui vidéri vólumus, nostrum emoluméntum ibi pótius, quam illíus utilitátem attendámus; et ídeo nobis non videámur peccáre, quia non supérflua, sed necessária sunt, quæ cónsequi vólumus.
&teDeum

[Ant 2]
Nolíte sollíciti esse * dicéntes: Quid manducábimus aut quid bibémus? scit enim Pater vester quid vobis necésse sit, allelúja.

[Ant 3]
Quǽrite primum * regnum Dei et justítiam ejus, et hæc ómnia adiciéntur vobis, allelúja.
