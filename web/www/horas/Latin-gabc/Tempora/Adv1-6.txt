[Lectio1]
De Isaía Prophéta
!Isa 7:1-3
1 Et factum est in diébus Achaz, fílii Jóatham, fílii Ozíæ, regis Juda, ascéndit Rasin, rex Sýriæ, et Phácee, fílius Romelíæ, rex Israël, in Jerúsalem, ad præliándum contra eam: et non potuérunt debelláre eam.
2 Et nuntiavérunt dómui David, dicéntes: Requiévit Sýria super Ephraim, et commótum est cor ejus, et cor pópuli ejus, sicut movéntur ligna silvárum a fácie venti.
3 Et dixit Dóminus ad Isaíam: Egrédere in occúrsum Achaz tu, et qui derelíctus est Jasub fílius tuus, ad extrémum aquædúctus piscínæ superióris in via Agri fullónis.

[Lectio2]
!Isa 7:4-6
4 Et dices ad eum: Vide ut síleas: noli timére, et cor tuum ne formídet a duábus caudis titiónum fumigántium istórum, in ira furóris Rasin, regis Sýriæ, et fílii Romelíæ:
5 eo quod consílium iníerit contra te Sýria in malum Ephraim, et fílius Romelíæ, dicéntes:
6 Ascendámus ad Judam, et suscitémus eum, et avellámus eum ad nos, et ponámus regem in médio ejus fílium Tábeel.

[Lectio3]
!Isa 7:10-15
10 Et adjécit Dóminus loqui ad Achaz, dicens:
11 Pete tibi signum a Dómino Deo tuo in profúndum inférni, sive in excélsum supra.
12 Et dixit Achaz: Non petam, et non tentábo Dóminum.
13 Et dixit: Audíte ergo, domus David: Numquid parum vobis est, moléstos esse homínibus, quia molésti estis et Deo meo?
14 Propter hoc dabit Dóminus ipse vobis signum. Ecce virgo concípiet, et páriet fílium, et vocábitur nomen ejus Emmánuel.
15 Butýrum et mel cómedet, ut sciat reprobáre malum, et elígere bonum.

[Ant 2]
{name:Sion noli timere;annotation:4.c;mode:4;book:The Liber Usualis, 1961, p. 1081 & Liber antiphonarius, 1960, p. 223;transcriber:Andrew Hinkley;%%(c3) SI(h_i)on,(i.) *(,) no(h_i)li(j) ti(ih)mé(i_[oh:h])re :(i.) (;) ec(f')ce(i) De(g')us(h) tu(f_e)us(f_e) (,) vé(d')ni(e)et,(gxf_g) al(h')le(h)lú(f.){ja}.(f.) (::)};;4-alt-c
(sed rubrica monastica)
{name:Sion noli timére;annotation:4.d;mode:4;book:Antiphonale Monasticum, 1934, p. 194;transcriber:Harpa Dei;%%(c3) SI(h_i)on,(ii) *(,) no(h_i)li(j) ti(ih)mé(i.)re:(i.) (;) ec(f')ce(i) De(h')us(g) tu(f_e)us(f_e) (,) vé(d')ni(e)et,(gxf_g) al(h')le(gxg)lú(f.)ja.(f.) (::)};;4-alt-d
