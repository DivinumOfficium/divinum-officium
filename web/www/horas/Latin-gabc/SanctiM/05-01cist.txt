[Ant 1]
Stabunt justi * in magna constántia advérsus eos qui se angustiavérunt et qui abstulérunt labóres eórum, allelúia.

[Oratio]
Deus, qui nos ánnua Apostolórum tuórum Philíppi et Jacóbi solemnitáte lætíficas: præsta, quǽsumus; ut, quorum gaudémus méritis, instruámur exémplis.
$Per Dominum

[Ant 2]
Isti sunt * duæ olívæ, et duo candelábra lucéntia ante Dóminum; habent potestátem cláudere cælum núbibus et aperíre portas ejus, quia linguæ eórum claves cæli factæ sunt, allelúja.

[Ant 3]
Non turbétur * cor vestrum, neque formídet; Créditis in Deum, et in me crédite, in domo Patris mei mansiónes multæ sunt, allelúia, allelúia.
