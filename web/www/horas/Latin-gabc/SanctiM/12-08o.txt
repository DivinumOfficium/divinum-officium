[Ant Matutinum 3N]
Hodie concepta est beata virgo Maria ex progenie David, * per quam salus mundi credentibus apparuit.

[Responsory1]
R. Hodie concepta est beata virgo Maria ex progenie David.
* Per quam salus mundi credentibus apparuit, cujus vita gloriosa lucem dedit sæculo.
V. Conceptionem beatæ Mariæ virginis cum gaudio celebremus.
R. Per quam salus mundi credentibus apparuit, cujus vita gloriosa lucem dedit sæculo.  

[Responsory2]
R. Beatissimæ virginis Mariæ Conceptionem devotissime celebremus:
* Ut ipsa pro nobis intercedat ad Dominum Jesum Christum.
V. Cum jucunditate Conceptionem beatæ Mariæ virginis devotissime celebremus.
R. Ut ipsa pro nobis intercedat ad Dominum Jesum Christum.

[Responsory3]
R. Gloriosæ virginis Mariæ Conceptionem dignissimam recolamus, 
* Cujus Dominus humilitatem respexit, quæ Angelo nuntiante concepit Salvatorem mundi.
V. Beatissimæ virginis Mariæ Conceptionem devotissime celebremus.
R. Cujus Dominus humilitatem respexit, quæ Angelo nuntiante concepit Salvatorem mundi.

[Responsory4]
R. Regali ex progenie Maria exorta refulget:
* Cujus precibus nos adjuvari mente et spiritu devotissime poscimus.
V. Corde et animo Christo canamus gloriam, in hac sacra solemnitate præcelsæ genitricis suæ.
R. Cujus precibus nos adjuvari mente et spiritu devotissime poscimus.

[Responsory5]
R. Conceptio gloriosæ virginis Mariæ ex femine Abrahæ, ortæ de tribu Juda, clara ex stirpe David,
* Cujus vita inclyta cunctas illustrat Ecclesias.
V. Hodie concepta est beata virgo Maria ex progenie David.
R. Cujus vita inclyta cunctas illustrat Ecclesias.

[Responsory6]
R. Cum jucunditate Conceptionem beatæ Mariæ celebremus.
* Ut ipsa pro nobis intercedat ad Dominum Jesum Christum.
V. Corde et animo Christo canamus gloriam, in hac sacra solemnitate præcelsæ genitricis Dei Mariæ.
R. Ut ipsa pro nobis intercedat ad Dominum Jesum Christum.

[Responsory7]
R. Conceptio tua Dei genitrix virgo, gaudium annuntiavit universo mundo:
* Ex te enim ortus est sol justitiæ, Christus Deus noster: Qui solvens maledictionem, dedit benedictionem: et confundens mortem, donavit nobis vitam sempiternam.
V. Benedicta tu in mulieribus, et benedictus fructus ventris tui.  
R. Ex te enim ortus est sol justitiæ, Christus Deus noster: Qui solvens maledictionem, dedit benedictionem: et confundens mortem, donavit nobis vitam sempiternam.

[Responsory8]
R. Corde et animo Christo canamus gloriam, in hac sacra solemnitate præcelsæ genitricis Dei Virginis Mariæ,
* Ut ipsa intercedat pro nobis ad Dominum.
V. Cum jucunditate, Conceptionem sanctæ Mariæ solembiter celebremus.
R. Ut ipsa intercedat pro nobis ad Dominum.

[Responsory11]
R. Conceptionem hodiernam perpetuæ virginis Dei genitricis Mariæ solemniter celebremus:
* Qua celsitudo throni processit.
V. Regali ex progenie Maria exorta refulget.
R. Qua celsitudo throni processit. 

[Responsory12]
R. Sancta et immaculata virginitas, quibus te laudibus efferam nescio:
* Quia quem cæli capere non poterant, tuo gremio contulisti.
V. Benedicta tu in mulieribus, et benedictus fructus ventris tui.
R. Quia quem cæli capere non poterant, tuo gremio contulisti.
