[Rank]
Die II infra octavam Pentecostes;;Duplex I classis;;6;;ex Pasc7-0

[RankNewcal]
Feria II post Pentecostes;;Feria;;1;;

[Rule]
ex Pasc7-0;
9 lectiones
Psalmi Dominica;
Antiphonas horas
Psalm5 Vespera=116
Hymnus Tertia

[Lectio1]
Dagli Atti degli Apostoli
!Atti 19:1-4
1 0r avvenne che, mentre Apollo era in Corinto, Paolo attraversate le Provincie superiori, giunse ad Efeso, e vi trovò alcuni discepoli :
2 e disse loro : Avete voi ricevuto lo Spirito santo, dopo che avete creduto?  Ma quelli gli dissero : Non abbiamo nemmeno sentito a dire se vi sia lo Spirito santo.
3 Ed egli disse : Come adunque siete stati battezzati ? E quelli dissero : Col battesimo di Giovanni.
4 Ma disse Paolo : Giovanni battezzò con battesimo di penitenza il popolo, dicendo che credessero in quello, il quale doveva venir dopo di lui, cioè in Gesù.

[Lectio2]
!Atti 19:5-8
5 Udite tali cose, furono battezzati nel nome del Signore Gesù.
6 E avendo Paolo imposte loro le mani, venne sopra di essi lo Spirito santo, e parlavano le lingue e profetavano.
7 Questi erano in tutto circa dodici uomini. 
8 Ed entrato nella Sinagoga parlava liberamente, disputando per tre mesi, e rendendo ragione delle cose del regno di Dio.

[Lectio3]
!Atti 19:9-12
9 Ma indurandosi alcuni, e non credendo, e dicendo male della via del Signore dinanzi alla moltitudine, ritiratosi da coloro, segregò i discepoli, e disputava ogni dì nella scuola di un certo Tiranno.
10 E ciò fu per due anni, talmente che tutti quelli che abitavano nell'Asia, e Giudei e Gentili, udirono la parola del Signore,
11 E Dio faceva miracoli non ordinari per mano di Paolo :
12 di modo che persino si portavano ai malati i fazzoletti e i grembiuli stati sul corpo di lui, e si partivano da essi le malattie, e ne uscivano gli spiriti cattivi. 

[Lectio4]
Sermone di Sant'Agostino Vescovo
!Sermone 267 sul giorno di Pentecoste cap. 1 e 2
La solennità odierna ci ricorda il Signore Dio grande e la grande grazia [dello Spirito Santo] che è stata infusa in noi. Una solennità viene infatti celebrata per evitare che venga cancellato dalla memoria un avvenimento una volta accaduto. Il termine "solennità" prende nome dal fatto che [un evento] suole annualmente ricorrere. Come "perennità" si dice ad esempio di un fiume che d'estate non si secca ma scorre per tutto l'anno, quindi "perenne" cioè per [tutto] l'anno, così si dice "solenne" ciò che suole annualmente essere ricordato. 

[Lectio5]
Celebriamo oggi la discesa dello Spirito Santo. Il Signore infatti inviò dal cielo lo Spirito Santo che aveva promesso quando era sulla terra. Aveva promesso che l'avrebbe inviato dal cielo a queste condizioni: Non può venire lui, finché io non me ne sarò andato; quando me ne sarò andato lo manderò a voi (Gv 16, 7.). Perciò patì, morì, risuscitò, ascese al cielo: non rimaneva che mantenere la promessa.

[Lectio6]
I suoi discepoli stavano aspettando [l'adempimento della promessa] ed erano - così sta scritto - centoventi persone (Cf. At 1, 15). Un numero dieci volte superiore a quello degli Apostoli; Cristo infatti scelse dodici Apostoli ma inviò lo Spirito su centoventi persone. Costoro, che aspettavano l'adempimento della promessa di Cristo, erano riuniti in una stessa casa e pregavano; perché desideravano tutti con identica fede quanto chiedevano con identica preghiera e quanto aspettavano con identico desiderio spirituale. Erano otri nuovi, aspettavano il vino nuovo dal cielo (Cf. Mt 9, 17) e questo venne; già infatti il grande grappolo d'uva era stato pigiato e glorificato. Leggiamo difatti nel Vangelo: Non era stato dato ancora lo Spirito perché Cristo non era stato ancora glorificato (Gv 7, 39).
Avete già udito che fu risposto all'aspettativa con un grande miracolo. Tutti i presenti conoscevano ognuno la propria lingua. Venne lo Spirito Santo; essi furono ripieni di lui e cominciarono a parlare nelle diverse lingue di ogni popolo, che non conoscevano né avevano imparato; gliele insegnava colui che era venuto. Entrò, furono ripieni, si effuse su di essi. E allora il parlare lingue diverse era un segno [della sua presenza]; chiunque riceveva lo Spirito Santo, appena era pieno dello Spirito, cominciava a parlare nelle lingue di tutti 5, e non soltanto quei centoventi.

[Lectio7]
Lettura del santo Vangelo secondo Giovanni
!Giov. 3:16-21
In quell'occasione: Gesù disse a Nicodemo: Iddio ha amato tanto il mondo, che ha dato il suo Figlio unigenito: affinché chiunque crede in lui non perisca, ma abbia la vita eterna. Eccetera.
_
Omelia di sant'Agostino Vescovo
!Tratt. 12 su Giovanni, verso la fine
Il medico, per quanto è in lui, viene per guarire l'infermo. Si dà la morte da se stesso chi non vuole osservare le prescrizioni del medico. Il Salvatore è venuto nel mondo. Perché è stato chiamato Salvatore del mondo, se non perché è venuto per salvare il mondo e non per condannarlo? Non vuoi essere salvato da lui: sarai giudicato da te stesso. E che dico: Sarai giudicato? Senti cosa dice: «Chi crede in lui, non è giudicato» (Joann. 3, 18). Ma chi non crede, che speravi dicesse, se non: È giudicato? Ecco ciò che soggiunge: «È già giudicato» (Joann. 3, 18): il giudizio non ancora è stato pubblicato, e già la sentenza è pronunziata.

[Lectio8]
Il Signore conosce quelli che sono suoi: conosce quelli che rimangono per la corona, quelli che rimangono per le fiamme. Conosce il frumento della sua aia, ne conosce anche la paglia; conosce il buon grano, e conosce pure la zizzania. «Chi non crede, è già giudicato» (Ibi). Perché giudicato? «Perché non ha creduto nel nome dell'unigenito Figlio di Dio. Or il giudizio è questo: che la luce è venuta nel mondo, e gli uomini hanno preferito le tenebre alla luce; perché le loro opere erano malvage». Miei fratelli, di quanti il Signore trovò buone le opere? Di nessuno. Trovò tutte le opere cattive. Come dunque alcuni praticarono la verità e pervennero alla luce? È ciò che si soggiunge: «Ma chi pratica la verità, viene alla luce» (Joann. 3, 21).

[Lectio9]
«Ma essi preferirono, dice, le tenebre alla luce» (Joann. 3, 19). Qui è la forza del ragionamento. Giacché molti amarono i loro peccati, molti li confessarono: chi confessa i propri peccati e se ne accusa, già opera in unione con Dio. Dio accusa i tuoi peccati: se li accusi anche tu, ti unisci a Dio. L'uomo e il peccatore sono come due cose distinte. Mi senti nominar l'uomo, esso è opera di Dio: mi senti nominare il peccatore, esso è opera dell'uomo. Distruggi ciò che tu hai fatto, affinché Dio salvi ciò ch'ha fatto lui stesso. Bisogna che tu odii in te l'opera tua, e ami in te l'opera di Dio. Quando comincerà a dispiacerti ciò che tu hai fatto, l'accusa del male che hai commesso sarà il principio delle tue opere buone. Il principio delle opere buone è la confessione delle opere cattive.

[Ant 2]
Iddio * ha amato tanto il mondo, che ha dato il Figlio suo unigenito: affinché chiunque crede in lui, non perisca, ma abbia la vita eterna, alleluia.

[Oratio]
O Dio, che desti ai tuoi Apostoli lo Spirito Santo: concedi al tuo popolo l'effetto della sua pia domanda; così che a quelli cui hai data la fede, tu largisca anche la pace.
$Per Dominum eiusdem

[Ant 3]
Se uno mi ama, * osserverà la mia parola: e il Padre mio lo amerà, e verremo a lui, e faremo dimora presso di lui, alleluia.

