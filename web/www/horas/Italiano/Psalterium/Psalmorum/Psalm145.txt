145:2a Loda il Signore, anima mia. † Io loderò il Signore durante la mia vita; * inneggerò al mio Dio finché sarò.
145:2b Non ponete la vostra fiducia nei principi, * (3) nei figli degli uomini, nei quali non è salvezza.
145:4 Il loro spirito se ne andrà, e l'uomo ritornerà nella sua polvere, * in quel giorno periranno tutti i suoi pensieri.
145:5 Beato chi ha in suo aiuto il Dio di Giacobbe, † ed ha la sua speranza nel Signore Dio suo: * (6) Che fece il cielo e la terra, il mare e tutte le cose che sono in essi;
145:7a che mantiene la verità in eterno, † fa giustizia a quelli che soffrono ingiuria: * dà cibo a quelli che hanno fame.
145:7b Il Signore scioglie i prigionieri; * il Signore illumina i ciechi.
145:8b Il Signore rialza i caduti; * il Signore ama i giusti.
145:9 Il Signore protegge i forestieri, † sosterrà il pupillo e la vedova, * e disperderà le vie dei peccatori.
145:10 Il Signore regnerà nei secoli; il tuo Dio, o Sion, * in tutte le generazioni.
