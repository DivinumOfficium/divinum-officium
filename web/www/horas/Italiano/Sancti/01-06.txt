[Rank]
In Epiphania Domini;;Duplex I classis;;7

[Rule]
Psalmi Dominica
Antiphonas horas
Special Matutinum Incipit
Doxology=Epi
9 lectiones
Psalm5 Vespera=116
Psalm5 Vespera3=113
Festum Domini

[Ant Vespera]
Generato prima della stella del mattino, * e prima dei secoli, il Signore nostro Salvatore quest'oggi apparve al mondo.
È venuta la tua luce, * o Gerusalemme, e la gloria del Signore è spuntata su di te, e le Genti cammineranno alla tua luce, alleluia.
Aperti i loro tesori, * i Magi offrirono al Signore oro, incenso e mirra, alleluia.
Mari e fiumi, * benedite il Signore: fonti, inneggiate al Signore, alleluia.
Questa stella * risplende come fiamma, e mostra Dio, il Re dei re: i Magi la videro, e offrirono dei presenti al gran Re.

[Capitulum Vespera]
!Isa 60:1
v. Sorgi, ricevi la luce, Gerusalemme, perché la tua luce è venuta, e la gloria del Signore è spuntata su di te.
$Deo gratias

[Hymnus Vespera]
v. Crudele Erode, perché 
temi la venuta d'un Dio Re? 
Non rapisce, no, i terreni 
chi dà i regni celesti.
_
I Magi viaggiavano seguendo 
la stella ch'avean visto e li precedeva: 
colla sua luce cercan la luce; 
e co' loro doni confessano Dio.
_
Nell'acqua di pura sorgente 
scese l'Agnello celeste: 
peccati che non aveva commesso 
egli portò per purificar noi.
_
Nuovo genere di potere: 
rosseggian le anfore d'acqua, 
ché all'ordine di versar vino, 
l'acqua mutò natura.
O Gesù, gloria sia a te, 
che ti sei rivelato a' Gentili, 
insieme col Padre e collo Spirito Santo, 
per i secoli eterni. 
Amen.

[Versum 1]
V. I re di Tarsi e le isole offriranno dei presenti.
R. I re degli Arabi e di Saba porteranno dei doni.

[Ant 1]
I Magi * vedendo la stella si dissero a vicenda: Questo è il segno del gran Re: andiamo e cerchiamolo, e offriamogli in dono oro, incenso e mirra, alleluia.

[Oratio]
O Dio, che in questo giorno colla guida d'una stella hai rivelato ai Gentili il tuo Unigenito; concedi benigno, che, mentre noi già ti abbiamo conosciuto per fede, giungiamo a contemplare lo splendore della tua maestà.
$Per eumdem

[Hymnus Matutinum]
@Sancti/01-06:Hymnus Vespera

[Invit]
Cristo è apparso per noi, * Venite, adoriamolo.

[Ant Matutinum]
Offritevi al Signore, * o figli di Dio, adorate il Signore nel suo santo tempio.;;28
La corrente d'un fiume * rallegra, alleluia, la città di Dio, alleluia.;;45
Salmeggiate al Dio nostro, * salmeggiate: salmeggiate al Re nostro, salmeggiate sapientemente.;;46
V. La terra tutta ti adori, e inneggi a te, 
R. Sciolga un inno al tuo nome, o Signore.
La terra tutta ti adori, * e inneggi a te: sciolga un inno al tuo nome, o Signore.;;65
I re di Tarsi * e le isole offriranno dei presenti al Re Signore.;;71
Tutte le genti * che hai create, verranno, e si prostreranno davanti a te, o Signore.;;85
V. I re di Tarsi e le isole offriranno dei presenti.
R. I re degli Arabi e di Saba porteranno dei doni.
Un uomo è nato * in essa, ed egli stesso l'ha fondata, l'Altissimo.;;86
(Sed die Epiphaniæ dicitur)
Venite, adoriamolo: poiché egli è il Signore Dio nostro.;;94
Adorate il Signore, * alleluia: nel suo santo tempio, alleluia.;;95
Adorate Dio, * alleluia, Angeli suoi tutti, alleluia.;;96
V. Adorate il Signore, alleluia.
R. Nel suo santo tempio, alleluia.

[Lectio1]
De Isaia Prophéta.
!Isa 55:1-4
1 Voi tutti che avete sete, venite alle acque: e anche voi, che non avete denaro, affrettatevi, comprate e mangiate: venite, comprate, senza denaro e senza alcuna spesa vino e latte. 
2 Perché spendete il denaro in ciò che non è pane, e la vostra fatica in ciò che non sazia? Date ascolto a me, e cibatevi di ciò ch'è buono, e l'anima vostra sentirà delizia di cibo sostanzioso. 
3 Porgete il vostro orecchio e venite a me: ascoltate, e la vostra anima vivrà, e ristabilirò con voi un patto eterno, le misericordie assicurate a David. 
4 Ecco io t'ho dato testimone ai popoli, condottiero e maestro alle Genti.

[Responsory1]
R. Oggi, battezzato il Signore nel Giordano, si aprirono i cieli, e a guisa di colomba si posò su di lui lo Spirito Santo, e si udì la voce del Padre: 
* Questo è il mio Figlio diletto, in cui mi son compiaciuto.
V. Lo Spirito Santo discese su di lui sotto la forma sensibile di colomba, e venne dal cielo una voce. 
R. Questo è il mio Figlio diletto, in cui mi son compiaciuto.

[Responsory1InfraOctavam]
R. Tre sono i doni preziosi che offrirono i Magi al Signore in questo giorno, e contengono in sé divini misteri: 
* Nell'oro, si dimostra la potenza del Re: nell'incenso, ravvisa il gran Sacerdote: e nella mirra, la sepoltura del Signore.
V. I Magi venerarono l'autore della nostra salute nel presepio, e dai loro tesori gli offrirono dei mistici doni.
R. Nell'oro, si dimostra la potenza del Re: nell'incenso, ravvisa il gran Sacerdote: e nella mirra, la sepoltura del Signore.

[Lectio2]
!Isa 60:1-6
1 Sorgi, ricevi la luce, o Gerusalemme: poiché la tua luce è venuta, e la gloria del Signore è spuntata su di te. 
2 Perché ecco le tenebre ricoprono la terra e densa nebbia i popoli: su te invece spunta il Signore, e la sua gloria brilla in te. 
3 E le Genti cammineranno alla tua luce, e i re allo splendore che nasce in te. 
4 Alza all'intorno i tuoi sguardi, e mira: tutti costoro si son radunati per venire a te: i tuoi figli verranno da lungi e da ogni lato ti nasceran delle figlie. 
5 Tu allora vedrai la tua grandezza, e il tuo cuore andrà in sussulto, e si dilaterà allorché si rivolgerà a te la moltitudine d'oltre mare, il forte delle Genti verrà a te. 
6 Un'ondata di cammelli ti coprirà, i dromedari di Madian e di Efa: verran tutti quei di Saba portando oro e incenso, e proclamando la gloria del Signore.

[Responsory2]
R. Sotto forma di colomba si vide lo Spirito Santo, e si udì la voce del Padre: 
* Questo è il mio Figlio diletto, in cui mi son compiaciuto.
V. Si aprirono i cieli su di lui, e si udì la voce del Padre.
R. Questo è il mio Figlio diletto, in cui mi son compiaciuto.

[Lectio3]
!Isa 61:10-11; 62:1
10 Gioirò grandemente nel Signore, e l'anima mia esulterà nel mio Dio: perché m'ha rivestito colla veste della salvezza: e m'ha coperto col manto della giustizia, come sposo adorno di corona e come sposa ornata dei suoi gioielli. 
11 Poiché come la terra butta i suoi germogli, e come un giardino fa germogliare la sua semenza, così il Signore Dio farà germogliare la giustizia e la lode davanti a tutte le Genti. 
1 Per amore di Sion non tacerò, e per amor di Gerusalemme non riposerò, finché non spunti il suo giusto come la luce, e il suo salvatore risplenda come una face.

[Responsory3]
R. I re di Tarsi e le isole offriranno dei presenti: 
* I re degli Arabi e di Saba porteranno dei doni al Signore Dio.
V. Verran tutti quei di Saba portando oro ed incenso. 
R. I re degli Arabi e di Saba porteranno dei doni al Signore Dio.
&Gloria
R. I re degli Arabi e di Saba porteranno dei doni al Signore Dio.

[Lectio4]
Sermone di san Leone Papa
!Sermone 2 sull'Epifania
Gioite nel Signore, o dilettissimi, di nuovo dico, gioite: perché dopo breve intervallo di tempo dalla solennità della Nascita di Cristo, risplende la festa della sua manifestazione: e colui che in quel giorno la Vergine diede alla luce, il mondo l'ha riconosciuto quest'oggi. Infatti il Verbo fatto uomo dispose il suo ingresso nel mondo in tal maniera, che il bambino Gesù fu manifestato ai credenti e occultato ai suoi persecutori. Fin d'all'ora dunque «i cieli proclamarono la gloria di Dio, e il suono della verità si sparse per tutta la terra» (Ps. 18,1), quando una schiera d'Angeli apparve ai pastori per annunziare loro la nascita del Salvatore, e una stella fu di guida ai Magi per venire ad adorarlo; affinché dall'oriente fino all'occidente risplendesse la venuta del vero Re, perché così i regni d'Oriente appresero dai Magi gli elementi della fede, ed essi non rimasero nascosti all'impero Romano.

[Responsory4]
R. Ricevi, la luce, ricevi la luce, o Gerusalemme, perché è venuta la tua luce: 
* E la gloria del Signore è spuntata su di te.
V. E le Genti cammineranno alla tua luce, e i re allo splendore che nasce in te.
R. E la gloria del Signore è spuntata su di te.

[Lectio5]
Poiché anche la crudeltà d'Erode, che voleva soffocare in sul nascere il Re che gli era sospetto, serviva, a sua insaputa, a questa diffusione della fede; ché, mentre intento a un atroce delitto perseguitava, con un massacro generale di bambini, l'ignoto bambino, ovunque più solennemente si spargeva la fama della nascita annunziata dal dominatore del cielo, rendendola più pronta e più atta alla divulgazione, e la novità d'un segno nuovo nel cielo e l'empietà del crudelissimo persecutore. Allora pertanto il Salvatore fu portato anche in Egitto, affinché questo popolo, in preda a vecchi errori, fosse preparato, con una grazia secreta, a ricevere la sua prossima salute; e affinché, prima ancora d'aver bandito dall'animo la superstizione, ricevesse già ospite la stessa verità.

[Responsory5]
R. Verran tutti quelli di Saba, portando oro ed incenso, e proclamando la gloria del Signore, 
* Alleluia, alleluia, alleluia.
V. I re di Tarsi e le isole offriranno dei presenti, i re degli Arabi e di Saba porteranno dei doni. 
R. Alleluia, alleluia, alleluia.

[Lectio6]
Riconosciamo dunque, o dilettissimi, nei Magi adoratori di Cristo, le primizie della nostra vocazione e della nostra fede; e con animo esultante celebriamo i princìpi di questa beata speranza. Poiché fin d'allora cominciammo ad entrare nell'eterna eredità: fin d'allora ci si scoprirono i passi misteriosi della Scrittura intorno a Cristo; e la verità, che la cecità dei Giudei non accolse, sparse la sua luce in tutte le nazioni. Onoriamo dunque questo santissimo giorno in cui l'Autore della nostra salute s'è fatto conoscere: e quello che i Magi adorarono bambino nella culla, noi adoriamolo onnipotente nei cieli. E come quelli coi loro tesori offrirono al Signore dei mistici doni, così ancor noi sappiamo cavare dai nostri cuori dei doni degni di Dio.

[Responsory6]
R. I Magi dall'Oriente arrivarono a Gerusalemme cercando e dicendo: Dove è colui ch'è nato, del quale abbiam visto la stella? 
* E Siam venuti per adorare il Signore.
V. Abbiam visto la sua stella in Oriente. 
R. E Siam venuti per adorare il Signore.
&Gloria
R. E Siam venuti per adorare il Signore.

[Lectio7]
Lettura del santo Vangelo secondo Matteo
!Matt 2:1-12
Essendo nato Gesù in Betlemme di Giuda al tempo del re Erode, ecco dei Magi d'Oriente arrivarono a Gerusalemme, chiedendo: Dov'è il Re dei Giudei ch'è nato? Eccetera.
_
Omelia di san Gregorio Papa
!Omelia 10 sul Vangelo
Come avete udito, fratelli carissimi, nella lettura del Vangelo, un re della terra si turba alla nascita del Re del cielo: ciò perché ogni grandezza terrena rimane confusa allorché si manifesta la grandezza del cielo. Ma noi dobbiamo cercare perché, alla nascita del Redentore, un Angelo apparve ai pastori nella Giudea, mentre non un Angelo, ma una stella condusse i Magi d'Oriente ad adorarlo. Perché cioè i Giudei, servendosi della ragione per conoscerlo, era giusto che lo annunziasse loro una creatura ragionevole, vale a dire, un Angelo: mentre invece i Gentili, perché non sapevano servirsi della ragione, vennero condotti a conoscere il Signore non per mezzo d'una voce, ma con dei segni. Onde anche Paolo dice: «Le profezie sono date ai fedeli e non agl'infedeli; i segni al contrario agl'infedeli e non ai fedeli» (1Cor. 14,22). E così a quelli son date le profezie, perché erano fedeli, non già infedeli; e a questi sono dati i segni, perché erano infedeli, e non fedeli.

[Responsory7]
R. La stella che i Magi avean visto in Oriente, li precedeva, finché giunsero sul luogo ove era il bambino: 
* E vedendola, gioirono di grandissima gioia.
V. Ed entrati nel luogo, trovarono il bambino con Maria sua madre, e, prostratisi, lo adorarono.
R. E vedendola, gioirono di grandissima gioia.

[Lectio8]
Ed è a notare, che allorquando il nostro Redentore sarà giunto all'età d'uomo perfetto, gli Apostoli lo predicheranno agli stessi Gentili, mentre bambino e non ancora capace di parlare con gli organi corporali, una stella lo annunzia alla Gentilità: ciò senza dubbio perché l'ordine della ragione richiedeva che fossero dei predicatori che parlassero per farci conoscere il Signore, quando lui stesso avesse parlato, e che dei muti elementi l'annunziassero quando egli non parlava ancora. Ma in tutti i prodigi che apparvero sia alla nascita del Signore, sia alla morte di lui, noi dobbiamo considerare quale fu la durezza di cuore di quei Giudei, i quali non lo riconobbero né al dono della profezia, né ai suoi miracoli.

[Responsory8]
R. Vedendo i Magi la stella, gioirono di grandissima gioia: 
* Ed entrati nel luogo, trovarono il bambino con Maria sua madre, e, prostratisi, lo adorarono: * E aperti i loro tesori, gli offrirono in dono oro, incenso e mirra.
V. La stella che i Magi avean visto in Oriente, li precedeva, finché arrivata sul luogo ov'era il bambino si fermò.
R. Ed entrati nel luogo, trovarono il bambino con Maria sua madre, e, prostratisi, lo adorarono: 
&Gloria
R. E aperti i loro tesori, gli offrirono in dono oro, incenso e mirra.

[Lectio9]
Tutti infatti gli elementi resero testimonianza alla venuta del loro autore. E per parlare di essi secondo il linguaggio umano: i cieli lo riconobbero Dio, perché inviarono subito la stella. Lo riconobbe il mare, perché sotto i suoi piedi si addimostrò traversabile. Lo riconobbe la terra, perché tremò alla morte di lui. Lo riconobbe il sole, perché nascose la luce dei suoi raggi. Lo riconobbero i sassi e le pareti, perché al momento della sua morte si spezzarono. Lo riconobbe l'inferno, perché restituì i morti che teneva. E tuttavia, colui che tutti gli insensibili elementi riconobbero per Signore, i cuori degli infedeli Giudei ancora non lo riconoscono per Dio, e, più duri dei sassi, non si vogliono aprire al pentimento.
&teDeum

[Ant Laudes]
Generato prima della stella del mattino, * e prima dei secoli, il Signore nostro Salvatore quest'oggi apparve al mondo.
È venuta la tua luce, * o Gerusalemme, e la gloria del Signore è spuntata su di te, e le Genti cammineranno alla tua luce, alleluia.
Aperti i loro tesori, * i Magi offrirono al Signore oro, incenso e mirra, alleluia.
Mari e fiumi, * benedite il Signore: fonti, inneggiate al Signore, alleluia.
Questa stella * risplende come fiamma, e mostra Dio, il Re dei re: i Magi la videro, e offrirono dei presenti al gran Re.

[Capitulum Laudes]
!Isa 60:1
v. Sorgi, ricevi la luce, Gerusalemme, perché la tua luce è venuta, e la gloria del Signore è spuntata su di te.
$Deo gratias

[Hymnus Laudes]
v. O sola tra le grandi città 
grandissima, o Betlemme, cui toccò 
di dar i natali all'Autor della salute disceso dal cielo 
e rivestitosi d'un corpo mortale.
_
Cui una stella, che il disco del sole 
vince in bellezza e splendore, 
annunzia esser Dio venuto 
sulla terra in carne terrena.
_
Appena lo vedono i Magi, 
gli presentano i doni portati d'Oriente: 
e, prostrati, gli offrono, coi loro voti, 
incenso, mirra e oro regio.
_
Re e Dio lo proclamano 
l'oro e il fragrante odore 
dell'incenso di Saba, mentre la polvere 
di mirra preannunzia il suo sepolcro.
_
O Gesù, gloria sia a te, 
che ti sei rivelato ai Gentili, 
insieme col Padre e collo Spirito Santo 
per i secoli eterni. 
Amen.

[Versum 2]
V. Adorate Dio, alleluia.
R. Angeli suoi tutti, alleluia.

[Ant 2]
Quest'oggi * la Chiesa s'unì allo sposo celeste, poiché Cristo lavò nel Giordano i suoi delitti: i Magi accorrono con doni alle nozze regali, e i convitati si rallegrano per l'acqua cambiata in vino, alleluia.

[Lectio Prima]
!Isa 60:6
v. Verran tutti quelli di Saba portando oro ed incenso, e proclamando la gloria del Signore.

[Capitulum Tertia]
!Isa 60:1
v. Sorgi, ricevi la luce, Gerusalemme, perché la tua luce è venuta, e la gloria del Signore è spuntata su di te.
$Deo gratias

[Responsory Tertia]
R.br. I re di Tarsi e le isole offriranno dei presenti, * Alleluia, alleluia. 
R. I re di Tarsi e le isole offriranno dei presenti, * Alleluia, alleluia. 
V. I re degli Arabi e di Saba porteranno dei doni.
R. Alleluia, alleluia.
&Gloria
R. I re di Tarsi e le isole offriranno dei presenti, * Alleluia, alleluia. 
_
V.  Verranno tutti quelli di Saba, alleluia.
R. Portando oro ed incenso, alleluia.

[Capitulum Sexta]
!Isa 60:4
v. Alza all'intorno i tuoi sguardi e mira: tutti costoro si sono radunati per venire a te: i tuoi figli verranno da lungi e da ogni lato ti nasceranno delle figlie.
$Deo gratias

[Responsory Sexta]
R.br. Verranno tutti quelli di Saba, * Alleluia, alleluia.
R. Verranno tutti quelli di Saba, * Alleluia, alleluia.
V. Portando oro ed incenso. 
R. Alleluia, alleluia.
&Gloria
R. Verranno tutti quelli di Saba, * Alleluia, alleluia.
_
V. Adorate il Signore, alleluia.
R. Nel suo santo tempio, alleluia.

[Capitulum Nona]
!Isa 60:6
v. Verran tutti quelli di Saba portando oro ed incenso, e proclamando la gloria del Signore.
$Deo gratias

[Responsory Nona]
R.br. Adorate il Signore, * Alleluia, alleluia. 
R. Adorate il Signore, * Alleluia, alleluia. 
V. Nel suo santo tempio. 
R. Alleluia, alleluia.
&Gloria
R. Adorate il Signore, * Alleluia, alleluia. 
_
V. Adorate Dio, alleluia.
R. Angeli suoi tutti, alleluia.

[Ant 3]
Tre miracoli * hanno illustrato il santo giorno che celebriamo: oggi la stella condusse i Magi al presepio: oggi fu cambiata l'acqua in vino alle nozze: oggi Cristo volle essere battezzato nel Giordano da Giovanni per salvar noi. alleluia.
