[Rank]
S. Bartholomaei Apostoli;;Duplex II classis;;5.5;;ex C1

[Rank1960]
S. Bartholomaei Apostoli;;Duplex II classis;;5;;ex C1

[Rule]
ex C1;
9 lectiones
Psalmi Dominica
Antiphonas horas

[Oratio]
Dio onnipotente e sempiterno, che ci hai accordato la religiosa e santa gioia di questo giorno di festa del tuo beato Apostolo Bartolomeo: dà alla tua Chiesa e d'amare ciò ch'egli credette, e di predicare ciò che insegnò. 
$Per Dominum

[Lectio4]
L'Apostolo Bartolomeo, di Galilea, inoltratosi nell'India al di qua del Gange toccatagli nella divisione del mondo per la predicazione del Vangelo di Gesù Cristo, annunziò a quei popoli la venuta di Gesù Signore secondo il Vangelo di san Matteo. Dopo d'aver convertito moltissimi a Gesù Cristo in quelle contrade, e sostenuto molte fatiche e prove, si diresse verso la grande Armenia.

[Lectio5]
Là egli convertì alla fede cristiana il re Polimio, la regina sua sposa e dodici città. Cosa che gli suscitò contro una gran gelosia da parte dei sacerdoti di quella nazione. I quali suscitarono tant'odio in Astiage, fratello del re Polimio, contro l'Apostolo, ch'egli ordinò barbaramente di scorticar vivo Bartolomeo e quindi di troncargli la testa; nel qual supplizio questi rese l'anima a Dio.

[Lectio6]
Il suo corpo venne sepolto in Albanopoli, città della grande Armenia e luogo del suo martirio. In seguito fu trasportato nell'isola di Lipari, e di là a Benevento. Infine fu portato a Roma dall'imperatore Ottone III, e riposto nella chiesa consacrata a Dio sotto il suo nome nell'isola Tiberina.


[Lectio6] (rubrica tridentina)
Il suo corpo venne sepolto in Albanopoli, città della grande Armenia e luogo del suo martirio. In seguito fu trasportato nell'isola di Lipari, e di là a Benevento. Infine fu portato a Roma dall'imperatore Ottone III, e riposto nella chiesa consacrata a Dio sotto il suo nome nell'isola Tiberina. A Roma si celebra la festa il 25 settembre, e per gli otti giorni seguenti quella grande basilica viene frequentata da una grande folla.

[Lectio7]
Lettura del santo Vangelo secondo Luca
!Luc. 6:12-19
In quell' occasione: Gesù se ne andò su un monte a pregare, e passò tutta la notte pregando Dio. E, fattosi giorno, chiamò i suoi discepoli. Eccetera.
_
Omelia di sant'Ambrogio Vescovo
!Libro 5 Commentario al cap. 6 di Luca, dopo il principio
Tutte le anime grandi, le anime sublimi salgono il monte. Perché il profeta non dice a chiunque: «Sali sul monte tu che evangelizzi Sion: alza vigorosa la tua voce tu che evangelizzi Gerusalemme» (Is. 40,9). Non coi piedi corporali, ma colle grandi azioni sali questo monte per seguirvi Cristo, se vuoi essere un monte anche tu, dacché: «I monti sono intorno a lui» (Ps. 124,2). Onde troverai nel Vangelo, che i soli discepoli salirono sul monte col Signore. Il Signore poi prega non per sé, ma prega per me. Poiché, sebbene il Padre abbia rimesso tutto in potere del Figlio, il Figlio però, per compiere la sua parte di uomo, stima ch'egli debba pregare il Padre per noi, essendo egli nostro avvocato.

[Lectio8]
«E passò, dice, tutta la notte pregando Dio» (Luc. 6,12). Ti è dato l'esempio, o Cristiano, ti è prescritto il modello da imitare. Perché, che non devi fare tu per la tua salvezza, quando Cristo se ne sta tutta la notte a pregare per te? Che non conviene che tu faccia, allorché vuoi intraprendere qualche opera di pietà, quando Cristo, prima d'inviare gli Apostoli, pregò, e pregò solo? E in nessun luogo si trova, se non sbaglio, che abbia pregato co' suoi Apostoli; dappertutto prega solo. Ciò perché i desideri degli uomini non comprendono i disegni di Dio, e nessuno può penetrare nell'interno di Cristo.

[Lectio9]
«Chiamò, dice, i suoi discepoli, e ne scelse dodici» (Luc. 6,13), per destinarli a procurare agli uomini il soccorso della salvezza in tutto l'universo e a spandervi la semente della fede. Osserva nel contempo l'economia del piano celeste: non dei sapienti, non dei ricchi, non dei nobili, ma dei pescatori e dei pubblicani egli scelse per questa missione; affinché non sembrasse aver egli usato con certe anime degli artifici della prudenza per sedurle, o delle ricchezze per riscattarle, o dell'autorità del potere e del prestigio della nobiltà per attrarle alla sua grazia; affinché cioè l'impero della verità, e non la forza dell'eloquenza, prevalesse.
&teDeum
