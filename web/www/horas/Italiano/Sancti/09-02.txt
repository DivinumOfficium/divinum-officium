[Rank]
S. Stephani Hungariae Regis Confessoris;;Semiduplex;;2;;vide C5

[Rule]
vide C5;mtv
9 lectiones

[Oratio]
Deh! concedi alla tua Chiesa, Dio onnipotente, che com'ella ebbe il tuo beato Confessore Stefano per suo propagatore mentre regnava in terra, così meriti d'averlo difensore ora ch'è nella gloria del cielo. 
$Per Dominum

[Lectio4]
Stefano introdusse in Ungheria la fede di Cristo e il titolo di re. Ottenuta dal Romano Pontefice la corona reale, e consacrato re per ordine di lui, fece omaggio del regno alla Sede apostolica. Con pietà e munificenza ammirabile fondò vari stabilimenti ospedalieri a Roma, Gerusalemme, Costantinopoli; in Ungheria l'arcivescovado di Strigonia e dieci vescovadi. Venerando Cristo nei poveri, egli era ugualmente amorevole e liberale con essi, e non rimandò mai alcuno senza averlo consolato e soccorso; anzi dopo aver distribuito somme ingenti in sollievo della loro indigenza, sovente si vide dare ancora, con estrema benignità, il mobilio del suo palazzo. Inoltre era solito di lavare colle sue mani i piedi ai poveri, e di visitare la notte, solo e senza farsi conoscere, gli ospedali, di servire i malati, e prestare tutti gli altri uffici di carità. A testimonianza delle quali virtù, mentre il resto del corpo andò in polvere, la sua destra rimase incorrotta.

[Lectio5]
L'amore della preghiera lo portava a vegliare la più gran parte delle notti; e, fisso nella contemplazione delle cose celesti, lo si vide più volte rapito in estasi e sollevato da terra. Col soccorso della preghiera scampò più d'una volta miracolosamente alle cospirazioni di ribelli e agli attacchi di nemici potenti. Dal suo matrimonio con Gisella di Baviera, sorella dell'imperatore sant'Enrico, avuto un figliuolo, Emerico, lo allevò con tanta cura e con sì solida pietà, che poi divenne celebre per la sua santità. Condusse sì bene gli affari del suo regno, che, circondatosi di uomini d'una prudenza e santità consumata, non decise mai nulla senza il loro parere; mentre nella cenere e nel cilizio domandava a Dio con umilissime preghiere, la grazia di vedere, prima di morire, tutto il regno d'Ungheria cattolico; così che il suo grandissimo zelo nel propagare la fede gli meritò il nome di Apostolo di quella nazione, e il Romano Pontefice gli concesse la facoltà per sé e per i suoi successori di farsi precedere dalla croce.

[Lectio6]
Animato da ardentissima divozione verso la Madre di Dio, costruì una vastissima chiesa in suo onore, e la dichiarò patrona dell'Ungheria; e la Vergine l'introdusse a sua volta in cielo il giorno medesimo della sua Assunzione, giorno che gli Ungheresi chiamano il giorno della Gran Signora, come aveva stabilito il santo re. Il suo corpo, che mandò un soavissimo odore e diede un liquore celeste, per ordine del Romano Pontefice fu poi trasferito in luogo più conveniente e riposto con maggior onore in mezzo a numerosi miracoli d'ogni genere. Il sommo Pontefice Innocenzo XI ne fissò la festa al 2 Settembre per l'insigne vittoria riportata, col soccorso di Dio, lo stesso giorno sui Turchi nell'assedio di Budapest dall'esercito di Leopolo Ieletto imperatore dei Romani e re d'Ungheria.

[Lectio7]
@Commune/C5:Lectio72

[Lectio8]
@Commune/C5:Lectio82

[Lectio9]
@Commune/C5:Lectio92

[Lectio94]
Stefano, re d'Ungheria, introdusse in Ungheria la fede di Cristo e il titolo di re. Ottenuta dal romano pontefice la corona reale, e consacrato re per ordine di lui, fece omaggio del suo regno alla sede apostolica. Con pietà e munificenza ammirabile fondò ospedali a Roma, a Gerusalemme e Costantinopoli. Eresse in Ungheria l'arcivescovado di Strigonia e dieci vescovadi. Grande fu la sua carità verso i poveri e l'assiduo amore per la preghiera. Animato da ardentissima devozione verso la Madre di Dio, costruì una vastissima chiesa in suo onore e la dichiarò patrona dell'Ungheria. La Vergine, a sua volta, l'introdusse in cielo il giorno medesimo della sua assunzione, giorno che gli Ungheresi chiamano della Gran Signora, come aveva stabilito il santo re. Il sommo pontefice Innocenzo XI ne fissò la festa al 2 settembre, giorno in cui l'esercito cristiano, col soccorso del santo re, ricuperò la città di Budapest che era stata assediata.
&teDeum
