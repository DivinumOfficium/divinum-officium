[Rank]
Beatae Mariae Virginis Reginae;;Duplex II classis;;5.1;;ex C11

[Rank1960]
Beatae Mariae Virginis Reginae;;Duplex II classis;;5;;ex C11

[RankNewcal]
Beatae Mariae Virginis Reginae;;Duplex;;3;;ex C11

[Rule]
ex C11;
9 lectiones
Ipsa Virgo Virginum
Doxology=Nat
Antiphonas horas
Psalmi Dominica

[Capitulum Vespera]
!Sir 24:5; 24:7
v. Io sono uscita dalla bocca dell'Altissimo, primogenita di tutta la creazione. Nel più alto dei cieli ho la mia dimora e il mio trono sulla colonna di nube.
$Deo gratias

[Versum 1]
V. Salve, Regina di misericordia.
R. Da cui è nato Cristo, nostro Re.

[Ant 1]
Beata poiché hai creduto ciò che ti disse il Signore: regnerai con Cristo in eterno.

[Oratio]
A noi che celebriamo la festa della beata Vergine Maria, nostra Regina, concedi, o Dio onnipotente, che sostenuti dal suo aiuto, godiamo la pace in questa vita e la gloria nella vita eterna.
$Per Dominum

[Invit]
Cristo Re, che coronò la Madre sua, * venite, adoriamo.

[Hymnus Matutinum]
v. Vergine Regina: sei collocata
al vertice della creazione
e dotata d'una bellezza che supera
la bellezza di tutte le creature.
_
Opera somma, sei la più bella
ed amabile al Verbo creatore,
predestinata ad esser madre
di quel Figlio che ti creò.
_
Come Cristo, dall'alto della Croce,
fu vero re nella sua porpora insanguinata,
così tu, partecipe della passione di lui,
sei madre di tutti i viventi.
_
Splendida per così grandi titoli di onore,
guarda a noi che ti esaltiamo:
accetta l'inno di lode
che t'innalziamo per lodarti.
_
Sia gloria a te, o Gesù,
che sei nato dalla Vergine;
con il Padre e lo Spirito Santo
per tutti i secoli.
Amen.

[Ant Matutinum]
Tu sei benedetta * fra le donne e benedetto è il frutto del tuo seno. (Alleluia.);;8
Santa Madre di Dio * come aroma prezioso, hai emanato soave profumo. (Alleluia.);;18
Al prodigio * della sua verginità innalziamo festosi un cantico di gioia. (Alleluia.);;23
V. Salve, Regina di misericordia. (Alleluia.)
R. Da cui nacque Cristo, nostro Re. (Alleluia.)
Con il tuo splendore * e con la tua bellezza, vieni, avanza lietamente, e regna. (Alleluia.);;44
L'aiuterà * Dio con la sua presenza: Dio è in lei; non vacillerà. (Alleluia.);;45
Siamo nella gioia, * tutti noi che abitiamo in te, o santa Madre di Dio. (Alleluia.);;86
V. Stava presso la croce di Gesù Maria, sua madre. (Alleluia.)
R. Compartecipe della passione, Regina di tutto il mondo. (Alleluia.)
Rallegrati, * o vergine Maria, perché da sola hai distrutto tutte le eresie nel mondo intero. (Alleluia.);;95
Fammi degno * di lodarti, o Vergine santa: dammi forza contro i tuoi nemici. (Alleluia.);;96
Dopo il parto, * o Vergine, sei rimasta inviolata: Madre di Dio, intercedi per noi. (Alleluia.);;97
V. Tutte le generazioni mi chiameranno beata. (Alleluia.)
R. Perché grandi cose ha fatto in me colui che è potente. (Alleluia.)

[Lectio1]
Dal libro dell' Ecclesiastico 
!Sir 24:5-11
5 Io sono uscita dalla bocca dell'Altissimo, primogenita di tutta la creazione. 
6 Io ho fatto sorgere nel cielo una luce indefettibile e come vapore ho coperto tutta la terra. 
7 Ho posto la mia tenda in alto: il mio trono è sopra una colonna di nube. 
8 Io sola ho percorso la volta del cielo, sono penetrata nelle profondità dell'abisso, ho camminato sui flutti del mare 
9 e su tutta la terra: ho preso dominio su ogni popolo 
10 e gente: 
11 ho soggiogato, con la mia forza, il capo dei potenti e degli umili; e in tutti questi ho cercato riposo, e mi fermerò nei domini del Signore.

[Responsory1]
R. Beata sei tu, o Maria, che hai creduto nel Signore: in te si sono compiute le cose che ti sono state predette. 
* Ecco, sei stata innalzata, sopra i cori degli angeli, ai regni celesti. (Alleluia.)
V. Ave, Maria piena di grazia, il Signore è con te.
R. Ecco, sei stata innalzata, sopra i cori degli angeli, ai regni celesti. (Alleluia.)

[Lectio2]
!Sir 24:14-16
14 Mi creò prima del tempo, dal principio; né tramonterò mai più. Davanti a lui servivo nella sua tenda. 
15 E perciò ho preso dimora stabile in Sion, e mi fermai nella città amata; io comando su Gerusalemme. 
16 Affondai le radici presso un popolo glorioso, nella porzione del Signore, nella sua eredità.

[Responsory2]
R. Onoriamo la regale dignità della vergine Maria.
* Poiché ella regna con Cristo in eterno. (Alleluia.)
V. Celebriamo la gloria della nostra Regina.
R. Poiché ella regna con Cristo in eterno. (Alleluia.)

[Lectio3]
!Sir 24:24-30
24 Io sono la madre del vero amore, del timore e della scienza e della santa speranza. 
25 In me è ogni grazia di via e di verità, in me ogni speranza di vita e di virtù. 
26 Venite a me, o voi tutti che mi desiderate, e saziatevi dei miei frutti. 
27 Perché il pensare a me è dolce più del miele, e il possedermi più del miele e del favo: 
28 la mia memoria si perpetuerà nelle successioni dei secoli. 
29 Quelli che mi mangiano avranno ancora fame e quelli che mi bevono avranno ancora sete. 
30 Chi mi ascolta non avrà da arrossire, e quelli che operano per me non peccheranno. Quelli che mi esaltano, avranno la vita eterna.

[Responsory3]
R. L'ha eletta Iddio e l'ha prescelta;
* Ha posto sul suo capo una corona di gloria. (Alleluia.)
V. E la fa abitare nella sua dimora.
R. Ha posto sul suo capo una corona di gloria. (Alleluia.)
&Gloria
R. Ha posto sul suo capo una corona di gloria. (Alleluia.)

[Lectio4]
Sermone di s. Pier Canisio presbitero
!Su Maria Madre di Dio Vergine incomparabile, lib. 15, c. 13
Seguendo san Giovanni Damasceno, sant'Atanasio e altri, perché non dobbiamo chiamare regina la vergine Maria, quando nelle Scritture sono esaltati il suo antenato David come famoso re e il Figlio suo come re dei re e signore dei dominanti, per l'eternità? Inoltre Maria è regina se la si unisce con coloro che, quasi come re, posseggono il regno dei cieli, assieme con Cristo, il re eterno: infatti essi sono eredi assieme a Gesù e siedono sul suo stesso trono, per usare una frase della Scrittura. Maria è regina non inferiore a nessun altro; anzi, è levata talmente al di sopra degli angeli e degli uomini, che nessuno può essere più alto e più santo di lei: infatti solo lei ha un figlio comune con il Padre. Al di sopra di sé vede solo il Padre e il Figlio, e al di sotto di sé ogni altra creatura.

[Responsory4]
R. Accogli la parola, vergine Maria, che ti è stata comunicata dal Signore.
* Ecco, concepirai e darai alla luce un Dio che è anche uomo. (Alleluia.)
V. E sarai chiamata Regina sopra tutte le genti.
R. Ecco, concepirai e darai alla luce un Dio che è anche uomo. (Alleluia.)

[Lectio5]
Il grande sant'Atanasio disse con acutezza: «Maria deve esser ritenuta realmente non solo Madre di Dio, ma anche regina e signora, poiché quel Cristo che nacque da questa vergine Madre, è lui stesso Dio, signore e re». Si può attribuire a questa regina quello che si legge nei salmi: «Alla tua destra si è assisa la regina, vestita in laminato d'oro». Inoltre Maria è regina non soltanto del cielo, ma pure dei cieli, essendo la madre del re degli angeli, e l'amica e la sposa del re dei cieli. O Maria, nobile regina e madre fedele, nessuno ti implora senza essere aiutato e tutti ti siamo riconoscenti per le tue grazie: ti prego e ti supplico con insistenza e con rispetto, di accettare e di approvare questa manifestazione della mia devozione, di tener conto della mia offerta, non badando alla sua consistenza, ma alla mia buona volontà, e di raccomandarmi al tuo Figlio onnipotente.

[Responsory5]
R. Egli venne per la rovina e la risurrezione di molti.
* E una spada trapasserà la tua anima. (Alleluia.)
V. Ave, Madre di Cristo, compartecipe della passione. Regina di tutto il mondo.
R. E una spada trapasserà la tua anima. (Alleluia.)

[Lectio6]
Dalla Lettera enciclica del papa Pio XII 
!Enciclica Ad caeli Reginam, 11 Ottobre1954
Dai monumenti dell'antichità cristiana, dalle preghiere liturgiche, dall'innata devozione del popolo cristiano, dalle opere d'arte, da ogni parte abbiamo potuto raccogliere espressioni ed accenti, secondo i quali la vergine Madre di Dio consta primeggiare per la sua dignità regale; ed abbiamo anche provato come le ragioni che la sacra teologia ha dedotto dal tesoro della fede, confermino pienamente questa verità. Di tali testimonianze riportate si forma un concerto, la cui eco risuona larghissimamente per celebrare il sommo fastigio della regale dignità della Madre di Dio e degli uomini, che è al di sopra di ogni cosa creata, e che è stata «innalzata sopra i cori degli angeli, ai regni celesti». Essendoci poi fatta la convinzione, dopo mature e ponderate riflessioni, che verranno grandi vantaggi alla Chiesa, se questa verità, solidamente dimostrata, risplenderà più evidente davanti a tutti - quasi lucerna più luminosa posta sul suo candelabro - con la nostra autorità apostolica, decretiamo e istituiamo la festa di Maria Regina, da celebrarsi in tutto il mondo il giorno 31 maggio di ogni anno.

[Responsory6]
R. Un grande prodigio apparve in cielo: 
* Una donna vestita di sole e la luna sotto i suoi piedi e sul suo capo una corona di dodici stelle. (Alleluia.)
V. Il Figlio di lei regna in eterno.
R. Una donna vestita di sole e la luna sotto i suoi piedi e sul suo capo una corona di dodici stelle. (Alleluia.)
&Gloria
R. Una donna vestita di sole e la luna sotto i suoi piedi e sul suo capo una corona di dodici stelle. (Alleluia.)

[Lectio7]
Dal Vangelo secondo Luca.
!Luca 1:26-33
In quel tempo, l'angelo Gabriele fu inviato da Dio in una città della Galilea, di nome Nazaret, ad una vergine promessa sposa ad un uomo di nome Giuseppe, della stirpe di David, e il nome della vergine era Maria. Eccetera.
_
Omelia di s. Bonaventura vescovo
!Sermone sulla regia dignità della Beata Maria Vergine
La beata vergine Maria è diventata madre del sommo Re mediante una maternità del tutto singolare, secondo quanto si sentì dire dall'angelo: «Ecco, concepirai e darai alla luce un figlio»; e inoltre: «Il Signore gli darà il trono di David suo padre, e regnerà sulla casa di Giacobbe in eterno e il suo regno non avrà fine». È come se dicesse apertamente: Concepirai e darai alla luce un figlio che è re, che eternamente abita sul suo trono regale, e per questo tu regnerai come madre del Re, e come Regina siederai tu pure sul trono regale. Se infatti è giusto che il figlio onori la madre, è altrettanto giusto che partecipi ad essa il trono regale; per questo, per il fatto cioè che la vergine Maria ha concepito colui che porta scritto sul suo femore «Re dei re e Signore dei dominanti», nell'istante stesso in cui concepì il Figlio di Dio, divenne Regina non soltanto della terra, ma anche del cielo. E questo era stato preannunciato nell'Apocalisse dove si dice : «Un grande prodigio apparve nel cielo: una donna vestita di sole, e la luna sotto i suoi piedi, e sul suo capo una corona di dodici stelle».

[Responsory7]
R. La Vergine concepirà e darà alla luce un Figlio: 
* Egli sarà chiamato l'Ammirabile, Dio, il Forte. (Alleluia.)
V. Egli siederà sul trono di David e governerà sul suo regno per sempre.
R. Egli sarà chiamato l'Ammirabile, Dio, il Forte. (Alleluia.)

[Lectio8]
Anche riguardo alla sua gloria, Maria è regina illustre. Il Profeta esprime ciò in modo adeguato in quel salmo, che si riferisce in modo particolare a Cristo e alla vergine Maria. In esso si afferma in un primo luogo di Cristo: «Il tuo trono, o Dio, è eterno». Poco dopo si dice della Vergine: «Alla tua destra è assisa la regina». Ciò si riferisce alle qualità più elevate, e perciò viene attribuito alla gloria del cuore. Poi il testo prosegue: «Vestita in laminato d'oro»: qui si intende il vestito di quella gloriosa immortalità che Maria acquistò con l'assunzione. Non si può credere che il vestito che aveva circondato il Cristo e che sulla terra era stato santificato totalmente dal Verbo incarnato, fosse distrutto dalla corruzione. Come fu opportuno che Cristo donasse a sua Madre la grazia totale quando ella fu concepita, così fu pure opportuno che donasse la gloria completa con l'assunzione di sua Madre. Ne consegue che è da ritenere vero il fatto che la Vergine, entrata nella gloria con l'anima e con il corpo, sia assisa accanto al Figlio.

[Responsory8]
R. Sei stata innalzata, santa Madre di Dio.
* Sopra i cori degli angeli, ai regni celesti. (Alleluia.)
V. Intercedi per noi presso il Signore Gesù Cristo.
R. Sopra i cori degli angeli, ai regni celesti. (Alleluia.)
&Gloria
R. Sopra i cori degli angeli, ai regni celesti. (Alleluia.)

[Lectio9]
Maria è regina e distributrice di grazie: ciò fu. intuito nel libro di Ester, dove è scritto: «La fonte crebbe diventando fiume, e poi si trasformò in luce e in sole». La vergine Maria, raffigurata nella persona di Ester, è paragonata al dilatarsi dell'acqua e della luce, proprio perché diffonde la grazia che aiuta l'azione e la contemplazione. La stessa grazia di Dio che curò l'umanità, fu comunicata a noi attraverso Maria, come attraverso un acquedotto: è un compito della Vergine distribuire la grazia, non perché sia creatrice di grazia, ma perché ce la guadagna con i suoi meriti. Giustamente, quindi, la vergine Maria è regina nobile di fronte al suo popolo, proprio perché ci ottiene il perdono, vince le difficoltà, distribuisce la grazia e finalmente, introduce nella gloria.
&teDeum

[Versum 2]
V. La Vergine Maria ascese al cielo.
R. Con Cristo regna in eterno.

[Ant 2]
O degnissima Regina del mondo, o Maria, Vergine perpetua, intercedi per la nostra pace e salute, tu che hai generato il Cristo Signore, Salvatore di tutti. (Alleluia.)

[Commemoratio 2]
!Commemorazione di S. Petronilla Vergine
@Commune/C6:Oratio proper
$Oremus
Esaudiscici, Dio, nostra salvezza : affinché, come esultiamo per la festa della tua beata Vergine Petronilla, così ne apprendiamo il sentimento d'una tenera devozione.
$Per Dominum

[Lectio Prima]
!Sir 24:30-31
v. Chi ascolta me non sarà confuso, e quelli che opereranno con me non sbaglieranno; quelli che mi glorificheranno, avranno la vita eterna.

[Responsory Tertia]
R.br. Salve, * o Regina di misericordia.
R. Salve, * o Regina di misericordia.
V. Da cui è nato Cristo, nostro Re.
R. O Regina di misericordia.
&Gloria
R. Salve, * o Regina di misericordia.
_
V. Stava presso la croce di Gesù la Madre sua.
R. Compartecipe della passione, Regina di tutto il mondo.

[Capitulum Sexta]
!Sir 24:9-11
v. Ebbi dimora in ogni luogo e presso ogni popolo, ed ebbi primato su tutte le genti e sottoposi con la forza i cuori del potenti e degli umili.
$Deo gratias

[Responsory Sexta]
R.br. Stava presso la Croce di Gesù, * la Madre sua.
R. Stava presso la Croce di Gesù, * la Madre sua.
V. Compartecipe della passione. Regina di tutto il mondo.
R. La Madre sua.
&Gloria
R. Stava presso la Croce di Gesù, * la Madre sua.
_
V. Tutte le generazioni mi chiameranno beata.
R. Poiché cose grandi ha fatto per me colui che è potente.

[Responsory Nona]
R.br. Tutte le generazioni * mi chiameranno beata.
R. Tutte le generazioni * mi chiameranno beata.
V. Poiché grandi cose ha fatto per me colui che è potente.
R. Mi chiameranno beata.
&Gloria
R. Tutte le generazioni * mi chiameranno beata.
_
V. La Vergine Maria ascese al cielo.
R. Con Cristo regna in eterno.

[Versum 3]
V. La Vergine Maria ascese al cielo.
R. Con Cristo regna in eterno.

[Ant 3]
O beata Madre e intatta Vergine Maria, o gloriosa regina del mondo, intercedi per noi presso il Signore.
