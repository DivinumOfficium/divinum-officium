[Rank]
S. Hilarii Episcopi Confessoris Ecclesiae Doctoris;;Duplex;;3;;vide C4a

[RankNewcal]
S. Hilarii Episcopi Confessoris Ecclesiae Doctoris;;Duplex optional;;2;;vide C4a

[Name]
Ilario

[Rule]
vide C4a;mtv
9 lectiones

[Oratio]
Dio, che hai dato al tuo popolo il beato Ilario come ministro dell'eterna salvezza; concedi, che, come lo abbiamo avuto Dottore di vita in terra, così meritiamo d'averlo intercessore nei cieli. 
$Per Dominum

[Commemoratio]
!Commemorazione di S. Felice Prete e Mart.
@Commune/C2:Oratio proper
v. Preghiamo.
Concedici, Dio onnipotente, che gli esempi dei tuoi Santi ci eccitino a vita migliore; cosi che, mentre ne celebriamo la festa, ne imitiamo anche le azioni.
$Per Dominum

[Responsory1](sed non rubrica 1960)
@Tempora/Epi2-0:Responsory1

[Responsory2](sed non rubrica 1960)
@Tempora/Epi2-0:Responsory2

[Responsory3](sed non rubrica 1960)
@Tempora/Epi2-0:Responsory3

[Lectio4]
Ilario, nato in Aquitania da nobile famiglia, si distinse per dottrina ed eloquenza. Legato dapprima in matrimonio, menò quasi vita monastica: poi per le singolari virtù venne creato vescovo di Poitiers: e si diportò così bene nella carica di vescovo. da meritare le più grandi lodi dai fedeli. Era l'epoca in cui l'imperatore Costante perseguitava i cattolici col terrore, la confisca dei beni ed ogni altra crudeltà, se non passavano dalla parte degli Ariani; Ilario essendosi opposto agli Ariani come un muro inespugnabile, attirò su di sé il loro furore. Quindi gli furono tese molte insidie, e finalmente per gli artifizi di Saturnino, vescovo d'Arles, venne relegato dal sinodo di Béziers nella Frigia: dove e risuscitò un morto, e scrisse contro gli Ariani dodici libri sulla Trinità.

[Lectio5]
Quattro anni dopo, radunato un concilio a Seleucia, città dell'Isauria, Ilario fu costretto ad assistervi: quindi partì per Costantinopoli, dove scorto l'estremo pericolo della fede, domandò, con tre pubblici memoriali, udienza all'imperatore, per disputare davanti a lui sulla fede cogli avversari. Ma Ursacio e Valente, vescovi Ariani, che Ilario aveva confutato nei suoi scritti, temendo la presenza d'uomo sì sapiente, persuasero Costante di ristabilirlo nel suo vescovado come per fargli onore. Fu allora che la chiesa della Gallia, secondo l'espressione di san Girolamo, abbracciò Ilario reduce dal combattimento contro gli eretici, seguito fino alla città episcopale da san Martino, che fu poi preposto al governo della chiesa di Tours; la santità del 	quale mostrò in seguito quanto profittasse delle lezioni d'un tanto maestro.

[Lectio6]
D'allora in poi governò la chiesa di Poitiers con gran tranquillità: e spinse la Gallia intera a condannare l'empietà degli Ariani. Scrisse molti libri d'una meravigliosa erudizione; e san Girolamo afferma a Leta di poterli leggere tutti senza nessuna tema di errore con quelle parole: I libri d'Ilario si possono leggere senza alcun pericolo. Egli se ne andò in cielo il 13 di Gennaio, sotto gl'imperatori Valentiniano e Valente, l'anno della nascita di Cristo 369. Appellato da molti Padri e concilii Dottore insigne della Chiesa, e come tale onorato in alcune diocesi, finalmente ad istanza del sinodo di Bordeaux, Pio IX Pontefice massimo, con decreto della sacra Congregazione dei Riti, lo dichiarò e confermò Dottore della Chiesa universale, ordinando che il giorno della sua Festa si dicesse da tutti l'Ufficio e la Messa dei Dottori.

[Lectio94]
Ilario, nato nell'Aquitania Gallica da nobile famiglia, si distinse per dottrina ed eloquenza. Nominato vescovo di Poitiers, in tale ufficio si comportò in modo da riscuotere la più grande lode dei fedeli. Per la fede cattolica, che difese strenuamente, fu relegato quattro anni in Frigia, dove tra gli altri miracoli, risuscitò un morto. Scrisse dodici libri sulla Trinità contro gli ariani e indusse tutta la Gallia a condannare l'eresia di Ario. Scrisse anche molti altri libri con mirabile erudizione: libri che san Girolamo  nella lettera a Leta, asserisce potersi leggere senza alcun sospetto di errore, con quelle parole: «Scorri i libri di Ilario con piede sicuro». Volò al cielo il 13 gennaio del 369. Il sommo pontefice Pio IX, per istanza del Sinodo di Bordeaux, lo dichiarò e confermò dottore universale della Chiesa.
&teDeum

[Lectio93]
!Commemorazione di S. Felice Prete e Mart.
Felice prete di Nola, per avere inveito con forza contro il culto degli idoli, fu in diverse maniere perseguitato dagl'infedeli, poi gettato in prigione. Donde liberato di notte da un Angelo, ricevé l'ordine di cercare Massimiano vescovo di Nola il quale essendo carico di anni e temendo perciò di non poter sostenere i supplizi dei persecutori, s'era nascosto in una selva. Dove giunto Felice, condottovi da Dio, trovò il santo vescovo disteso per terra quasi morto; rianimatolo e caricatoselo sulle spalle, lo affidò, perché si rimettesse, alle cure d'una vedova cristiana. Ma riprendendo egli di nuovo l'empietà degli adoratori degli idoli, questi si precipitarono su di lui, ma egli fuggì e si nascose nello stretto spazio di due muraglie; la cui entrata essendosi subito ricoperta di ragnatele, nessuno poté sospettare che vi si fosse nascosto proprio allora. Donde poi uscito, Felice dimorò nascosto per tre mesi in casa d'una pia donna. E allorquando la Chiesa di Dio cominciò ad aver pace, ritornò a Nola, dove cogli esempi della vita, i suoi insegnamenti e miracoli convertì molti alla fede di Cristo, e, dopo aver ricusato costantemente il vescovado di quella città, si addormentò nel Signore, e fu sepolto presso Nola nel luogo detto il Pincio.
&teDeum
