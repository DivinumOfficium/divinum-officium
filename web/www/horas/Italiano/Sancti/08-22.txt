[Rank]
Immaculati Cordis Beatae Mariae Virginis;;Duplex II classis;;5.1;;ex C11

[Rank1960]
Immaculati Cordis Beatae Mariae Virginis;;Duplex II classis;;5;;ex C11

[Rule]
ex C11;
9 lectiones

[Ant 1]
Il mio cuore esultò * nel Signore e la mia potenza fu esaltata nel mio Dio, poiché io mi sono rallegrata nella tua salvezza.

[Oratio]
O Dio onnipotente ed eterno, che nel cuore della beata Vergine Maria hai preparato una degna dimora allo Spirito Santo: concedi a noi di celebrare con spirito devoto la festa del suo cuore immacolato e di vivere come piace al tuo cuore.
$Per Dominum eiusdem

[Commemoratio 2]
!Commemorazione dei Ss. Timoteo, Ippolito e Simforiano Mart.
@Commune/C3:Oratio proper
v. Preghiamo.
O Signore, accordaci placato il tuo aiuto: e per intercessione dei tuoi santi martiri Timoteo, Ippolito e Sinforiano, stendi su di noi propizia la tua destra.
$Per Dominum

[Lectio4]
Sermone di s. Bernardino da Siena
!Dal sermone 9 sulla visitazione
Sarà possibile che un uomo, con la sua bocca empia o addirittura abominevole, abbia la presunzione di parlare poco o tanto, della vera Madre dell'Uomo Dio, se non sulla scia della Rivelazione? Tanto più se si pensa che il Padre l'ha predestinata ad essere vergine, il Figlio la elesse come madre e lo Spirito Santo predispose che fosse dimora di ogni grazia. E io, piccolo uomo, con quali parole potrò esprimere i sentimenti di questo cuore di Vergine, già espressi dalla bocca di Dio, se non basta neppure la lingua di un angelo per descriverli? Il Signore disse: «L'uomo leale fa uscire il bene dallo scrigno del proprio cuore». Ed anche questa frase può essere un v ero tesoro. E chi può pensare che sia più adatto a parlare del cuore della Vergine, se non la stessa Vergine, quella che meritò di diventare Madre di Dio e che ospitò lo stesso Dio nel suo cuore e nel suo seno per nove mesi? E quale tesoro più adatto che lo stesso amore divino, di cui era infiammato, come fornace, il cuore della Vergine?

[Lectio5]
Da questo cuore, come da una fornace di amore divino, la Vergine fece scaturire parole buone, cioè parole infiammate d'amore. Come da un'anfora colma di vino pregiato non può traboccare che vino pregiato; e come da un forno incandescente non può sprigionarsi che calore altissimo, così dalla Madre di Cristo non poté uscire nessuna parola che non fosse piena dell'amore e dell'ardore divino. La donna saggia che è una vera signora, usa pronunciare parole misurate, belle e sensate: perciò si legge che la benedetta Madre di Cristo pronunciò in sette diverse riprese, quasi sette parole ricolme di significato e di efficacia: ciò significa anche che ella era riempita dei sette doni dello Spirito Santo. Parlò due volte con l'angelo, due con Elisabetta, due con suo Figlio (una nel tempio e l'altra durante le nozze), una volta con i servitori. E in queste diverse occasioni parlò sempre moderatamente: si deve eccettuare il caso in cui lodò e ringraziò Iddio, quando prolungò il suo discorso dicendo: «L'anima mia magnifica il Signore». In questo caso parlò non con uomini ma con Dio. Queste sette parole furono pronunciate secondo un ordine e una sequenza che facevano vedere i sette modi di procedere e di agire dell'amore. Erano come sette fiamme del suo cuore ardente.

[Lectio6]
!Dai documenti ecclesiastici
Il culto liturgico con cui viene dato al cuore immacolato di Maria vergine il debito onore e a cui molti santi uomini e donne prepararono la via, dalla stessa sede Apostolica fu approvato la prima volta agli inizi del secolo decimonono, quando papa Pio VII istituì la festa del cuore immacolato della Vergine, da celebrarsi piamente e santamente da quelle diocesi e famiglie religiose che ne avessero fatto domanda; poi Pio IX vi aggiunse l'ufficio e la messa propria. In seguito il sommo pontefice Pio XII, accogliendo benignamente lo zelo ardente e il desiderio, sorto già nel secolo decimosettimo e in crescente sviluppo, di ottenere che simile festa fosse celebrata con maggiore solennità e fosse resa comune in tutta la Chiesa, nel 1942, quando una guerra atrocissima dilagava in tutto il mondo, avendo compassione delle infinite miserie dei popoli, per la sua pietà e fiducia nella Madre celeste, consacrò in forma solenne il genere umano al benignissimo cuore di lei e stabilì che fosse celebrata per sempre e dovunque la festa in onore del suo cuore immacolato con la messa e l'ufficio proprio.

[Lectio7]
Dal Vangelo secondo Giovanni.
!Joannes 19:25-27
In quel tempo, stavano presso la croce di Gesù sua madre, la sorella di sua madre, Maria di Cleofa, e Maria Maddalena. Eccetera.
_
Omelia di s. Roberto Bellarmino vescovo
!Sulle sette parole di Cristo in Croce cap. 12
Il dover prendersi cura della vergine Madre, fu per san Giovanni un giogo veramente soave e un lieve incarico, impostogli dal Signore. Chi non avrebbe dimorato più che volentieri insieme con quella Madre, che aveva portato per nove mesi nel proprio seno il Verbo incarnato, e aveva abitato con lui per trent'anni completi? Chi non invidia quel prediletto di Gesù, perché, data l'assenza del Figlio di Dio, ottenne la presenza della Madre di Dio? Però, se non erro, anche noi con le nostre preghiere possiamo ottenere dal Verbo, che è generoso e che s'incarnò per noi e fu crocifisso per nostro amore, la grazia che lui stesso ci dica: «Ecco tua madre» e che indicandoci dica a sua Madre: «Ecco tuo figlio».

[Responsory7]
R. Beata sei tu, santa vergine Maria, e molto degna di ogni lode:
* poiché da te è nato il sole di giustizia, Cristo, nostro Dio.
V. Prega per il popolo, intervieni per il clero, intercedi per il ceto femminile religioso: sentano il tuo aiuto tutti coloro che celebrano la tua santa festa.
R. poiché da te è nato il sole di giustizia, Cristo, nostro Dio.

[Lectio8]
II Signore non è avaro di grazie, purché ci accostiamo al suo trono di grazia con fede e fiducia e non con finto, ma con vero e sincero amore. Egli, che volle che noi fossimo coeredi del regno del Padre, non disdegnerà averci coeredi dell'amore di sua Madre. Neppure la stessa benignissima Vergine sarà aggravata dalla moltitudine dei figli, avendo un cuore grandissimo e un desiderio ardentissimo che nessuno perisca di quelli che il suo Figlio redense con tanto prezioso sangue. Andiamo dunque con fiducia al trono della grazia di Cristo, e supplici e non senza lacrime domandiamo che per ciascuno dica alla sua Madre: «Ecco tuo figlio»; e a ciascuno di noi: «Ecco tua madre».

[Lectio9]
Quale vantaggio ci deriva dall'essere protetti da questa Madre? Chi ci potrà strappare dal suo seno? Quale difficoltà ci potrà rovinare, se noi ci fidiamo dell'appoggio della Madre di Dio e nostra? Inoltre noi non siamo i primi a godere di questi vantaggi: già altri, prima di noi, furono sottoposti allo speciale e materno patrocinio di questa Vergine, e nessuno se ne allontanò deluso o triste, ma tutti si partirono da lei felici e contenti, rassicurati dalla protezione di questa Madre. Di lei fu scritto: «Ella schiaccerà la tua testa». Di costei si fidano ed essi stessi nutrono fiducia di poter camminare sicuri su serpenti e basilischi, e di stritolare leoni e draghi. Inoltre non si capisce come possa rovinarsi colui, del quale Gesù disse alla Vergine: «Ecco tuo figlio», purché lui stesso non sia sordo quando Gesù gli dice: «Ecco tua madre».
&teDeum

[Ant 2]
O Beata Vergine Maria: tu sei la Madre della grazia, tu la speranza del mondo: esaudisci noi, tuoi figli, che gridiamo a te.
