[Adv1-0]
Prima Domenica dell'Avvento di nostro Signore Gesù Cristo.

[Nat1-0]
Festa del santissimo Nome di Gesù.
  	
[Nat2-0]
Festa della santa Famiglia Gesù, Maria, Giuseppe; dalla quale si propongono santissimi esempi alle famiglie cristiane, e s'implorano opportuni aiuti.

[Quadp1-0]
Domenica di Settuagesima, nella quale si depone il cantico del Signore « Allelùja ».  

[Quadp3-3]
Giorno delle Ceneri, e principio del digiuno della sacratissima Quaresima.  

[Quad5-0]
Domenica di Passione.

[Quad5-5]
Festa dei sette Dolori della beatissima Vergine Maria.

[Quad6-0]
Domenica delle Palme, quando nostro Signore Gesù Cristo, secondo la profezia di Zaccaria, sedendo sopra il puledro di un'asina, entrò in Gerusalemme, e la turba gli andò incontro con rami di palme.  
 
[Quad6-4]
La Cena del Signore, quando Gesù Cristo, il giorno prima che fosse crocifisso per la nostra salute, diede a celebrare ai discepoli i misteri del suo Corpo e del suo Sangue.  

[Pasc0-1]
In questo giorno, che ha fatto il Signore, Solennità delle Solennità, e nostra Pasqua : Resurrezione del nostro Salvatore Gesù Cristo secondo la carne.

[Pasc1-0]
Domenica in Albis nell'Ottava di Pasqua.
 
[Pasc2-3]
Solennità di san Giuseppe, Sposo della beata Vergine Maria, Confessore e Patrono della Chiesa universale.

[Pasc3-3]
Ottava della solennità di san Giuseppe Sposo, della beata Vergine Maria, Confessore e Patrono della Chiesa universale.
 
[Pasc5-1]
A Roma nella Basilica di santa Maria maggiore Litanie minori.
 
[Pasc5-2]
A Roma nella Basilica di san Giovanni in Laterano Litanie minori.
 
[Pasc5-3]
Vigilia dell'Ascensione di nostro Signore Gesù Cristo. A Roma nella Basilica di san Pietro Litanie minori.
 
[Pasc5-4]
Sul monte Oliveto Ascensione di nostro Signore Gesù Cristo.
 
[Pasc6-4]
Ottava dell'Ascensione di nostro Signore Gesù Cristo.
 
[Pasc6-6]
Vigilia di Pentecoste.
 
[Pasc7-0]
Giorno della Pentecoste, quando lo Spirito Santo discese a Gerusalemme sopra i discepoli in lingue di fuoco.

[Pent01-0]
Festa della sacratissima ed indivisibile Trinità, ed Ottava di Pentecoste.

[Pent01-4]
Festa del santissimo Corpo di Cristo.
 
[Pent02-4]
Ottava del santissimo Corpo di Cristo.

[Pent02-5]
Festa del sacratissimo Cuore di Gesù.

[Pent03-5]
Ottava del sacratissimo Cuore di Gesù.
 
[10-DU]
Festa di nostro Signore Gesù Cristo Re.
 
[Defuncti]
In questo giorno si fa la Commemorazione di tutti i Fedeli Defunti, nella quale la Chiesa, pia Madre comune, dopo essersi adoperata a celebrare con degne lodi tutti i suoi figli, che già esultano in cielo, subito si affretta a sollevare con validi suffragi presso Cristo, suo Signore e Sposo, tutti gli altri suoi figli, che gemono ancora nel Purgatorio, affinchè possano quanto prima pervenire alla società dei cittadini beati.

[Nativity]
Nell'anno cinquemilacentonovantanove dalla creazione del mondo, quando nel principio Iddio creò il cielo e la terra; dal diluvio, l'anno duemilanovecentocinquantasette; dalla nascita di Àbramo, l'anno duemilaquindici; da Mosè e dalla uscita del popolo d'Israele dall'Egitto, l'anno millecinquecentodieci; dalla consacrazione del Re David, l'anno milletrentadue; nella Settimana sessantesimaquinta, secondo la profezia di Daniéle; nell'Olimpiade centesimanovantesimaquarta; l'anno settecentocinquantadue dalla fondazione di Roma; l'anno quarantesimosecondo dell'Impero di Ottaviano Augusto, stando tutto il mondo in pace, nella sesta età del mondo, Gesù Cristo, eterno Dio e Figlio dell'eterno Padre, volendo santificare il mondo colla sua piissima venuta, concepito di Spirito Santo, e decorsi nove mesi dopo la sua concezione (Qui tutti genuflettono), in Betlémme di Giuda nacque da Maria Vergine fatto uomo. 
