2 Marzo
_
A Roma, sulla via Latina, i santi Martiri Giovino e Basiléo, che patirono sotto gli Imperatori Valeriàno e Galliéno.
Così pure a Roma moltissimi santi Martiri, i quali sotto l'Imperatore Alessandro e il Prefetto Ulpiàno furono lungamente straziati e alla fine condannati a morte.
A Cesarèa, nella Cappadócia, i santi Martiri Lucio Vescovo, Assalonne e Lórgio.
A Porto Romano i santi Martiri Pàolo, Eraclio, Secondilla e Gennàra.
In Campania la commemorazione di ottanta santi Martiri, che, non volendo mangiare le carni immolate agli idoli nè adorare una testa di capra, furono crudelissimamente uccisi dai Longobardi.
A Lichtfield, in Inghiltérra, san Ceàdda, Vescovo dei Mércii e dei Lindisfàrni, le cui eminenti virtù sono ricordate da san Beda Venerabile.
