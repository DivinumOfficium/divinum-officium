47:1 Grande è il Signore, e sommamente lodevole * nella città del nostro Dio, nel suo monte santo.
47:2 A letizia di tutta la terra è fondato il monte di Sion; * dal lato di settentrione (è) la città del gran Re.
47:3 Dio si farà conoscere nelle case di essa, * quando ne prenderà la difesa.
47:4 Ecco infatti che i re della terra si collegarono, * avanzarono uniti.
47:5 Essi stessi al vederla restarono stupiti, si turbarono, si commossero. * Un tremore li prese,
47:6 ivi (furono) doglie, come di partoriente. * Con un vento impetuoso fracasserai le navi di Tharsis.
47:7 Quel che avevamo inteso dire, l’abbiamo veduto nella città del Signore degli eserciti, nella città del nostro Dio: Dio. * l’ha fondata per l’eternità.
47:8 Abbiamo ricevuto, o Dio, la tua misericordia, * in mezzo al tuo tempio.
47:9 Come il tuo nome, o Dio, cosi la tua lode(va) sino ai confini della terra: * la tua destra è piena di giustizia.
47:10 Si rallegri il monte di Sion, ed esultino le figlie di Giuda * a motivo dei tuoi giudizi, o Signore.
47:11 Fate il giro di Sion e abbracciatela: * contate le sue torri.
47:12 Ponete mente alla sua forza: * numerate distintamente le sue case: onde lo narriate alla futura generazione.
47:13 Perché questi è Dio, il nostro Dio in eterno e nei secoli dei secoli, * egli ci governerà in perpetuo.
