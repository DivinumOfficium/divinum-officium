35:1 L’ingiusto dice in sé stesso di far del male: * il timor di Dio non è dinanzi ai suoi occhi.
35:2 Poiché egli ha agito con frode in sua presenza, * onde diventi odiosa la sua iniquità.
35:3 Le parole della sua bocca sono ingiustizia e frode: * non volle intendere per fare il bene.
35:4 Meditò nel suo letto l’iniquità: * stette sopra ogni via non buona, e non ebbe in odio la malizia.
35:5 Signore, fino al cielo è la tua misericordia: * e la tua verità fino alle nubi.
35:6 La tua giustizia è come i monti di Dio: * i tuoi giudizi sono un abisso profondo.
35:7 Tu, o Signore, salverai gli uomini e i giumenti. * Quanto hai moltiplicata la tua misericordia, o Dio!
35:8 Ma i figli degli uomini * spereranno sotto l’ombra delle tue ali.
35:9 Saranno inebriati dall’opulenza della tua casa: * e li farai bere al torrente di tue delizie.
35:10 Perché presso di te è la sorgente della vita, * e nella tua luce noi vedremo la luce.
35:11 Spandi la tua misericordia sopra quelli che ti conoscono, * e la tua giustizia sopra quelli che son retti di cuore.
35:12 Non venga fino a me il piede del superbo: * e non mi smuova la mano del peccatore.
35:13 Ivi caddero quelli che operarono l’iniquità: * furono scacciati, e non poterono tenersi la piedi.
