[Rank]
Assumptione Beatae Mariae Virginis;;Duplex I classis;;6.5;;ex C11

[Rule]
ex C11;
9 lectiones
Psalmi Dominica
Antiphonas Horas
Doxology=Nat

[Ant Vespera]
È stata assunta Maria in cielo: * gioiscono gli Angeli, ne lodano e benedicono il Signore.;;109
Maria Vergine è stata assunta * al celeste soggiorno, dove il Re dei re è assiso su trono stellato.;;112
Dietro all'odore * dei tuoi profumi noi corriamo: le donzelle ti hanno amato immensamente.;;121
Bella sei tu * e graziosa, o figlia di Gerusalemme, terribile come esercito schierato.;;126

[Capitulum Vespera]
!Sir 24:11-12
v. Cercai per tutto un luogo di riposo, e ho scelto di abitare nei domini del Signore. Allora il Creatore di tutte le cose, diede ordini e mi parlò, e colui che mi ha creato, riposò nel mio seno.
$Deo gratias
_
R.br. È stata assunta Maria in cielo: * Gioiscono gli Angeli.
R. È stata assunta Maria in cielo: * Gioiscono gli Angeli.
V. Ne lodano e benedicono il Signore. 
R. Gioiscono gli Angeli.
&Gloria
R. È stata assunta Maria in cielo: * Gioiscono gli Angeli.

[Versum 1]
V. È stata esaltata la santa Madre di Dio.
R. Sui cori degli Angeli nel regno celeste.

[Ant 1]
Vergine prudentissima, * dove t'avanzi qual aurora tutta splendida? Figlia di Sionne, tutta graziosa e dolce sei tu, bella come la luna, fulgida come il sole.

[Oratio]
Deh! Signore, perdona i peccati dei tuoi servi: affinché, non potendo noi piacerti per le nostre azioni, andiamo salvi per l'intercessione della Madre del tuo Figliuolo nostro Signore:
$Qui tecum

[Invit]
Venite, adoriamo il Re dei re, * La cui Vergine Madre oggi fu assunta in cielo.

[Ant Matutinum]
È stata esaltata * la santa Madre di Dio sui cori degli Angeli nel regno celeste.;;8
Le porte del paradiso * ci sono state aperte per te, che oggi trionfi gloriosa insieme cogli Angeli.;;18
La benedetta tu * (sei) fra le donne, e benedetto il frutto del tuo seno.;;23
Con il tuo splendore * e con la tua bellezza, vieni, avanza lietamente, e regna.;;44
L'aiuterà * Dio con la sua presenza: Dio è in lei; non vacillerà.;;45
Un favo stillante * sono le tue labbra, o Sposa, latte e miele sotto la tua lingua: e l'odore delle tue vesti è come l'odore d'incenso.;;47
V. È stata esaltata la santa Madre di Dio.
R. Sui cori degli Angeli nel regno celeste.
La fonte dei giardini * è un pozzo di acque vive, che scorrono impetuosamente dal Libano.;;84
Siamo nella gioia, * tutti noi che abitiamo in te, o santa Madre di Dio.;;86
Rallegrati, * o vergine Maria, perché da sola hai distrutto tutte le eresie nel mondo intero.;;95
Fammi degno * di lodarti, o Vergine santa: dammi forza contro i tuoi nemici.;;96
Dopo il parto, * o Vergine, sei rimasta inviolata: Madre di Dìo, intercedi per noi.;;97
Io discesi * nell'orto delle noci, per vedere i pomi delle valli, ed osservare se la vigna fosse fiorita, e se germogliassero i melagrani,
V. È stata assunta Maria in cielo: gioiscono gli Angeli.
R. Ne lodano e benedicono il Signore.
Sei un orto chiuso, * Madre di Dio, un fonte segnato: sorgi, affrettati e vieni.;;249;250;251
V. Maria Vergine è stata assunta al soggiorno celeste.
R. Dove il Re dei re è assiso su trono stellato.

[Lectio1]
Incomincia il Cantico dei cantici
!Cant 1:1-4
1 Mi baci egli col bacio della sua bocca, perché le tue poppe sono migliori del vino, 
2 fragranti come i profumi più preziosi. Come olio sparso è il tuo nome; perciò le fanciulle ti amano. 
3 Attirami: dietro a te noi correremo all'odore dei tuoi profumi. Il re m'introdusse nella sua cella; esulteremo e ci rallegreremo in te memori delle tue poppe migliori del vino. 
4 Bruna son io, ma bella, o figlie di Gerusalemme, come le tende di Cedar, come i padiglioni di Salomone.

[Responsory1]
R. La vidi bella come una colomba, che si libra al disopra dei ruscelli di acque e le sue vesti mandavano un grande e inestimabile profumo; 
* E come nel tempo di primavera la circondavano i fiori delle rose e i gigli delle valli.
V. Chi è costei che ascende dal deserto come una piccola colonna di fumo fra aromi di mirra e d'incenso? 
R. E come nel tempo di primavera la circondavano i fiori delle rose e i gigli delle valli.

[Lectio2]
!Cant 1:5-9
5 Non badate se io sono bruna, perché m'ha abbronzata il sole. I figli di mia madre mi fecero guerra, mi posero custode delle vigne, ma non custodii la mia vigna. 
6 Indicami, o diletto dell'anima mia, dove pascoli, dove riposi nel meriggio, perch'io non vada errando dietro i greggi dei tuoi compagni. 
7 Se tu non ti conosci, o bellissima fra le donne, esci fuori e va dietro alle orme dei greggi, e pasci i tuoi capretti presso le tende dei pastori. 
8 Ai miei destrieri attaccati ai cocchi di faraone io ti rassomiglio, o mia diletta. 
9 Belle sono le tue gote come di tortora; il tuo collo come i gioielli.

[Responsory2]
R. Mi elevai come il cedro sul Libano, e come il cipresso sul monte di Sion: come di mirra squisita, 
* Ho spirato soave profumo.
V. E come la cannella e il balsamo aromatico.
R. Ho spirato soave profumo.

[Lectio3]
!Cant 1:10-16
10 Ti faremo dei monili d'oro punteggiati d'argento. 
11 Mentre il re era adagiato alla sua mensa, il mio nardo mandò soave profumo. 
12 Mazzetto di mirra è il mio diletto per me; egli riposerà sul mio seno. 
13 Un grappolo di Cipro è il mio diletto per me (cresciuto) nelle vigne di Engaddi. 
14 Come tu sei bella, o amica mia, come tu sei bella; i tuoi occhi son di colombe. 
15 Come tu sei bello, o mio diletto, e pieno di grazia. Il nostro talamo è fiorito, 
16 le travi delle nostre case sono di cedro, le nostre soffitte di cipresso.

[Responsory3]
R. Chi è costei che s'avanza come il sole, e graziosa come Gerusalemme? 
* La videro le figlie di Sion, e la proclamarono beata, le regine e l'hanno lodata.
V. E come nel tempo di primavera la circondavano i fiori delle rose e i gigli delle valli.
R. La videro le figlie di Sion, e la proclamarono beata, le regine e l'hanno lodata.
&Gloria
R. La videro le figlie di Sion, e la proclamarono beata, le regine e l'hanno lodata.

[Lectio4]
Sermone di san Giovanni Damasceno
!Discorso 2 sulla Dormizione della B. V. Maria, dopo il principio
Oggi l'arca santa e animata del Dio vivente, che concepì nel suo seno il Creatore, riposa nel tempio del Signore che non fu costruito da mano alcuna. E David, suo avolo, ne esulta, e con lui gli Angeli cantano inni, gli Arcangeli la celebrano, le Virtù la glorificano, i Principati esultano, le Potestà si rallegrano, le Dominazioni gioiscono, i Troni le fanno festa, i Cherubini la lodano, i Serafini predican la sua gloria. Oggi l'Eden celeste riceve il paradiso animato del nuovo Adamo, in cui fu revocata la nostra condanna, in cui fu piantato l'albero della vita, in cui fu coperta la nostra nudità.

[Responsory4]
R. Il Signore ha amato la figlia di Gerusalemme ornata di monili: 
* E al vederla le figlie di Sion, la proclamarono beatissima, dicendo: Un profumo olezzante è il tuo nome.
V. Sta la Regina alla tua destra, in veste d'oro, ravvolta in variopinto abbigliamento.
R. E al vederla le figlie di Sion, la proclamarono beatissima, dicendo: Un profumo olezzante è il tuo nome.

[Lectio5]
Oggi la Vergine immacolata, estranea a tutti gli affetti terreni e abituata ai pensieri del cielo, non è ritornata alla terra; ma, essendo un cielo vivente, è stata collocata nei celesti tabernacoli. Come mai infatti poteva conoscere la morte lei da cui n'è venuta a tutti la vera vita? Pure soggiacque alla legge promulgata da colui ch'ella ha generato; e, qual figlia del vecchio Adamo, subì l'antica sentenza (giacché neppure il suo Figliuolo, ch'è la vita per essenza, la evitò); ma siccome Madre del Dio vivente, ella giustamente è assunta fin presso di lui.

[Responsory5]
R. Beata mi chiameranno tutte le generazioni, 
* Perché grandi cose ha fatto in me il Signore ch’è potente, e di cui santo è il nome.
V. E la sua misericordia di generazione in generazione su quelli che lo temono.
R. Perché grandi cose ha fatto in me il Signore ch’è potente, e di cui santo è il nome.

[Lectio6]
Eva, che acconsentì alla suggestione del serpente fu condannata ai dolori della maternità e alla pena di morte, e dimora sepolta nel seno della terra. Ma costei è veramente beata, che prestò orecchio alla parola di Dio, che divenne feconda per opera dello Spirito Santo, che al casto saluto dell'Arcangelo divenne madre, senza voluttà e senza concorso d'uomo, del Figlio di Dio, che lo diede alla luce senza alcun dolore, che si consacrò tutta a Dio, come la morte poteva divorarla? come riceverla il seno della terra? come la corruzione invadere quel corpo, che albergò la Vita? A lei dunque fu preparata una via dritta, piana e facile per salire al cielo. Giacché se «Dove sono io ci sarà pure il mio servo» (Joann. 12,26), dice Cristo, la vita e la verità; come non ci sarà con lui a più forte ragione la madre sua?

[Responsory6]
R. Beata sei, Vergine Maria, che portasti il Signore, Creatore del mondo: 
* Mettesti al mondo chi t'ha fatta e rimani Vergine in eterno.
V. Salve, o Maria, piena di grazia; il Signore è con te. 
R. Mettesti al mondo chi t'ha fatta e rimani Vergine in eterno.
&Gloria
R. Mettesti al mondo chi t'ha fatta e rimani Vergine in eterno.

[Lectio7]
Lettura del santo Vangelo secondo Luca
!Luc 10:38-42
In quell'occasione: Gesù entrò in un villaggio; e una donna, per nome Marta, lo ricevette in casa sua. Eccetera.
_
Omelia di sant'Agostino Vescovo
!Sermone 27 sulle Parole del Signore, tomo 10
Abbiamo udito leggere dal santo Vangelo, che una pia donna, per nome Marta, diede ospitalità al Signore. E mentr'ella era occupata in servirlo, Maria, sua sorella, stava seduta ai piedi del Signore e ascoltava la sua parola. Quella faticava, questa riposava; l'una dava, l'altra riceveva copiosamente. Marta tutta affaccendata nell'occuparsi della cura del servizio, interpellò il Signore, lamentandosi che sua sorella non l'aiutasse punto nel lavoro.

[Responsory7]
R. La grazia è cosparsa sulle tue labbra; 
* Perciò Dio t'ha benedetta in eterno.
V. Mirra, e aloe, e cassia esalano dalle tue vesti, dai palazzi d'avorio, con cui ti rallegrano le figlie dei re rendendoti onore.
R. Perciò Dio t'ha benedetta in eterno.

[Lectio8]
E il Signore rispose a Marta prendendo le difese di Maria; egli si fa suo avvocato, mentre n'era stato interpellato qual giudice. «Marta, dice, tu t'affanni di troppe cose, mentre una sola è necessaria; Maria ha scelto la parte migliore, che non le sarà tolta» (Luc. 10,41). Abbiamo sentito la richiesta dell'interpellante e la sentenza del giudice. Questa sentenza è insieme la risposta all'interpellante, e la difesa della patrocinata; Maria era tutta intenta a gustare la dolcezza della parola del Signore. Marta era tutta preoccupata a nutrire il Signore, Maria non pensava che d'essere nutrita dal Signore. Marta apparecchiava la tavola al Signore, mentre Maria già assaporava le delizie della mensa di lui.

[Responsory8]
R. Beata sei tu, Vergine Maria, Madre di Dio, che hai creduto al Signore: si sono adempite le cose che ti furono dette: ecco sei stata esaltata sui cori degli Angeli: 
* Intercedi per noi presso il Signore Dio nostro.
V. Salve, o Maria, piena di grazia; il Signore è con te. 
R. Intercedi per noi presso il Signore Dio nostro.
&Gloria
R. Intercedi per noi presso il Signore Dio nostro.

[Lectio9]
Ora mentre Maria ascoltava con tanta soavità la parola dolcissima, e il suo cuore se ne nutriva avidissimamente, interpellato il Signore da sua sorella, come pensare ch'ella non temesse che il Signore non le dicesse: Levati su, e aiuta tua sorella? Infatti ella era trattenuta da meravigliosa dolcezza; dolcezza d'anima ben superiore a quella del senso. Una volta scusata, ella rimane con più sicurezza. Ma in qual maniera scusata? Stiamo attenti, guardiamo, scrutiamo per quanto possiamo, affin d'esser saziati anche noi.

[Responsory9]
R. Beata sei tu, santa vergine Maria, e molto degna di ogni lode: 
* poiché da te è nato il sole di giustizia. Cristo, nostro Dio
V. Prega per il popolo, intervieni per il clero, intercedi per il ceto femminile religioso: sentano il tuo aiuto tutti coloro che celebrano la tua santa commemorazione.
R. Poiché da te è nato il sole di giustizia. Cristo, nostro Dio.

[Ant Laudes]
È stata assunta Maria in cielo: * gioiscono gli Angeli, ne lodano e benedicono il Signore.
Maria Vergine è stata assunta * al celeste soggiorno, dove il Re dei re è assiso su trono stellato.
Dietro all'odore * dei tuoi profumi noi corriamo: le donzelle ti hanno amato immensamente.
Figlia * benedetta dal Signore sei tu: ché per te abbiamo ricevuto il frutto di vita.
Bella sei tu * e graziosa, o figlia di Gerusalemme, terribile come esercito schierato.

[Capitulum Laudes]
!Sir 24:11-12
v. Cercai per tutto un luogo di riposo, e ho scelto di abitare nei domini del Signore. Allora il Creatore di tutte le cose, diede ordini e mi parlò, e colui che mi ha creato, riposò nel mio seno.
$Deo gratias
_
R.br. È stata assunta Maria in cielo: * Gioiscono gli Angeli.
R. È stata assunta Maria in cielo: * Gioiscono gli Angeli.
V. Ne lodano e benedicono il Signore. 
R. Gioiscono gli Angeli.
&Gloria
R. È stata assunta Maria in cielo: * Gioiscono gli Angeli.

[Versum 2]
V. È stata esaltata la santa Madre di Dio.
R. Sui cori degli Angeli nel regno celeste.

[Ant 2]
Chi è costei * che sale come l'aurora che sorge, bella come la luna, fulgida come il sole, terribile come esercito schierato?

[Capitulum Tertia]
!Sir 24:11-12
v. Cercai per tutto un luogo di riposo, e ho scelto di abitare nei domini del Signore. Allora il Creatore di tutte le cose, diede ordini e mi parlò, e colui che mi ha creato, riposò nel mio seno.
$Deo gratias

[Responsory Tertia]
V. È stata esaltata la santa Madre di Dio.
R. Sui cori degli Angeli nel regno celeste.

[Capitulum Sexta]
!Sir 24:15-16
v. E così ebbi stabile dimora in Sion, e nella città santa trovai anche il mio riposo, e in Gerusalemme la mia potenza. E misi radici in mezzo al popolo glorioso, che ha la sua eredità nel dominio del mio Dio, e la mia dimora è nell'assemblea dei santi.
$Deo gratias

[Responsory Sexta]
V. È stata assunta Maria in cielo: gioiscono gli Angeli.
R. Ne lodano e benedicono il Signore. 

[Capitulum Nona]
!Sir 24:19-20
v. Nelle piazze ho mandato profumo come la cannella e il balsamo aromatico: ho e manato soave profumo come di mirra squisita.  
$Deo gratias

[Responsory Nona]
V. Maria Vergine è stata assunta al soggiorno celeste.
R. Dove il Re dei re è assiso su trono stellato.

[Ant 3]
Quest'oggi * Maria Vergine ascese al cielo: gioite, perché regna con Cristo in eterno.

[LectioE]
Lettura del santo Vangelo secondo Luca
!Luc 10:38-42
10:38 E avvenne che essendo in viaggio, entrò in un certo borgo : e una donna, per nome Marta, lo ricevette in casa sua.
10:39 Ora questa aveva una sorella chiamata Maria, la quale seduta ai piedi del Signore, ascoltava le sue parole.
10:40 Marta poi si affannava tra le molte faccende di casa : e si presentò, e disse : Signore, non t'importa che mia sorella mi abbia lasciata sola alle faccende di casa?  Dille adunque che mi dia una mano.
10:41 Ma il Signore le rispose, e disse : Marta, Marta, tu ti affanni e t'inquieti per un gran numero di cose.
10:42 Eppure una sola è necessaria.  Maria ha eletto la miglior parte, che non le sarà tolta. 
$Te decet
