[Rank]
Feria Secunda infra Hebdomadam I post Octavam Paschae;;Feria;;1

[Rule]
Oratio Dominica
Una Antiphona
Feria Te Deum

[Lectio1]
Incomincia il libro degli Atti degli Apostoli
!Atti 1:1-8
1 Prima, o Teofilo, io ho fatto narrazione di tutto quello che Gesù incominciò a fare e ad insegnare 
2 fino al giorno, che, dopo aver dato, per mezzo dello Spirito Santo, i suoi ordini agli Apostoli che aveva eletti, fu assunto: 
3 e ad essi si presentò vivo dopo la sua passione, con molte prove, apparendo loro per quaranta giorni, e parlando del regno di Dio. 
4 E trovandosi con essi a mensa, comandò loro di non allontanarsi da Gerusalemme, ma di aspettare ciò che il Padre aveva promesso, e «che avete udito (disse) dalla mia bocca: 
5 poiché se Giovanni ha battezzato con acqua, voi invece, di qui a non molti giorni, sarete battezzati collo Spirito Santo». 
6 Ma i convenuti gli domandavano: Signore, è questo il tempo che ristabilirai il regno di Israele? 
7 Ed egli disse loro: Non tocca a voi di sapere i tempi e i momenti che il Padre ha fissati di sua propria autorità: 
8 ma quando lo Spirito Santo verrà su di voi, voi sarete rivestiti di forza, e mi sarete testimoni in Gerusalemme e in tutta la Giudea, nella Samaria, e fino alle estremità della terra.

[Responsory1]
@Tempora/Pasc0-2:Responsory1

[Lectio2]
!Atti 1:9-14
9 E detto  questo, sotto i loro sguardi, si levò in alto: e una nuvola lo tolse ai loro occhi. 
10 E come essi tenevano gli occhi fissi in cielo mentre egli se ne andava, ecco farsi innanzi a loro due personaggi vestiti di bianco 
11 e dire: Uomini di Galilea, che state a guardare in cielo? Questo Gesù che di mezzo a voi è stato assunto in cielo, ritornerà nello stesso modo che l'avete visto andare nel cielo. 
12 Allora ritornarono a Gerusalemme dal monte chiamato dell'Oliveto, il quale è vicino a Gerusalemme distante il cammino d'un sabato. 
13 Arrivati, salirono nel cenacolo in cui alloggiavano Pietro e Giovanni, Giacomo e Andrea, Filippo e Tommaso, Bartolomeo e Matteo, Giacomo d'Alfeo e Simone lo Zelante, e Giuda di Giacomo. 
14 Tutti questi perseveravano concordi nella preghiera, insieme colle donne, e con Maria madre di Gesù, e coi cugini di lui.

[Responsory2]
@Tempora/Pasc0-2:Responsory2

[Lectio3]
!Atti 1:15-26
15 E in quei giorni, alzatosi Pietro in mezzo ai fratelli (il numero delle persone radunate era di circa centoventi), disse: 
16 Fratelli miei, bisogna che si adempia la Scrittura, cioè quello che lo Spirito Santo predisse per bocca di Davide, a riguardo di Giuda, il quale fece da guida a quelli che catturarono Gesù: 
17 sebbene egli fosse uno dei nostri e avesse avuto la sua parte del nostro ministero. 
18 Or costui, dopo aver comprato un campo col prezzo del suo delitto, impiccatovisi, gli si squarciò il ventre: e si sparsero tutte le sue viscere. 
19 E il fatto fu così noto a tutti gli abitanti di Gerusalemme, che quel campo venne chiamato nella loro lingua, Aceldama, cioè campo del sangue. 
20 Difatti sta scritto nel libro dei Salmi: «La loro abitazione divenga deserta e non ci sia chi abiti in essa» (Ps. 68,26): «e il suo ministero lo riceva un altro» (Ps. 108,8). 
21 Bisogna dunque che di questi uomini che sono stati uniti con noi per tutto il tempo, che il Signore Gesù è andato e venuto tra noi, 
22 cominciando dal battesimo di Giovanni sino al giorno, in cui è stato assunto di mezzo a noi, di questi, dico, uno diventi con noi testimone della risurrezione di lui. 
23 E ne proposero due, Giuseppe detto Barsaba, soprannominato il Giusto, e Mattia. 
24 E fecero questa preghiera: Tu, Signore, che conosci i cuori di tutti, indica quale di questi due tu hai scelto 
25 per occupare in questo ministero e apostolato il posto che Giuda col suo delitto lasciò per andarsene al suo luogo. 
26 E li tirarono a sorte, e la sorte cadde su Mattia, il quale fu aggregato agli undici Apostoli.

[Responsory3]
@Tempora/Pasc0-3:Responsory1

[Ant 2]
Risorto Gesù * la mattina del primo giorno della settimana, apparve prima a Maria Maddalena, dalla quale aveva scacciato sette demoni, alleluia.

[Ant 3]
Pace a voi, * sono io, alleluia: non temete, alleluia.
