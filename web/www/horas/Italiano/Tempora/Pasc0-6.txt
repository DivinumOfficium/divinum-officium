[Rank]
Sabbato in Albis;;Semiduplex I class;;6;;ex Pasc0-0

[Rule]
ex Pasc0-0;
1 nocturn;
Omit Hymnus Preces Suffragium;
Minores sine Antiphona;
Capitulum Versum 2;
Psalmi Dominica;

[Ant Matutinum]
@Tempora/Pasc0-3

[Lectio1]
Lettura del santo Vangelo secondo Giovanni
!Gio 20:1-9
In quell'occasione: Il primo giorno della settimana, la mattina, per tempo, mentr'era ancor buio, Maria Maddalena se ne andò al sepolcro. Eccetera.
_
Omelia di san Gregorio Papa
!Omelia 22 sul Vangelo
La lettura del santo Vangelo, che ora, o fratelli, avete udito, è assai facile a comprendersi se ci si arresta alla superficie (e non si considera che il senso) storico; ma noi dobbiamo considerarne brevemente i misteri che contiene. «Maria Maddalena andò al sepolcro mentr'era ancor buio». Secondo la storia è notata l'ora, ma in senso mistico essa indica dov'era l'intelletto di quella che cercava. Difatti Maria cercava nel sepolcro l'autore di tutte le cose, colui che aveva visto morto secondo la carne; e siccome non lo trovò, lo credé rapito. Era dunque ancor buio quando ella andò al sepolcro. (Appresa la risurrezione del Salvatore) corse prontamente, e l'annunziò ai discepoli: ma tra questi corsero più lesti degli altri quelli che lo amavan più degli altri, cioè Pietro e Giovanni.

[Responsory1]
R. Cristo risuscitato da morte, non muore più, la morte non avrà più dominio su lui: infatti se egli è morto per il peccato, è morto una volta soltanto: 
* Ma ora egli vive, e vive per Iddio, alleluia, alleluia.
V. Egli è morto una volta soltanto per i nostri peccati, ed è risuscitato per la nostra giustificazione
R. Ma ora egli vive, e vive per Iddio, alleluia, alleluia.

[Lectio2]
«E correvano tutti due insieme: ma Giovanni corse più lesto di Pietro. Arrivò primo al sepolcro, ma non osò entrare. Dietro a lui arrivò Simon Pietro, ed entrò»1. Che significa, fratelli, che significa questa corsa? È egli a credere che un fatto descritto tanto dettagliatamente dall'Evangelista sia senza mistero? No. Giovanni non avrebbe detto né ch'egli era arrivato primo, né che non era entrato, se avesse creduta vuota di mistero l'esitazione stessa ch'egli provò. Chi figura dunque Giovanni, se non la sinagoga; che rappresenta Pietro, se non la Chiesa?

[Responsory2]
R. Questi sono gli agnelli novelli che hanno annunziato l'alleluia: son venuti ora alle fonti: 
* Sono pieni di candore, alleluia, alleluia.
V. Al cospetto dell'Agnello essi son vestiti di bianche vesti, ed han delle palme nelle loro mani.
R. Sono pieni di candore, alleluia, alleluia.
&Gloria
R. Sono pieni di candore, alleluia, alleluia.

[Lectio3]
Né ci sembri strano sentir dire che la sinagoga è figurata nel più giovane e la Chiesa nel più vecchio: dacché sebbene in quel che riguarda il culto di Dio la sinagoga abbia preceduto la Chiesa in cui sono entrati i Gentili, tuttavia la moltitudine dei Gentili è più antica della sinagoga in ciò che riguarda l'uso delle cose del secolo, e l'attesta Paolo che dice: «Non è prima ciò ch'è spirituale, ma ciò ch'è animale». La Chiesa dei Gentili è dunque significata da Pietro ch'era più vecchio, e la sinagoga dei Giudei da Giovanni ch'era più giovane. Essi corrono tutti due insieme: perché dalla loro origine sino alla fine, la Gentilità e la sinagoga, sebbene differiscano di pensiero e di sentimento, corrono sulla stessa e comune via. La sinagoga arrivò prima al sepolcro, ma non entrò: perché sebbene abbia ricevuto i precetti della legge e compreso le profezie annunzianti l'incarnazione e passione del Signore, sapendolo morto, ella non volle credere in lui.
&teDeum

[Ant 2]
Correvano tutti due insieme, * ma quell'altro discepolo corse più lesto di Pietro, e arrivò primo al sepolcro, alleluia

[Oratio]
Deh! concedi, Dio onnipotente, che avendo celebrato con venerazione le feste pasquali, per loro mezzo meritiamo di giungere ai gaudi eterni.
$Per Dominum

