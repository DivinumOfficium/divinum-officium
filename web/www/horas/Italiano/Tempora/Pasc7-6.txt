[Officium]
Sabbato Quattuor Temporum Pentecostes

[Oratio]
Signore, infondi benigno nelle anime nostre lo Spirito Santo: dalla cui sapienza siamo stati creati, e dalla cui provvidenza siamo governati.
$Per Dominum eiusdem

[Ant Matutinum]
All'improvviso * venne dal cielo un rumore di vento che si avanza impetuoso, alleluia, alleluia.;;47
Conferma, o Dio, * ciò che hai operato in noi dal tuo tempio santo in Gerusalemme, alleluia, alleluia.;;67
Manda il tuo Spirito * ed essi saranno ricreati: e rinnovellerai la faccia della terra, alleluia, alleluia.;;103
V. Furono tutti ripieni di Spirito Santo, alleluia.
R. E cominciarono a parlare, alleluia.

[Lectio1]
Lettura del santo Vangelo secondo Luca
!Luc 4:38-44
In quell'occasione: Gesù uscito dalla sinagoga, entrò in casa di Simone. Or la suocera di Simone era stata presa da gran febbre. Eccetera.
_
Omelia di sant'Ambrogio Vescovo
!Libro 4 al capo 4 di Luca, verso la fine
Guarda la clemenza del Signore Salvatore: né mosso a sdegno, né offeso dalla grave ingratitudine, né ferito dalla loro ingiustizia, abbandona la Giudea: anzi dimentico dell'ingiuria, memore solo della clemenza, cerca di guadagnare dolcemente i cuori di questo popolo infedele, ora istruendo, ora liberandone (gl'indemoniati), ora guarendone (i malati). E con ragione san Luca parla prima d'un uomo liberato dallo spirito malvagio, e poi racconta la guarigione d'una donna. Perché il Signore era venuto per guarire l'uno e l'altro sesso: ma prima doveva guarire quello che fu creato prima; e non bisognava omettere (di guarire) quella che aveva peccato più per leggerezza d'animo che per malvagità.

[Responsory1]
R. Furono tutti ripieni di Spirito Santo: e cominciarono a parlare secondo che lo Spirito Santo dava loro d'esprimersi: 
* E accorsero in folla dicendo, alleluia.
V. Parlavano gli Apostoli in varie lingue delle grandezze di Dio.
R. E accorsero in folla dicendo, alleluia.

[Lectio2]
L'aver il Signore cominciato a operare le due guarigioni di sabato significa ch'egli voleva cominciare la creazione del nuovo uomo lo stesso giorno che terminò l'antica creazione: e mostra fin da principio che il Figlio di Dio non è soggetto alla legge, ma è al disopra della legge: e ch'egli non aboliva la legge, ma la compiva. Infatti il mondo non è stato fatto per mezzo della legge, ma del verbo, siccome leggiamo: «Dal Verbo del Signore sono stati fatti i cieli» (Ps. 32, 6). La legge dunque non viene abolita, ma si completa: così che si rinnovi l'umanità decaduta. Onde anche l'Apostolo dice: «Spogliandovi dell'uomo vecchio, rivestitevi del nuovo che è stato creato secondo Dio» (Coloss. 3, 9).

[Responsory2]
R. Non vi chiamo già più servi, ma amici miei: perché avete conosciuto tutto quello che operai in mezzo a voi, alleluia: 
* Ricevete in voi lo Spirito Santo Consolatore: egli è colui che il Padre vi manderà, alleluia.
V. Voi siete miei amici, se fate quel che vi comando.
R. Ricevete in voi lo Spirito Santo Consolatore: egli è colui che il Padre vi manderà, alleluia.
&Gloria
R. Ricevete in voi lo Spirito Santo Consolatore: egli è colui che il Padre vi manderà, alleluia.

[Ant 2]
L'amore di Dio * è stato diffuso nei nostri cuori per mezzo del suo Spirito che abita in noi, alleluia.
