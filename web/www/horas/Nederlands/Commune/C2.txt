[Officium]
C. martelaar en bisschop

[Missa]
Statuit

[Oratio]
Geef acht op onze zwakheid, almachtige God, en laat de glorievolle voorspraak van uw heilige martelaar en bisschop N. ons beschermen, daar de last van eigen daden zwaar op ons drukt.
$Per Dominum

[Introitus]
!Eccli 45:30
v. De Heer sloot met hem een verbond van vrede en maakte hem koning, opdat hij de priesterlijke waardigheid in eeuwigheid zou bezitten. (Alleluia, alleluia.)
!Ps 131:1
Blijf David gedenken, o Heer, en al zijn moeizame zorgen.
&Gloria
v. De Heer sloot met hem een verbond van vrede en maakte hem koning, opdat hij de priesterlijke waardigheid in eeuwigheid zou bezitten. (Alleluia, alleluia.)

[Lectio]
Lezing uit de Brief van de heilige Apostel Jacobus
!Jac 1:12-18
Veelgeliefden, zalig de man, die standhoudt in de bekoring; want als hij de proef heeft doorstaan zal hij de kroon des levens ontvangen, die God beloofd heeft aan die Hem liefhebben. Wanneer iemand in bekoring komt, moet hij niet zeggen, dat die bekoring komt van God; want God bekoort niet tot het kwaad; Hij toch bekoort niemand. Maar ieder wordt door zijn eigen begeerlijkheid aangelokt en meegetrokken. Als dan de begeerlijkheid bevrucht is, brengt zij de zonde voort; en als de zonde is voltrokken, brengt zij de dood. Wilt derhalve u zelf niet bedriegen, mijn veelgeliefde broeders. Iedere goede gave en iedere volmaakte gift komt van boven, afdalend van de Vader van het licht, bij wie er geen verandering is of verduistering door onbestendigheid. Want uit vrije wil heeft Hij ons het leven geschonken door de prediking van de waarheid, opdat wij in zeker opzicht eerstelingen zouden zijn onder zijn schepselen.

[Graduale]
!Ps 88:21-23
Ik heb David gevonden, mijn dienstknecht, met mijn heilige olie hem gezalfd. Mijn hand zal hem bijstaan, mijn arm hem sterken.
V. De vijand zal niets tegen hem vermogen, de zoon der boosheid zal hem niet schaden.
Alleluia, alleluia.
!Ps 109:4
Gij zijt priester voor eeuwig naar de wijze van Melchisedech. Alleluia.

[Tractus]
!Ps 88:21-23
Ik heb David gevonden, mijn dienstknecht, met mijn heilige olie hem gezalfd. Mijn hand zal hem bijstaan, mijn arm hem sterken.
V. De vijand zal niets tegen hem vermogen, de zoon der boosheid zal hem niet schaden.
_
!Tractus
!Ps 20:3-4
Zijn hartewens hebt Gij verhoord, de bede van zijn lippen niet afgewezen.
V. Want Gij hebt hem voorkomen met milde zegen.
V. Hem een kroon van edelgesteente op het hoofd geplaatst.

[Evangelium]
Vervolg ++ van het heilig Evangelie volgens Lucas
!Luc 14:26-33
In die tijd sprak Jezus tot het volk: Indien iemand tot Mij komt en niet zijn vader haat en zijn moeder, zijn vrouw en zijn kinderen, zijn broeders en zijn zusters, ja zelfs zijn eigen leven, dan kan hij mijn leerling niet zijn. En wie niet zijn kruis draagt en Mij volgt, hij kan mijn leerling niet zijn. Want wie onder u, die een toren wil bouwen, gaat niet eerst de nodige kosten berekenen, of hij wel genoeg heeft om het te voltooien; want als hij het fundament heeft gelegd en niet zou kunnen afbouwen, dan zouden allen, die het zien, hem uitlachen en zeggen: Die man is met bouwen begonnen, maar hij kan het niet voltooien. Of welke koning, die een andere koning wil gaan beoorlogen, gaat niet eerst bij zichzelf overleggen, of hij met tienduizend man slag kan leveren tegen de ander, die met twintigduizend man tegen hem optrekt. Anders zendt hij, terwijl de ander nog ver weg is, een gezantschap om over vrede te onderhandelen. Evenzo kan ook niemand van u mijn leerling zijn, als hij geen afstand doet van alles, wat hij bezit.

[Offertorium]
!Ps 88:25
Mijn trouw en barmhartigheid zullen met hem zijn, en in mijn Naam zal zijn hoorn zich verheffen. (Alleluia.)

[Secreta]
Aanvaard goedgunstig, o Heer, de offers, die wij U wijden met de verdiensten van uw heilige martelaar en bisschop N., en laat ze ons blijvend een steun zijn.
$Per Dominum

[Communio]
!Ps 88:36; 88:37-38
Eens voor altijd heb ik bij mijn heiligheid gezworen: zijn nakroost zal eeuwig voortbestaan; zijn troon zal voor mijn aanschijn zijn als de zon, als de maan, die immer blijft, een trouwe getuige aan de hemel. (Alleluia.)

[Postcommunio]
Verkwikt door de deelname aan de heilige gave, vragen wij U, Heer, onze God, dat wij door de tussenkomst van uw heilige martelaar en bisschop N. de uitwerking mogen ondervinden van wat wij in deze eredienst verrichten.
$Per Dominum
