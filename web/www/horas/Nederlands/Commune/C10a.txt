[Missa]
Rorate coeli (in Adventu)

[Introitus]
!Is 45:8
v. Dauwt, hemelen, van boven, en dat de wolken regenen de Gerechte. Dat de aarde zich opene en de Verlosser voortbrenge.
!Ps 84:2
Gij hebt uw land gezegend, o Heer. Gij hebt Jacob uit de ballingschap bevrijd.
&Gloria
v. Dauwt, hemelen, van boven, en dat de wolken regenen de Gerechte. Dat de aarde zich opene en de Verlosser voortbrenge.

[Graduale]
!Ps 23:7
O vorsten, heft uw poorten op, en verheft u, gij, eeuwige poorten, en de Koning van glorie zal zijn intrede doen!
!Ps 23:3-4
Wie mag de berg des Heren bestijgen, of wie mag verwijlen in zijn heiligdom? Die rein is van handen en zuiver van hart.
Alleluia, alleluia.
!Luc 1:28
Wees gegroet, Maria, vol van genade. De Heer is met U, Gij zijt de Gezegende onder de vrouwen. Alleluia.

[Evangelium]
Vervolg ++ van het heilig Evangelie volgens Lucas
!Luc 1:26-38
In die tijd werd de engel Gabriël door God gezonden naar een stad van Galilea, Nazareth genaamd, tot een Maagd, die ten huwelijk was gegeven aan een man, die Jozef heette, uit het huis van David; en de naam van die Maagd was Maria. En de engel trad bij Haar binnen, en sprak: Wees gegroet, Gij vol van genade; de Heer is met U; Gij zijt de Gezegende onder de vrouwen. Toen Zij dat hoorde, schrok Zij van zijn woorden en vroeg zich af, wat die groet zou moeten betekenen. Maar de Engel zeide haar: Vrees niet, Maria, want Gij hebt genade gevonden bij God: Zie, Gij zult in uw schoot ontvangen, en een Zoon ter wereld brengen, die Gij Jezus moet noemen. Hij zal groot zijn en de Zoon van de Allerhoogste genoemd worden; en God de Heer zal Hem de troon van zijn vader David geven, en Hij zal koning zijn over het huis van Jacob tot in eeuwigheid, en aan zijn heerschappij zal geen einde komen. Maria echter sprak tot de Engel: Hoe kan dat geschieden, daar Ik geen man beken? Doch de Engel gaf Haar ten antwoord: De Heilige Geest zal over U komen en de kracht van de Allerhoogste zal U overschaduwen; en daarom ook zal het heilige, dat uit U geboren wordt, Zoon van God genoemd worden. En zie, ook uw nicht Elisabeth heeft op haar hoge leeftijd nog een zoon ontvangen; en zij, die onvruchtbaar heette, is reeds in haar zesde maand; want bij God is niets onmogelijk. Toen sprak Maria: Zie de dienstmaagd des Heren; Mij geschiede naar uw woord.

[Secreta]
Wij vragen U, Heer, bevestig in ons de geheimen van het ware geloof, opdat wij, die belijden, dat Hij, die door de Maagd is ontvangen, waarlijk God en mens is, door de kracht van zijn heilbrengende verrijzenis tot de eeuwige vreugde mogen geraken.
$Per eundem

[Communio]
!Is 7:14
Zie, een Maagd zal ontvangen en een Zoon baren, en zijn naam zal zijn Emmanuël.

[Postcommunio]
Wij vragen U, Heer, stort uw genade in onze harten, opdat wij, die door de boodschap van de Engel de menswording van Christus vernomen hebben, door zijn lijden en kruis tot de heerlijkheid van zijn verrijzenis mogen geraken.
$Per eundem
