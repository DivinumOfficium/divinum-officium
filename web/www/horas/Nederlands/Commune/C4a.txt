[Officium]
Commune Doctoris Pontificis

[Missa]
In medio

[Oratio]
God, Gij hebt uw volk de heilige N. als bedienaar van het eeuwig heil geschonken. Wij vragen U, laat ons in de hemel tot voorspreker hebben, die wij op aarde als leraar van het leven hadden.
$Per Dominum.

[Introitus]
!Eccli 15:5
v. Midden in de vergadering opende hij zijn mond en de Heer vervulde Hem met de geest van wijsheid en verstand; met een eregewaad bekleedde Hij hem. (Alleluia, alleluia.)
!Ps 91:2
Het is heerlijk de Heer te loven, uw Naam te bezingen, o Allerhoogste.
&Gloria
v. Midden in de vergadering opende hij zijn mond en de Heer vervulde Hem met de geest van wijsheid en verstand; met een eregewaad bekleedde Hij hem. (Alleluia, alleluia.)

[Lectio]
Lezing uit de tweede Brief van de heilige Apostel Paulus aan Timotheüs
!2 Tim 4:1-8
Veelgeliefde, voor het oog van God en Jezus Christus, die levenden en doden zal oordelen, bezweer ik u bij zijn komst en bij zijn rijk: verkondig het evangelie; houd aan, of het welkom is of niet; tracht te overtuigen met smeken of bedreigen, in alle geduld en onderrichting. Want er komt een tijd, dat men de gezonde leer niet meer zal dulden, maar zich vele leraren zal uitzoeken naar eigen verkiezing om zich de oren te laten strelen; een tijd, dat men het oor zal afwenden van de waarheid en zich zal keren naar allerlei verzinselen. Wees gij echter waakzaam; doe in alle omstandigheden uw werk; verricht de taak van de geloofsverkondiger; vervul uw ambt ten volle. Wees op uw hoede! - Want met mij loopt het reeds ten einde en de tijd, dat ik ontbonden zal worden, is nabij. Ik heb de goede strijd gestreden; ik heb de loop volbracht; ik heb het geloof bewaard. Nu rest mij nog de kroon der gerechtigheid, die voor mij is weggelegd, en die de Heer, de rechtvaardige Rechter, mij zal geven op die dag; en niet alleen aan mij, maar evenzo aan hen, die met liefde uitzien naar zijn komst.

[Graduale]
!Ps 36:30-31
De mond van de rechtvaardige verkondigt de wijsheid, en wat recht is spreekt zijn tong.
V. De Wet van zijn God blijft in zijn hart en zijn schreden wankelen niet.
Alleluia, alleluia.
!Eccli 45:9
De Heer had hem lief en tooide hem. Met een eregewaad heeft Hij hem bekleed. Alleluia.

[GradualeP]
Alleluia, alleluia.
!Eccli 45:9
De Heer had hem lief en tooide hem. Met een eregewaad heeft Hij hem bekleed. Alleluia.
!Osee 14:6
De rechtvaardige zal als een lelie opschieten en eeuwig bloeien voor de Heer. Alleluia.

[Tractus]
!Ps 36:30-31
De mond van de rechtvaardige verkondigt de wijsheid, en wat recht is spreekt zijn tong.
V. De Wet van zijn God blijft in zijn hart en zijn schreden wankelen niet.
_
!Tractus
!Ps 111:1-3
Zalig de man, die de Heer vreest en zijn geboden van harte bemint.
V. Zijn nakomelingschap zal machtig zijn op aarde. Het geslacht der vromen zal worden gezegend.
V. Roem en rijkdom zijn in zijn huis, en zijn gerechtigheid duurt eeuwig voort.

[Evangelium]
Vervolg ++ van het heilig Evangelie volgens Mattheüs
!Matt 5:13-19
In die tijd sprak Jezus tot zijn leerlingen: Gij zijt het zout der aarde. Maar als het zout zijn kracht verliest, waarmee zal men het dan zouten? Het deugt nergens meer voor, dan om weggeworpen en door de mensen vertreden te worden. Gij zijt het licht der wereld. Een stad, die op een berg ligt, kan niet verborgen blijven. Ook steekt men geen lamp aan om ze onder de korenmaat te zetten; maar men plaatst ze op de kandelaar, om ze te laten schijnen voor allen, die in huis zijn. Laat zó ook uw licht schijnen voor de mensen, opdat zij uw goede werken zien, en uw Vader verheerlijken, die in de hemel is. Meent niet, dat Ik ben gekomen, om de Wet of de Profeten af te schaffen. Ik ben niet gekomen om af te schaffen, maar om tot volmaaktheid te brengen. Want voorwaar, Ik zeg U: totdat hemel en aarde vergaan, zal er van de Wet geen jota of stipje vergaan, voordat alles is geschied. Wie derhalve een van de geringste dezer geboden afschaft, en aldus leert aan de mensen, hij zal de minste zijn in het rijk der hemelen; maar wie ze onderhoudt en ze leert, hij zal groot zijn in het rijk der hemelen.

[Offertorium]
!Ps 91:13
De rechtvaardige zal als een palmboom bloeien, als een ceder van de Libanon gedijen. (Alleluia.)

[Secreta]
Moge, o Heer, het liefdevol gebed van uw heilige bisschop en kerkleraar N. ons niet ontbreken. Moge het onze gaven U welgevallig maken en ons altijd vergeving verwerven.
$Per Dominum

[Postcommunio]
Wij vragen U, o Heer, dat uw heilige bisschop en uitgelezen leraar N. als onze voorspreker mag optreden, opdat deze heilige offers ons het heil verzekeren.
$Per Dominum

[Lectio in 2 loco]
Lezing uit het Boek der Wijsheid
!Eccli 39:6-14
De rechtvaardige zal 's morgens reeds bij het ontwaken zijn hart richten op de Heer, die hem maakte, en zijn gebed verrichten voor het oog van de Allerhoogste. Hij zal zijn mond openen om te bidden, en vergiffenis vragen voor zijn zonden. Want als de opperste Heer het wil, zal Hij hem vervullen met de geest van wijsheid. Dan doet hij zijn wijze woorden stromen als regen, en verheerlijkt in zijn gebeden de Heer. In kennis en inzicht blijft hij rechtzinnig, en hij denkt na over hetgeen hem verborgen is. Hij zal zijn wijze leer onderrichten, en zijn roem zoeken in de Wet van 's Heren Verbond. Velen zullen zijn wijsheid loven, en in eeuwigheid zal zij niet vergaan. Zijn aandenken zal niet worden vergeten, en naar zijn naam zal men vragen van geslacht tot geslacht. De volkeren zullen van zijn wijsheid gewagen, en de Kerk zal zijn roem blijven verkondigen.
