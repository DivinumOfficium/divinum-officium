[Rank]
Hl. Eusebius, Bischof und Martyrer;;Semiduplex;;2.5;;vide C2

[Rule]
vide C2;
9 lectiones;

[Oratio]
@Commune/C2:Oratio1:s/N\./Eusebius/

[Lectio4]
Eusebius natione Sardus, Romanae urbis lector, post Vercellensis episcopus, ad hanc regendam ecclesiam merito est creditus divino electus judicio: nam quem numquam ante constituti electores cognoverant, posthabitis civibus, simul ut viderunt et probaverunt, tantumque interfuit, ut probaretur, quantum ut videretur. Primus in Occidentis partibus in eadem ecclesia eosdem monachos instituit esse, quos clericos, ut esset in ipsis viris et contemptus rerum, et accuratio levitarum. Arianis impietatibus ea tempestate per Occidentem longe lateque traductis, adversus eas viriliter sic dimicavit, ut ejus invicta fides Liberium summum Pontificem ad vitae solatium erigeret. Quare hic sciens, in ipso fervere Spiritum Dei, cum ei significasset, ut penes imperatorem una cum suis legatis patrocinium fidei susciperet, mox cum illis profectus est ad Constantium, apud quem enixius agens, quidquid legatione petebatur, obtinuit, ut episcoporum nempe coetus celebraretur.

[Lectio5]
Collectum est Mediolani anno sequenti concilium, ad quod a Constantio invitatum Eusebium concupitumque, ac vocatum a Liberii legatis, tantum abest, ut malignantium synagoga Arianorum contra sanctum Athanasium furentium in suas partes adduceret, ut potius diserte statim ipse declarans, e praesentibus quosdam sibi compertos haeretica labe pollutos, Nicaenam immo fidem proposuerit iis subscribendam antequam cetera tractarentur. Quod Arianis acerbe iratis negantibus, nedum in Athanasium recusavit ipse subscribere, quin sancti Dionysii Martyris, qui deceptus ab ipsis subscripserat, captivatem simplicitatem ingeniosissime liberavit. Quamobrem illi graviter indignantes, post multas illatas injurias, exsilio illum mulctarunt: sed sanctus vir, excusso pulvere, nec Caesaris minas veritus, nec enses obstrictos, exsilium veluti sui ministerii officium accepit; missusque Scythopolim, famem, sitim, verbera, diversaque supplicia perpessus, pro fide strenue vitam contempsit, mortem non metuit, corpus carnificibus tradidit.

[Lectio6]
Quanta in eum tunc Arianorum crudelitas fuerit, ac effrons inverecundia, ostendunt graves litterae plenae roboris, pietatis, ac religionis, quas e Scythopoli scripsit ad Vercellensem clerum, et populum, aliosque finitimos; e quibus etiam est exploratum, ipsorum nec minis, inhumanaque saevitia potuisse umquam eum deterreri, nec serpentina blanda subtilitate ad eorum societatem perduci. Hinc in Cappadociam, postremoque ad superiores Aegypti Thebaidas pro constantia sua deportatus, exsilii rigores tulit ad mortem usque Constantii, post quam ad gregem suum reverti permissus, non prius redire voluit, quam reparandis fidei jacturis ad Alexandrinam synodum sese conferret: postque medici praestantis instar, peragrans Orientis provincias, in fide infirmos ad integram valetudinem restitueret, eos instituens in Ecclesiae doctrina. Inde salubritate pari digresso in Illyricum, tandemque in Italiam delato, ad ejus reditum lugubres vestes Italia mutavit: ubi postquam Psalmorum omnium expurgatos a se commentarios Origenis edidit Eusebiique Caesareensis, quos verterat de Graeco in Latinum: demum tot egregie factis illustris ad immarcescibilem gloriae coronam tantis aerumnis promeritam sub Valentiniano et Valente, Vercellis migravit.

[Lectio7]
@Commune/C2:Lectio73

[Lectio8]
@Commune/C2:Lectio83

[Responsory8]
@Commune/C2:Responsory8NonEffusorum

[Lectio9]
@Commune/C2:Lectio93

[Lectio94]
Eusebius stammte aus Sardinien. Er übte in Rom das Lektorenamt aus, später wurde er Bischof von Vercelli. Mannhaft kämpfte er gegen den Arianismus, und sein unbesiegbarer Glaube war für Papst Liberius Trost und Stütze. Wegen seines Bekennermutes für den katholischen Glauben wurde er von Kaiser Konstantin nach Skythopolis verbannt, wo er Hunger, Durst und Misshandlungen zu erleiden hatte. Dann wurde er nach Kappadozien gebracht und duldete dort die Leiden des Exils bis zum Tode Konstantins. Als er darauf in seine Kirche zurückkehren durfte, legte ganz Italien die Trauerkleider ab. Daheim gab er dann die verbesserten Psalmenerklärungen des Origenes und die Werke des Eusebius von Cäsarea heraus, die er aus dem Griechischen ins Lateinische übersetzt hatte. Unter Valentinian und Valens kehrte er heim zum Herrn, um die unverwelkliche Krone der Herrlichkeit zu empfangen, die er durch so viele Leiden verdient hatte.
