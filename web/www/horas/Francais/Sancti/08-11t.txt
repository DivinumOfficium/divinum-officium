[Rank]
Secunda die infra Octavam S. Laurentii;;Semiduplex;;2;;vide Sancti/08-10

[Rule]
vide Sancti/08-10 ;
9 lectiones
No prima Vespera

[Lectio4]
Sermo sancti Augustíni Epíscopi.
!Serm. 30. de Sanctis.
Beatissimi Laurentii Martyris, cujus natalem hodie celebramus, passionem nosse~
vos credo : et quanta in persecutione pertulerit, dilectionem vestram scire posse~
non dubito. Tanta enim ejus martyrii gloria exstitit, ut passione sua mundum~
illuminaverit universum. Illuminavit mundum plane Laurentius eo lumine, quo ipse~
accensus est, et flammis quas ipse pertulit, omnium Christianorum corda~
calefecit.

[Responsory4]
@Sancti/08-10:Responsory4

[Lectio5]
Quis nolit ad horam uri Laurentii igne, ut æternum gehennæ non patiatur~
incendium ? Beati igitur Laurentii exemplo provocamur ad martyrium, et accendimur~
ad fidem, incalescimus ad devotionem : et si in nobis persecutoris flamma deest, ~
fidei tamen flamma non deest. Non ardemus quidem corpore pro Christo, sed~
ardemus affectu : non subjicit mihi persecutor ignem : sed suggerit mihi~
ignem desiderium Salvatoris.

[Responsory5]
@Sancti/08-10:Responsory5

[Lectio6]
Esse autem Salvatoris ignem legimus in Evangelio, dicente eodem Domino : Nescitis~
quia veni ignem mittere in terram ? Et quid volo, nisi ut accendatur ? Quo igne~
succensi illi duo discipuli dixerunt : Nonne cor nostrum ardens erat in nobis, ~
dum loqueretur in via, et aperiret nobis Scripturas ? Hoc igitur igne beatus~
Laurentius accensus, flammarum non sentit incendium : et dum Christi ardet~
desiderio, persecutoris pœnam non sentit.

[Responsory6]
@Sancti/08-10:Responsory6

[Lectio7]
Léctio sancti Evangélii secúndum Joánnem.
!Joannes 12:25-27
In illo témpore : Dixit Jesus discipulis suis : Amen, amen dico vobis, nisi granum frumenti cadens in terram, mortuum fuerit ; ipsum solum manet. Et réliqua.
_
De Homilía sancti Augustíni Epíscopi.
!Ex Tract. 51. in Joann., post supra.
Cum ergo causæ articulus venerit, ut hæc conditio proponatur, aut faciendum~
esse contra Dei præceptum, aut ex hac vita emigrandum ; quorum duorum homo si~
cogatur alterum eligere, comminante mortem persecutore, ibi eligat Deo dilecto~
emori, quam offenso vivere. Ibi oderit in hoc mundo animam suam, ut in vitam~
ætérnam custodiat eam. Si quis mihi ministrat, me sequatur. Quid est, Me~
sequatur, nisi, Me imitetur ? Christus enim pro nobis passus est, ait Apostolus~
Petrus, relinquens nobis exemplum, ut sequamur vestigia ejus.

[Responsory7]
@Sancti/08-10:Responsory7

[Lectio8]
Ecce quod dictum est : Si quis mihi ministrat, me sequatur. Quo fructu ? qua~
mercede ? quo præmio ? Et ubi sum, inquit, ego, illic et minister meus erit.~
Gratis ametur, ut operis, quo ministratur illi, pretium sit esse cum illo. Ubi~
enim bene erit sine illo, aut quando esse male poterit cum illo ? Audi~
evidentius : Si quis mihi, ministraverit, honorificabit eum Pater meus. Quo honore, ~
nisi ut sit cum Filio ejus ? Quod enim superius ait : Ubi ego sum, illic et~
minister meus erit hoc intelligitur exposuisse, cum dicit : Honorificabit eum~
Pater meus. Nam quem majorem honorem accipere poterit adoptatus, quam ut sit ubi~
est unicus, non æqualis factus divinitati, sed consociatus æternitati ?

[Responsory8]
@Sancti/08-10:Responsory8

[Lectio93]
!Commemoratio Ss. Mártyrum Tiburtii et Susannæ.
Tiburtius Chromatii præfecti Urbis filius, sancti Sebastiani opera Christianus, ~
cum ob eam causam ad Fabianum judicem adductus esset, multaque apud illum de~
Christi fide prædicaret, excandescens judex pavimentum candentibus carbonibus~
sterni jubet : Mox, Tibtirti, inquit, vel diis nostris sacrifices oportet, vel~
per istos carbones nudis pedibus tibi incedendum est. At ille crucis signo se~
muniens, fidenterque ambulans in pruna, Disce, inquit, ex hoc solum esse Deum, ~
quem Christiani colunt : prunæ enim mihi flores videntur. Quod cum magicis~
artibus tribueretur, extra Urbem ductus Tiburtius, ac via Lavicana tertio ab~
Urbe lapide gladio percussus, ibi a Christianis sepelitur. Quo die Susanna virgo~
nobilissima, quod Galerii Maximiani, filii Diocletiani imperatoris, conjugium~
recusaret, ut quæ virginitatem Deo voverat, post multa tormentorum genera, ~
quibus varie tentatum est sanctum virginis propositum, domi suæ jussu~
imperatoris gladio percussa, ad duplex virginitatis et martyrii
&teDeum

[Commemoratio]
!Commemoratio Ss. Mártyrum Tiburtii et Susannæ.
@Commune/C3:Oratio
