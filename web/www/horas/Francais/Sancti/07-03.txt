[Rank]
S. Leonis Papæ et Confessoris;;Semiduplex;;2.2;;vide C4

[Rule]
vide C4;
9 lectiones
commemoratio3
OPapaC=Leónem;

[Oratio]
Deus, qui beatum Leonem Pontificem sanctorum tuorum meritis coæquasti: concede propitius; ut, qui commemorationis ejus festa percolimus, vitæ quoque imitemur exempla.
$Per Dominum

[Lectio4]
Leo secundus, Pontifex maximus, Sículus, humanis et divinis litteris Græce et Latine doctus, musicis étiam eruditus fuit; ipse enim sacros Hymnos et Psalmos in Ecclésia ad concentum meliórem redúxit. Probávit acta sextæ Synodi, quæ Constantinopoli celebráta est, præsidéntibus legátis apostolicæ Sedis, præsénte quoque Constantino imperatóre, et duobus patriarchis, Constantinopolitano et Antiocheno, ac centum septuagínta epíscopis; quam et in Latinum tránstulit.

[Lectio5]
In eo concílio Cyrus, Sergius et Pyrrhus condemnáti sunt, unam tantummodo voluntátem et operatiónem in Christo prædicantes. Hic fregit supérbiam antistitum Ravennátum, qui, exarchórum freti poténtia, Sedi apostolicæ non obtemperábant. Quam ob rem decrevit ut eléctio cleri Ravennátis írrita esset, nisi Romani Pontificis auctoritate comprobarétur.

[Lectio6]
Vere pater páuperum fuit; non enim pecúnia solum, sed opera, labóre et consíliis, egéntium viduárum et pupillórum inópiam ac solitúdinem sublevábat. Qui, dum síngulos non magis prædicatióne quam vita ad pie sancteque vivéndum adhortarétur, obdormívit in Dómino mense sui pontificátus undecimo, quinto Nonas Julii, anno sexcentésimo octogesimo tertio, sepultúsque est in basilica sancti Petri. Ordinatióne una, mense Junio, creávit presbyteros novem, diaconos tres, episcopos diversis in locis viginti tres.

[Commemoratio 2]
@Sancti/06-29:Octava

[Lectio94]
Leo secúndus, Sículus, humánis et divínis lítteris Græce et Latíne doctus, músicis étiam erudítus fuit; ipse enim sacros Hymnos et Psalmos in Ecclésia ad concéntum meliórem redúxit. Probávit acta sextæ Synodi, quæ, præsidéntibus legátis apostólicæ Sedis, Constantinópoli celebráta est; quam et in Latínum tránstulit. In eo Concílio Cyrus, Sérgius et Pyrrhus condemnáti sunt, unam tantúmmodo voluntátem et operatiónem in Christo prædicántes. Vere pater páuperum fuit; non enim pecúnia solum, sed opera, labóre et consíliis egéntium viduárum et pupillórum inópiam et solitúdinem sublevábat. Obdormívit in Dómino mense sui pontificátus undécimo, quinto Nonas Júlii, anno sexcentésimo octogésimo tértio, sepultúsque est in basílica sancti Petri.
&teDeum

[Lectio7]
@Commune/C4:Lectio71

[Lectio8]
@Commune/C4:Lectio81

[Lectio9]
@Commune/C4:Lectio91

[Ant 3] (rubrica divino aut rubrica 1955 aut rubrica 1960)
@Commune/C4:Ant 3 summi Pontificis

