[Rank]
Patrocinii St. Joseph Confessoris Sponsi B.M.V. Confessoris;;Duplex I classis;;6;;

[Rule]
proper
Psalmi Dominica
Antiphonas horas
9 lectiones;
Psalm5 Vespera=116

[Ant Vespera]
Jacob autem * genuit Joseph virum Mariæ, de qua natus est Jesus, qui vocatur Christus, allelúja
Missus est * Angelus Gabriel a Deo in civitatem Galilææ, cui nomen Nazareth, ad Virginem desponsatam viro, cui nomen erat Joseph, allelúja.
Ascendit autem * Joseph a Galilæa de civitate Nazareth, in Judæam in civitatem David, quæ vocatur Bethlehem, allelúja.
Et venerunt festinantes, * et invenerunt Mariam, et Joseph, et infantem positum in præsepio, allelúja.
Et ipse Jesus * erat incipiens quasi annorum triginta, ut putabatur filius Joseph, allelúja.

[Capitulum Vespera]
!Gen 49:26
v. Benedictiones patris tui confortatæ sunt benedictionibus patrum ejus: donec veniret desiderium collium æternorum: fiant in capite Joseph, et in vertice Nazaræi inter fratres suos.
$Deo gratias

[Hymnus Vespera]
@Sancti/03-19:Hymnus Vespera

[Versum 1]
V. Constituit eum dominum domus suæ, allelúja.
R. Et principem omnis possessionis suæ, allelúja.

[Ant 1]
Cum esset desponsata * Mater Jesu Maria Joseph, antequam convenirent, inventa est in utero habens de Spiritu Sancto, allelúja.

[Oratio]
Deus, qui ineffabili providentia beatum Joseph sanctissimæ Genitricis tuæ sponsum eligere dignatus es: præsta, quǽsumus; ut quem protectorem veneramur in terris, intercessorem habere mereamur in cælis:
$Qui vivis

[Invit]
Laudemus Deum nostrum * In veneratione beati Joseph, protectoris nostri, allelúja.

[Hymnus Matutinum]
@Tempora/Pasc2-3:Hymnus Vespera

[Ant Matutinum]
Angelus Domini apparuit in somnis Joseph, dicens: Surge, et accipe puerum et matrem ejus, et fuge in Aegyptum, et esto ibi usque dum dicam tibi, allelúja;;1
;;2
;;3
V. Confitebor nomini tuo, allelúja.
R. Quoniam adjutor et protector factus es mihi, allelúja.
Angelus Domini apparuit in somnis Joseph, dicens: Surge, et accipe puerum et matrem ejus, vade in terram Israël: defuncti sunt enim qui quærebant animam pueri, allelúja;;4
;;5
;;6
V. Respice de cælo, et vide, et visita vineam istam, allelúja.
R. Et perfice eam, allelúja.
Consurgens Joseph accepit puerum et matrem ejus, et venit in terram Israël: et habitavit in civitate quæ vocatur Nazareth, allelúja;;14
;;20
;;23
V. Invocavi Dominum, Patrem Domini mei, allelúja.
R. Ut non derelinquat me in die tribulationis, allelúja.

[Lectio1]
De libro Génesis
!Gen 39:1-6
1 Igitur Joseph ductus est in Ægýptum, emítque eum Putíphar eunúchus Pharaónis, princeps exércitus, vir Ægýptius, de manu Ismaelitárum, a quibus perdúctus erat.
2 Fuítque Dóminus cum eo, et erat vir in cunctis próspere agens: habitavítque in domo dómini sui,
3 qui óptime nóverat Dóminum esse cum eo, et ómnia, quæ gerébat, ab eo dírigi in manu illíus.
4 Invenítque Joseph grátiam coram dómino suo, et ministrábat ei: a quo præpósitus ómnibus gubernábat créditam sibi domum, et univérsa quæ ei trádita fúerant:
5 benedixítque Dóminus dómui Ægýptii propter Joseph, et multiplicávit tam in ǽdibus quam in agris cunctam eius substántiam:
6 nec quidquam aliud nóverat, nisi panem quo vescebátur. Erat autem Joseph pulchra fácie, et decórus aspéctu.

[Responsory1]
R. Clamavit populus ad regem, alimenta petens:
* Quibus ille respondit: Ite ad Joseph, allelúja.
V. Salus nostra in manu tua est: respice nos tantum, et læti serviemus regi.
R. Quibus ille respondit: Ite ad Joseph, allelúja.

[Lectio2]
!Gen 41:37-43
37 Plácuit Pharaóni consílium et cunctis minístris eius:
38 locutúsque est ad eos: Num inveníre potérimus talem virum, qui spíritu Dei plenus sit?
39 Dixit ergo ad Joseph: Quia osténdit tibi Deus ómnia quæ locútus es, numquid sapientiórem et consímilem tui inveníre pótero?
40 Tu eris super domum meam, et ad tui oris impérium cunctus pópulus obédiet: uno tantum regni sólio te præcédam.
41 Dixítque rursus Phárao ad Joseph: Ecce, constítui te super univérsam terram Ægýpti.
42 Tulítque ánnulum de manu sua, et dedit eum in manu eius: vestivítque eum stola býssina, et collo torquem áuream circumpósuit.
43 Fecítque eum ascéndere super currum suum secúndum, clamánte præcóne, ut omnes coram eo genu flécterent, et præpósitum esse scirent univérsæ terræ Ægýpti.

[Responsory2]
R. Fecit me Deus quasi patrem regis, et dominum universæ domus ejus:
* Exaltavit me, ut salvos faceret multos populos, allelúja.
V. Venite ad me, et ego dabo vobis omnia bona Aegypti, ut comedatis medullam terræ.
R. Exaltavit me, ut salvos faceret multos populos, allelúja.

[Lectio3]
!Gen 41:44-49
44 Dixit quoque rex ad Joseph: Ego sum Phárao: absque tuo império non movébit quisquam manum aut pedem in omni terra Ægýpti.
45 Vertítque nomen eius, et vocávit eum, lingua ǽgyptíaca, Salvatórem mundi. Dedítque illi uxórem Aseneth fíliam Putíphare sacerdótis Heliopóleos. Egréssus est ítaque Joseph ad terram Ægýpti
46 (trigínta autem annórum erat quando stetit in conspéctu regis Pharaónis), et circuívit omnes regiónes Ægýpti.
47 Venítque fertílitas septem annórum: et in manípulos redáctæ ségetes congregátæ sunt in hórrea Ægýpti.
48 Omnis étiam frugum abundántia in síngulis úrbibus cóndita est.
49 Tantáque fuit abundántia trítici, ut arénæ maris coæquarétur, et cópia mensúram excéderet.

[Responsory3]
R. Jam lætus moriar, quia vidi faciem tuam, et superstitem te relinquo. Non sum fraudatus aspectu tuo:
* Insuper ostendit mihi Dominus semen tuum, allelúja.
V. Qui pascit me ab adolescentia mea, benedicat pueris istis, et invocetur super eos nomen meum.
R. Insuper ostendit mihi Dominus semen tuum, allelúja.
&Gloria
R. Insuper ostendit mihi Dominus semen tuum, allelúja.

[Lectio4]
Sermo sancti Bernardini Senensis
!Sermo 1 de S. Joseph
Omnium singularium gratiarum alicui rationabili creaturæ communicatarum generalis regula est, quod, quandocumque divina gratia eligit aliquem ad aliquam gratiam singularem, seu ad aliquem sublimem statum, omnia charismata donet, quæ illi personæ sic electæ, et ejus officio necessaria sunt, atque illam copiose decorant. Quod maxime verificatum est in sancto Joseph, putativo patre Domini nostri Jesu Christi, et vero sponso Reginæ mundi et Dominæ Angelorum, qui ab æterno Patre electus est fidelis nutritius, atque custos principalium thesaurorum suorum, scilicet Filii ejus et sponsæ suæ: quod officium fidelissime prosecutus est. Cui propterea Dominus ait: Serve bone et fidelis, intra in gaudium Domini tui.

[Responsory4]
R. Dedisti mihi protectionem salutis tuæ, et dextera tua suscepit me:
* Protector meus, et cornu salutis meæ, et susceptor meus, allelúja.
V. Ego protector tuus sum, et merces tua magna nimis.
R. Protector meus, et cornu salutis meæ, et susceptor meus, allelúja.

[Lectio5]
Si compares eum ad totam Ecclesiam Christi, nonne iste est homo electus et specialis, per quem et sub quo Christus est ordinate et honeste introductus in mundum? Si ergo Virgini Matri tota Ecclesia sancta debitrix est, quia per eam Christum suscipere digna facta est: sic profecto post eam huic debet gratiam et reverentiam singularem. Ipse enim est clavis veteris testamenti, in qua patriarchalis et prophetalis dignitas promissum consequitur fructum. Porro hic est solus, qui corporaliter possedit, quod eis divina dignatio repromisit. Merito igitur figuratur per illum patriarcham Joseph, qui populis frumenta servavit. Sed et hic illum præcellit, quia non solum Aegyptiis panem corporalis vitæ, sed omnibus electis panem de cælo, qui cælestem vitam tribuit, cum multa solertia enutrivit.

[Responsory5]
R. Statuet filios suos sub tegmine illius, et sub ramis ejus morabitur: protegetur sub tegmine illius a fervore:
* Et in gloria ejus requiescet, allelúja.
V. Sperate in eo, omnis congregatio populi: effundite coram illo corda vestra.
R. Et in gloria ejus requiescet, allelúja.

[Lectio6]
Profecto dubitandum non est, quod Christus familiaritatem, reverentiam, atque sublimissimam dignitatem, quam illi exhibuit, dum ageret in humanis, tamquam filius patri suo, in cælis utique non negavit, quin potius complevit et consummavit. Unde non immerito in verbo proposito a Domino subinfertur: Intra in gaudium Domini tui. Unde, licet gaudium æternæ beatitudinis in cor hominis intret, maluit tamen Dominus ei dicere: Intra in gaudium: ut mystice innuatur, quod gaudium illud non solum in eo sit intra, sed undique illum circumdans et absorbens, et ipsum velut abyssus infinita submergens. Memento igitur nostri, beate Joseph, et tuæ orationis suffragio apud tuum putativum Filium intercede: sed et beatissimam Virginem sponsam tuam nobis propitiam redde, quæ Mater est ejus, qui cum Patre et Spiritu Sancto vivit et regnat per infinita sæcula sæculorum. Amen.

[Responsory6]
R. Si consistant adversum me castra, non timebit cor meum:
* Si exsurgat adversum me prælium, in hoc ego sperabo, allelúja.
V. In te cantatio mea semper, quoniam tu adjutor fortis.
R. Si exsurgat adversum me prælium, in hoc ego sperabo, allelúja.
&Gloria
R. Si exsurgat adversum me prælium, in hoc ego sperabo, allelúja.

[Lectio7]
Léctio sancti Evangélii secúndum Lucam
!Luc 3:21-23
In illo témpore: Factum est autem cum baptizarétur omnis pópulus, et Iesu baptizáto, et oránte, apértum est cælum. Et réliqua.
_
Homilía sancti Augustíni Epíscopi
!Liber 2 de Consensu Evang.
Manifestum est illud quod ait: Ut putabatur filius Joseph: propter illos dixisse, qui eum ex Joseph, sicut alii homines nascuntur, natum arbitrantur. Quos autem movet quod alios progenitores Matthæus enumerat, descendens a David usque ad Joseph, alios autem Lucas ascendens a Joseph usque ad David, facile est ut advertant, duos patres habere potuisse Joseph: unum a quo genitus, alterum a quo fuerit adoptatus. Antiqua est enim consuetudo adoptandi étiam in illo populo Dei, ut sibi filios facerent, quos non ipsi genuissent. Unde intelligitur Lucas patrem Joseph, non a quo genitus, sed a quo fuerat adoptatus, suscepisse in Evangelio suo cujus progenitores sursum versus commemorat, donec exiret ad David.

[Responsory7]
R. Joseph fili David, noli timere accipere Mariam conjugem tuam; quod enim in ea natum est, de Spiritu Sancto est: pariet autem filium,
* Et vocabis nomen ejus Jesum, allelúja
V. Ipse enim salvum faciet populum suum a peccatis eorum.
R. Et vocabis nomen ejus Jesum, allelúja

[Lectio8]
Cum enim necesse sit, utroque Evangelista vera narrante, et Matthæo scilicet et Luca, ut unus eorum ejus patris originem teneret, qui genuerat; alter ejus qui adoptaverat Joseph: quem probabilius intelligimus adoptantis originem tenuisse quam eum, qui noluit Joseph genitum dicere ab illo cujus eum filium esse narrabat? Matthæus autem dicens: Abraham genuit Isaac, Isaac genuit Jacob, atque ita in hoc verbo, quod est, genuit, perseverans, donec in ultimo diceret, Jacob autem genuit Joseph, satis expressit ad eum patrem se perduxisse originem generantium, a quo Joseph non adoptatus, sed genitus erat.

[Responsory8]
R. Surge, et accipe puerum et matrem ejus, et fuge in Aegyptum:
* Et esto ibi usque dum dicam tibi, allelúja.
V. Ut adimpleretur quod dictum est a Domino per Prophetam dicentem: Ex Aegypto vocavi filium meum.
R. Et esto ibi usque dum dicam tibi, allelúja.
&Gloria
R. Et esto ibi usque dum dicam tibi, allelúja.

[Lectio9]
Quamquam si étiam Lucas genitum diceret Joseph ab Heli, nec sic nos hoc verbum perturbare deberet, ut aliud crederemus, quam ab uno Evangelista gignentem, ab altero adoptantem patrem fuisse commemoratum. Neque enim absurde quisque dicitur non carne, sed caritate genuisse quem filium sibi adoptaverit At vero étiam nos quibus dedit Deus potestatem filios ejus fieri, de natura atque substantia sua non nos genuit, sicut unicum Filium, sed utique dilectione adoptavit.
&teDeum

[Ant Laudes]
@:Ant Vespera

[Capitulum Laudes]
@:Capitulum Vespera

[Hymnus Laudes]
@Sancti/03-19:Hymnus Matutinum

[Versum 2]
V. Dedisti mihi protectionem salutis tuæ, allelúja.
R. Et dextera tua suscepit me, allelúja.

[Ant 2]
Joseph fili David * noli timere accipere Mariam conjugem tuam: quod enim in ea natum est, de Spiritu Sancto est, allelúja.

[Lectio Prima]
!Gen 49:22
Filius accrescens Joseph, filius accrescens, et decorus aspectu: filiæ discurrerunt super murum.

[Capitulum Tertia]
@:Capitulum Vespera

[Responsory Tertia]
R.br. Constituit eum dominum domus suæ, * Allelúja, allelúja.
R. Constituit eum dominum domus suæ, * Allelúja, allelúja.
V. Et principem omnis possessionis suæ.
R. Allelúja, allelúja.
&Gloria
R. Constituit eum dominum domus suæ, * Allelúja, allelúja.
_
V. Confitebor nomini tuo, allelúja.
R. Quoniam adjutor et protector factus es mihi, allelúja.

[Capitulum Sexta]
!Gen 49:25
v. Deus patris tui erit adjutor tuus, et Omnipotens benedicet tibi benedictionibus cæli desuper.
$Deo gratias

[Responsory Sexta]
R.br. Confitebor nomini tuo, * Allelúja, allelúja
R. Confitebor nomini tuo, * Allelúja, allelúja
V. Quoniam adjutor et protector factus es mihi.
R. Allelúja, allelúja.
&Gloria
R. Confitebor nomini tuo, * Allelúja, allelúja
_
V. Justus germinabit sicut lilium, allelúja.
R. Et florebit in æternum ante Dominum, allelúja.

[Capitulum Nona]
!Gen 49:22
v. Filius accrescens Joseph, filius accrescens, et decorus aspectu: filiæ discurrerunt super murum.
$Deo gratias

[Responsory Nona]
R.br. Justus germinabit sicut lilium, * Allelúja, allelúja.
R. Justus germinabit sicut lilium, * Allelúja, allelúja.
V. Et florebit in æternum ante Dominum.
R. Allelúja, allelúja.
&Gloria
R. Justus germinabit sicut lilium, * Allelúja, allelúja.
_
V. Plantatus in domo Domini, allelúja.
R. In atriis domus Dei nostri, allelúja.

[Versum 3]
V. Sub umbra illius, quem desideraveram, sedi, allelúja.
R. Et fructus ejus dulcis gutturi meo, allelúja.

[Ant 3]
Fili * quid fecisti nobis sic? Ecce pater tuus et ego dolentes quærebamus te, allelúja.
