[Name]
Vigilia Apostolorum, Ego autem

[Rule]
no Gloria
no Credo
Suffr=Maria;;Ecclesiae,Papa

[Introitus]
!Ps 1:10-11
v. Ego autem, sicut olíva fructífera in domo Dómini, sperávi in misericórdia Dei~
mei: et exspectábo nomen tuum, quóniam bonum est ante conspéctum sanctórum~
tuorum.
!Ps 1:3
Quid gloriáris in malítia: qui potens es in iniquitáte?
&Gloria
v. Ego autem, sicut olíva fructífera in domo Dómini, sperávi in misericórdia Dei~
mei: et exspectábo nomen tuum, quóniam bonum est ante conspéctum sanctórum~
tuorum.

[Oratio]
Da, quǽsumus, omnípotens Deus: ut beáti N. Apóstoli tui, quam prævenímus,~
veneránda sollémnitas, et devotiónem nobis áugeat et salútem.
$Per Dominum

[Oratio1]
Quǽsumus, omnípotens Deus: ut beátus Apóstolus, cujus prævenímus festivitátem,~
tuum pro nobis implóret auxílium; ut, a nostris reátibus absolúti, a cunctis~
étiam perículis eruámur.
$Per Dominum

[Lectio]
Léctio libri Sapiéntiæ.
!Eccli 5:2-4; 5:6-9.
Benedíctio Dómini super caput justi. Ideo dedit illi Dóminus hereditátem, et divísit illi partem in tríbubus duódecim: et invénit grátiam in conspéctu omnis carnis. Et magnificávit eum in timóre inimicórum, et in verbis suis monstra placávit. Glorificávit illum in conspéctu regum, et jussit illi coram pópulo suo, et osténdit illi glóriam suam. In fide et lenitáte ipsíus sanctum fecit illum, et elégit eum ex omni carne. Et dedit illi coram præcépta, et legem vitæ et disciplínæ, et excélsum fecit illum. Státuit ei testaméntum ætérnum, et circumcínxit eum zona justítiæ: et índuit eum Dóminus corónam glóriæ.

[Graduale]
!Ps 1: 13 et 14.
Justus ut palma florébit: sicut cedrus Líbani multiplicábitur in domo Dómini.
!Ps 1:3
Ad annuntiándum mane misericórdiam tuam, et veritátem tuam per noctem.

[Evangelium]
Sequéntia ++ sancti Evangélii secúndum Joánnem.
!Joannes 15:12-16.
In illo témpore: Dixit Jesus discípulis suis: Hoc est præcéptum meum, ut~
diligátis ínvicem, sicut diléxi vos. Majórem hac dilectiónem nemo habet, ut~
ánimam suam ponat quis pro amícis suis. Vos amíci mei estis, si fecéritis quæ~
ego præcípio vobis. Jam non dicam vos servos: quia servus nescit, quid fáciat~
dóminus ejus. Vos autem dixi amícos: quia ómnia, quæcúmque audivi a Patre meo,~
nota feci vobis. Non vos me elegístis: sed ego elégi vos, et posui vos, ut eátis,~
et fructum afferátis: et fructus vester maneat: ut, quodcúmque petiéritis Patrem~
in nómine meo, det vobis.

[Offertorium]
!Ps 8:6-7
Glória et honore coronásti eum: et constituísti eum super ópera mánuum tuárum, Dómine.

[Secreta]
Apostólici reveréntia cúlminis offeréntes tibi sacra mystéria, Dómine, quǽsumus: ut beáti N. Apóstoli tui suffrágiis, cujus natalícia prævenímus; plebs tua semper et sua vota deprómat, et desideráta percípiat.
$Per Dominum

[Communio]
!Ps 20:6
Magna est glória ejus in salutári tuo: glóriam et magnum decórem impónes super eum, Dómine.

[Postcommunio]
Sancti Apóstoli tui N., quǽsumus, Dómine, supplicatióne placátus: et veniam nobis tríbue, et remédia sempitérna concéde.
$Per Dominum
