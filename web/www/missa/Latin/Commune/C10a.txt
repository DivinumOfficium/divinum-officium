[Name]
Sancta Maria Sabbato Tempore Adventi; Rorate coeli

[Rule]
Gloria
Suffr=Spiritu;;Ecclesiae,Papa
Prefatio=Maria=veneratione;

[Introitus]
!Is 45:8.
v. Roráte, coeli, désuper, et nubes pluant justum: aperiátur terra, et gérminet~
Salvatórem
!Ps 84:2
Benedixísti, Domine, terram tuam: avertísti captivitátem Jacob.
&Gloria
v. Roráte, coeli, désuper, et nubes pluant justum: aperiátur terra, et gérminet~
Salvatórem

[Oratio]
Deus, qui de beátæ Maríæ Vírginis útero Verbum tuum, Angelo nuntiánte, carnem~
suscípere voluísti: præsta supplícibus tuis; ut, qui vere eam Genetrícem Dei~
crédimus, ejus apud te intercessiónibus adjuvémur.
$Per eundem

[Lectio]
Léctio Isaíæ Prophétæ.
!Is 7:10-15
In diébus illis: Locútus est Dóminus ad Achaz, dicens: Pete tibi signum a Dómino, Deo tuo, in profúndum inférni, sive in excélsum supra. Et dixit Achaz: Non petam et non tentábo Dóminum. Et dixit: Audíte ergo, domus David: Numquid parum vobis est, moléstos esse homínibus, quia molesti estis et Deo meo ? Propter hoc dabit Dóminus ipse vobis signum. Ecce, Virgo concípiet et páriet fílium, et vocábitur nomen ejus Emmánuel. Butýrum et mel cómedet, ut sciat reprobare malum et elígere bonum.

[Graduale]
!Ps 23:7
Tóllite portas, príncipes, vestras: et elevámini, portæ æternáles: et introíbit~
Rex glóriæ.
!Ps 23:3-4
Quis ascéndet in montem Dómini? aut quis stabit in loco~
sancto ejus? Innocens mánibus et mundo corde. Allelúja, allelúja
!Luc 1:28
Ave, María, grátia plena; Dóminus tecum: benedícta tu in muliéribus. Allelúja.

[Evangelium]
Sequéntia ++ sancti Evangélii secúndum Lucam.
!Luc 1:26-38
In illo témpore: Missus est Angelus Gábriël a Deo in civitátem Galilaéæ, cui~
nomen Názareth, ad Vírginem desponsátam viro, cui nomen erat Joseph, de domo~
David, et nomen Vírginis María. Et ingréssus Angelus ad eam, dixit: Ave, grátia~
plena; Dóminus tecum: benedícta tu in muliéribus. Quæ cum audísset, turbáta est~
in sermóne ejus: et cogitábat, qualis esset ista salutátio. Et ait Angelus ei:~
Ne tímeas, María, invenísti enim grátiam apud Deum: ecce, concípies in útero et~
páries fílium, et vocábis nomen ejus Jesum. Hic erit magnus, et Fílius Altíssimi~
vocábitur, et dabit illi Dóminus Deus sedem David, patris ejus: et regnábit in~
domo Jacob in ætérnum, et regni ejus non erit finis. Dixit autem María ad~
Angelum: Quómodo fiet istud, quóniam virum non cognósco? Et respóndens Angelus,~
dixit ei: Spíritus Sanctus supervéniet in te, et virtus Altíssimi obumbrábit~
tibi. Ideóque et quod nascétur ex te Sanctum, vocábitur Fílius Dei. Et ecce,~
Elísabeth, cognáta tua, et ipsa concépit fílium in senectúte sua: et hic mensis~
sextus est illi, quæ vocátur stérilis: quia non erit impossíbile apud Deum omne~
verbum. Dixit autem María: Ecce ancílla Dómini, fiat mihi secúndum verbum tuum.

[Offertorium]
!Luc 1:28; 1:42
Ave, María, grátia plena; Dóminus tecum: benedícta tu in muliéribus, et~
benedíctus fructus ventris tui.

[Secreta]
In méntibus nostris, quǽsumus, Dómine, veræ fídei sacraménta confírma: ut, qui~
concéptum de Vírgine Deum verum et hóminem confitémur; per ejus salutíferæ~
resurrectiónis poténtiam, ad ætérnam mereámur perveníre lætítiam.
$Per eundem

[Communio]
!Is 7:14
Ecce, Virgo concípiet et páriet fílium: et vocábitur nomen ejus Emmánuel.

[Postcommunio]
Grátiam tuam, quǽsumus, Dómine, méntibus nostris infúnde: ut, qui, Angelo~
nuntiánte, Christi, Fílii tui, incarnatiónem cognóvimus; per passiónem ejus et~
crucem, ad resurrectiónis glóriam perducámur.
$Per eundem
