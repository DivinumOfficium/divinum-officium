[Name]
Commune Virginum plurimorum=Me exspectaverunt

[Rule]
Gloria

[Introitus]
!Ps 118:95-96
v. Me exspectavérunt peccatóres, ut pérderent me: testimónia tua, Dómine,~
intelléxi: omnis consummatiónis vidi finem: latum mandátum tuum nimis. 
!Ps 118:1
Beáti immaculáti in via: qui ámbulant in lege Dómini.
&Gloria
v. Me exspectavérunt peccatóres, ut pérderent me: testimónia tua, Dómine,~
intelléxi: omnis consummatiónis vidi finem: latum mandátum tuum nimis. 

[Oratio1]
Indulgéntiam nobis, quaesumus, Dómine, beáta N. Virgo et Martyr implóret: quæ~
tibi grata semper éxstitit, et mérito castitátis, et tuæ professióne virtútis.
$Per Dominum

[Lectio]
Léctio libri Sapiéntiæ.
!Eccli 51:13-17
Dómine, Deus meus, exaltásti super terram habitatiónem meam, et pro morte defluénte deprecáta sum. Invocávi Dóminum, Patrem Dómini mei, ut non derelínquat me in die tribulatiónis meæ, et in témpore superbórum sine adjutório. Laudábo nomen tuum assídue, et collaudábo illud in confessióne, et exaudíta est orátio mea. Et liberásti me de perditióne, et eripuísti me de témpore iníquo. Proptérea confitébor et laudem dicam tibi, Dómine, Deus noster.

[Graduale]
!Ps 45:6; 45:5
Adjuvábit eam Deus vultu suo: Deus in médio ejus, non commovébitur.
V. Flúminis ímpetus lætíficat civitátem Dei: sanctificávit tabernáculum suum~
Altíssimus. Allelúja, allelúja.
V. Hæc est Virgo sápiens, et una de número prudéntum. Allelúja.

[Tractus]
!Ps 45:6; 45:5
Adjuvábit eam Deus vultu suo: Deus in médio ejus, non commovébitur.
V. Flúminis ímpetus lætíficat civitátem Dei: sanctificávit tabernáculum suum~
Altíssimus.
!  
Veni, Sponsa Christi, áccipe corónam, quam tibi Dóminus præparávit in ætérnum: pro cujus amóre sánguinem tuum fudísti
!Ps 44:8; 44:5
Dilexísti justítiam, et odísti iniquitátem proptérea unxit te Deus, Deus tuus, óleo lætítiæ præ consórtibus tuis.
V. Spécie tua et pulchritúdine tua inténde, próspere procéde et regna. Tempore autem Paschali omittitur

[GradualeP]
Allelúja, allelúja.
V. Hæc est Virgo sápiens, et una de número prudéntum
!Sap 4:1.
O quam pulchra et casta generátio cum claritáte! Allelúja.

[Evangelium]
Sequéntia ++ sancti Evangélii secúndum Matthaeum.
!Matt 13:44-52
In illo témpore: Dixit Jesus discípulis suis parábolam me: Símile est regnum~
coelórum thesáuro abscóndito in agro: quem qui invénit homo, abscóndit, et præ~
gáudio illíus vadit, et vendit univérsa, quæ habet, et emit agrum illum. Iterum~
símile est regnum coelórum hómini negotiatóri, quærénti bonas margarítas.~
Invénta autem una pretiósa margaríta, ábiit, et véndidit ómnia, quæ hábuit, et~
emit eam. Iterum símile est regnum coelórum sagénae, missæ in mare et ex omni~
génere píscium congregánti. Quam, cum impléta esset, educéntes, et secus litus~
sedéntes, elegérunt bonos in vasa, malos autem foras misérunt. Sic erit in~
consummatióne saeculi: exíbunt Angeli, et separábunt malos de médio justórum, et~
mittent eos in camínum ignis: ibi erit fletus et stridor déntium. Intellexístis~
hæc ómnia? Dicunt ei: Etiam. Ait illis: Ideo omnis scriba doctus in regno~
coelórum símilis est hómini patrifamílias, qui profert de thesáuro suo nova et~
vétera.

[Offertorium]
!Ps 44:3
Diffúsa est grátia in lábiis tuis: proptérea benedíxit te Deus in ætérnum, et in~
saeculum saeculi. 

[Secreta1]
Hóstias tibi, Dómine, beátæ N. Vírginis et Mártyris tuæ dicátas méritis,~
benígnus assúme: et ad perpétuum nobis tríbue proveníre subsídium.
$Per Dominum

[Communio]
!Ps 118:121; 118:122;118:128
Feci judícium et justítiam, Dómine, non calumniéntur mihi supérbi: ad ómnia~
mandáta tua dirigébar, omnem viam iniquitátis ódio hábui.

[Postcommunio1]
Divíni múneris largitáte satiáti, quaesumus, Dómine, Deus noster: ut,~
intercedénte beáta N. Vírgine et Mártyre tua, in ejus semper participatióne~
vivámus.
$Per Dominum

[Evangelium1]
Sequéntia ++ sancti Evangélii secúndum Matthaeum.
!Matt 19:3-12
In illo témpore: Accessérunt ad Jesum pharisaei, tentántes eum et dicéntes: Si~
licet hómini dimíttere uxórem suam quacúmque ex causa? Qui respóndens, ait eis:~
Non legístis, quia, qui fecit hóminem ab inítio, másculum et féminam fecit eos?~
et dixit: Propter hoc dimíttet homo patrem, et matrem, et adhærébit uxóri suæ,~
et erunt duo in carne una. Itaque jam non sunt duo, sed una caro. Quod ergo Deus~
conjúnxit, homo non séparet. Dicunt illi: Quid ergo Móyses mandávit dare~
libéllum repúdii, et dimíttere? Ait illis: Quóniam Móyses ad durítiam cordis~
vestri permísit vobis dimíttere uxóres vestras: ab inítio autem non fuit sic.~
Dico autem vobis, quia, quicúmque dimíserit uxórem suam, nisi ob fornicatiónem,~
et áliam dúxerit, moechátur: et qui dimíssam dúxerit, moechátur. Dicunt ei~
discípuli ejus: Si ita est causa hóminis cum uxóre, non expédit núbere. Qui~
dixit illis: Non omnes cápiunt verbum istud, sed quibus datum est. Sunt enim~
eunúchi, qui de matris útero sic nati sunt; et sunt eunúchi, qui facti sunt ab~
homínibus; et sunt eunúchi, qui seípsos castravérunt propter regnum coelórum.~
Qui potest cápere, cápiat.

[Oratio]
Da nobis, quaesumus, Dómine, Deus noster, sanctárum Vírginum et Mártyrum tuárum~
N. et N. palmas incessábili devotióne venerári: ut, quas digna mente non~
póssumus celebráre, humílibus saltem frequentémus obséquiis.
$Per Dominum

[Secreta]
Inténde, quaesumus, Dómine, múnera altáribus tuis pro sanctárum Vírginum et~
Mártyrum tuárum N. et N. festivitáte propósita: ut, sicut per hæc beáta mystéria~
illis glóriam contulísti; ita nobis indulgéntiam largiáris.
$Per Dominum

[Postcommunio]
Præsta nobis, quaesumus, Dómine, intercedéntibus sanctis Virgínibus et Martýribus~
tuis N. et N.: ut, quod ore contíngimus, pura mente capiámus.
$Per Dominum
