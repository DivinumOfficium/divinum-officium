[Name]
Commune Confessoris Pontificis;Sacerdotes

[Introitus]
!Ps 131,9-10.
v. Sacerdótes tui, Dómine, índuant justítiam, et sancti tui exsúltent: propter~
David servum tuum, non avértas fáciem Christi tui.
!Ps 131:1
Meménto, Dómine, David: et omnis mansuetúdinis ejus.
&Gloria
v. Sacerdótes tui, Dómine, índuant justítiam, et sancti tui exsúltent: propter~
David servum tuum, non avértas fáciem Christi tui.

[Oratio]
Exáudi, quǽsumus, Dómine, preces nostras, quas in beáti N. Confessóris~
tui atque Pontíficis sollemnitáte deférimus: et, qui tibi digne méruit famulári,~
ejus intercedéntibus méritis, ab ómnibus nos absólve peccátis.
$Per Dominum

[Lectio]
Léctio Epístolæ beáti Pauli Apóstoli ad Hebrǽos.
!Hebr 7:23-27
Fratres: Plures facti sunt sacerdótes, idcírco quod morte prohiberéntur~
permanére: Jesus autem, eo quod máneat in ætérnum, sempitérnum habet~
sacerdótium. Unde et salváre in perpétuum potest accedéntes per~
semetípsum ad Deum: semper vivens ad interpellándum pro nobis. Talis~
enim decébat, ut nobis esset póntifex, sanctus, ínnocens, impollútus,~
segregátus a peccatóribus, et excélsior cœlis factus: qui non habet~
necessitátem cotídie, quemádmodum sacerdótes, prius pro suis delíctis~
hóstias offérre, déinde pro pópuli: hoc enim fecit semel, seípsum~
offeréndo, Jesus Christus, Dóminus noster.

[Graduale]
!Ps 131:16-17
Sacerdótes ejus índuam salutári: et sancti ejus exsultatióne exsultábunt.
V. Illuc prodúcam cornu David: parávi lucérnam Christo meo. Allelúja, allelúja.
!Ps 109:4
Jurávit Dóminus, et non poenitébit eum: Tu es sacérdos in ætérnum, secúndum~
órdinem Melchísedech. Allelúja.

[Tractus]
!Ps 111:1-3
Beátus vir, qui timet Dóminum: in mandátis ejus cupit nimis.
V. Potens in terra erit semen ejus: generátio rectórum benedicétur.
V. Glória et divítiæ in domo ejus: et justítia ejus manet in sǽculum sǽculi.

[GradualeP]
Allelúja, allelúja
!Ps 109:4.
Jurávit Dóminus, et non pœnitébit eum: Tu es sacérdos in ætérnum, secúndum~
órdinem Melchísedech. Allelúja.
!Eccli 45:9
V. Amávit eum Dóminus, et ornávit eum: stolam glóriæ índuit eum. Allelúja.

[Evangelium]
Sequéntia ++ Sancti Evangélii secúndum Matthéum.
!Matt 24:42-47.
In illo témpore: Dixit Jesus discípulis suis: Vigiláte ergo, quia nescítis qua~
hora Dóminus vester ventúrus sit. Illud autem scitóte, quóniam si sciret~
paterfamólias qua hora fur ventúrus esset, vigiláret útique, et non síneret~
pérfodi domum suam. Ideo et vos estóte paráti: quia qua nescítis hora Fílius~
hóminis ventúrus est. Quis, putas, est fidélis servus, et prudens, quem~
constítuit dóminus suus super famíliam suam ut det illis cibum in témpore?~
Beátus ille servus, quem cum vénerit dóminus ejus, invénerit sic faciéntem. Amen~
dico vobis, quóniam super ómnia bona sua constítuet eum.

[Offertorium]
@Commune/C5:Offertorium

[Secreta]
Sancti N. Confessóris tui atque Pontíficis, quǽsumus, Dómine, ánnua~
sollémnitas pietáti tuæ nos reddat accéptos: ut, per hæc piæ placatiónis offícia,~
et illum beáta retribútio comitétur, ei nobis grátiæ tuæ dona concíliet.
$Per Dominum

[Communio]
@Commune/C5:Communio

[Postcommunio]
Deus, fidélium remunerátor animárum: præsta; ut, beáti N. Confessóris tui~
atque Pontíficis, cujus venerándam celebrámus festivitátem, précibus~
indulgéntiam consequámur.
$Per Dominum
