[Name]
Commune Plurimorum Martyrum Tempore Paschali: Sancti tui

[Rule]

[Introitus]
!Ps 144:10-11
v. Sancti tui, Dómine, benedícent te: glóriam regni tui dicent, allelúja, allelúja.
!Ps. 144:1
Exaltábo te, Deus meus, Rex: et benedícam nómini tuo in sǽculum, et in sǽculum sǽculi.
&Gloria
v. Sancti tui, Dómine, benedícent te: glóriam regni tui dicent, allelúja, allelúja.

[Oratio]
@Commune/C3

[Oratio1]
@Commune/C3a:Oratio

[Oratio2]
@Commune/C3b:Oratio

[Lectio]
Léctio Epístolæ beáti Petri Apóstoli
!1 Petr 1:3-7
Benedíctus Deus et Pater Dómini nostri Jesu Christi, qui secúndum misericórdiam suam magnam regenerávit nos in spem vivam, per resurrectiónem Jesu Christi ex mórtuis, in hereditátem incorruptíbilem et incontaminátam et immarcescíbilem, conservátam in cœlis in vobis, qui in virtúte Dei custodímini per fidem in salútem, parátam revelári in témpore novíssimo. In quo exsultábitis, módicum nunc si opórtet contristári in váriis tentatiónibus: ut probátio vestræ fídei multo pretiósior auro [quod per ignem probátur] inveniátur in laudem et glóriam et honórem, in revelatióne Jesu Christi, Dómini nostri.

[Graduale]
Allelúja, allelúja.
!Sir 39:19
Sancti tui, Dómine, florébunt sicut lílium: et sicut odor bálsami erunt ante te. Allelúja.
!Ps 115:15
Pretiósa in conspéctu Dómini mors Sanctórum ejus. Allelúja.

[Evangelium]
Sequéntia ++ sancti Evangélii secúndum Joánnem
!Joannes 15:5-11
In illo témpore: Dixit Jesus discípulis suis: Ego sum vitis, vos pálmites: qui manet in me, et ego in eo, hic fert fructum multum: quia sine me nihil potéstis fácere. Si quis in me non mánserit, mittétur foras sicut palmes, et aréscet, et cólligent eum, et in ignem mittent, et ardet. Si manséritis in me, et verba mea in vobis mánserint: quodcúmque voluéritis, petétis, et fiet vobis. In hoc clarificátus est Pater meus, ut fructum plúrimum afferátis, et efficiámini mei discípuli. Sicut diléxit me Pater, et ego diléxi vos. Manéte in dilectióne mea. Si præcépta mea servavéritis, manébitis in dilectióne mea, sicut et ego Patris mei præcépta servávi, et máneo in ejus dilectióne. Hæc locútus sum vobis, ut gáudium meum in vobis sit, et gáudium vestrum impleátur.

[Offertorium]
!Ps 31:11
Lætámini in Dómino et exsultáte, justi: et gloriámini, omnes recti corde, allelúja, allelúja.

[Secreta]
@Commune/C3

[Secreta1]
@Commune/C3a:Secreta

[Secreta2]
@Commune/C3b:Secreta

[Communio]
!Ps 32:1
Gaudéte, justi, in Dómino, allelúja: rectos decet collaudátio, allelúja.

[Postcommunio]
Quǽsumus, Dómine, salutitáribus repléti mystériis: ut, quorum sollémnia celebrámus, eórum oratiónibus adjuvémur.
$Per Dominum.

[Postcommunio1]
@Commune/C3a:Postcommunio

[Postcommunio2]
@Commune/C3b:Postcommunio
