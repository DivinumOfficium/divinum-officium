[Name]
Commune Virginum tantum; Dilexisti

[Rule]
Prefatio=Virginis

[Introitus]
!Ps 44:8
v. Dilexísti justítiam, et odísti iniquitátem: proptérea unxit te Deus, Deus~
tuus, óleo lætítiæ præ consórtibus tuis. 
!Ps 44:2
Eructávit cor meum verbum bonum: dico ego ópera mea Regi.
&Gloria
v. Dilexísti justítiam, et odísti iniquitátem: proptérea unxit te Deus, Deus~
tuus, óleo lætítiæ præ consórtibus tuis. 

[Oratio]
Exáudi nos, Deus, salutáris noster: ut, sicut de beátæ N. Vírginis tuæ~
festivitáte gaudémus; ita piæ devotiónis erudiámur afféctu.
$Per Dominum

[Lectio]
Léctio Epístolæ beáti Pauli Apóstoli ad Corínthios
!2 Cor 10:17-18; 11:1-2
Fratres: Qui gloriátur, in Dómino gloriétur. Non enim, qui seípsum comméndat, ille probátus est; sed quem Deus comméndat. Utinam sustinerétis módicum quid insipiéntiæ meæ, sed et supportáte me: æmulor enim vos Dei æmulatióne. Despóndi enim vos uni viro vírginem castam exhibére Christo.

[Graduale]
!Ps 44:5
v. Spécie tua et pulchritúdine tua inténde, próspere procéde et regna.
V. Propter veritátem et mansuetúdinem et justítiam: et dedúcet te mirabíliter~
déxtera tua. Allelúja, allelúja.
!Ps 44:15-16
Adducántur Regi Vírgines post eam: próximæ ejus afferéntur tibi in lætítia.~
Allelúja.

[Tractus]
!Ps 44:5
v. Spécie tua et pulchritúdine tua inténde, próspere procéde et regna.
V. Propter veritátem et mansuetúdinem et justítiam: et dedúcet te mirabíliter~
déxtera tua.
!Ps 44:11-12
v. Audi, fília, et vide, et inclína aurem tuam: quia concupívit Rex spéciem tuam.
!Ps 44:13; 44:10
V. Vultum tuum deprecabúntur omnes dívites plebis: fíliæ regum in honóre tuo.
!Ps 44:15-16
V. Adducéntur Regi Vírgines post eam: próximæ ejus afferéntur tibi.  Afferéntur in lætítia et exsultatióne: adducéntur in templum Regis.

[GradualeP]
Allelúia, allelúja
!Ps 44:15-16
Adducéntur Regi Vírgines post eam: próximæ ejus afferéntur tibi in lætítia.~
Allelúja.
!Ps 44:5
V. Spécie tua et pulchritúdine tua inténde, próspere procéde et regna. Allelúja.

[Evangelium]
Sequéntia ++ sancti Evangélii secúndum Matthǽum.
!Matt 25:1-13
In illo témpore: Dixit Jesus discípulis suis parábolam hanc: Simile erit regnum~
cælórum decem virgínibus: quæ, accipiéntes lámpades suas, exiérunt óbviam~
sponso et sponsæ. Quinque autem ex eis erant fátuæ, et quinque prudéntes: sed~
quinque fátuæ, accéptis lampádibus, non sumpsérunt óleum secum: prudéntes vero~
accepérunt óleum in vasis suis cum lampádibus. Moram autem faciénte sponso,~
dormitavérunt omnes et dormiérunt. Média autem nocte clamor factus est: Ecce,~
sponsus venit, exíte óbviam ei. Tunc surrexérunt omnes vírgines illæ, et~
ornavérunt lámpades suas. Fátuæ autem sapiéntibus dixérunt: Date nobis de óleo~
vestro: quia lámpades nostræ exstinguúntur. Respondérunt prudéntes, dicéntes: Ne~
forte non suffíciat nobis et vobis, ite pótius ad vendéntes, et émite vobis. Dum~
autem irent émere, venit sponsus: et quæ parátæ erant, intravérunt cum eo ad~
núptias, et clausa est jánua. Novíssime vero véniunt et réliquæ vírgines,~
dicéntes: Dómine, Dómine, aperi nobis. At ille respóndens, ait: Amen, dico vobis,~
néscio vos. Vigiláte ítaque, quia néscitis diem neque horam.

[Offertorium]
!Ps 44:10
Fíliæ regum in honóre tuo, ástitit regína a dextris tuis in vestítu deauráto,~
circúmdata varietate. 

[Secreta]
Accépta tibi sit, Dómine, sacrátæ plebis oblátio pro tuórum honóre Sanctórum:~
quorum se méritis de tribulatióne percepísse cognóscit auxílium.
$Per Dominum

[Communio]
!Matt 25:4; 25:6
Quinque prudéntes vírgines accepérunt óleum in vasis suis cum lampádibus: média~
autem nocte clamor factus est: Ecce, sponsus venit: exite óbviam Christo Dómino.~

[Postcommunio]
Satiásti, Dómine, famíliam tuam munéribus sacris: ejus, quǽsumus, semper~
interventióne nos réfove, cujus sollémnia celebrámus.
$Per Dominum
