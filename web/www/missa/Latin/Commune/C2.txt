[Name]
Commune Unius Martyris, In virtute

[Rule]

[Introitus]
!Ps 20:2-3.
v. In virtúte tua, Dómine, lætábitur justus: et super salutáre tuum exsultábit~
veheménter: desidérium ánimæ ejus tribuísti ei.
!Ps 20:4
Quóniam prævenísti eum in benedictiónibus dulcédinis: posuísti in cápite ejus~
corónam de lápide pretióso.
&Gloria
v. In virtúte tua, Dómine, lætábitur justus: et super salutáre tuum exsultábit~
veheménter: desidérium ánimæ ejus tribuísti ei.

[Oratio]
Præsta, quǽsumus, omnípotens Deus: ut, qui beáti N. Mártyris tui natalícia~
cólimus, intercessióne ejus, in tui nóminis amóre roborémur.
$Per Dominum

[Lectio]
Léctio libri Sapiéntiæ
!Sap 10:10-14
Justum dedúxit Dóminus per vias rectas, et ostendit illi regnum Dei, et dedit illi sciéntiam sanctórum: honestávit illum in labóribus, et complévit labores illíus. In fraude circumveniéntium illum áffuit illi, et honéstum fecit illum. Custodívit illum ab inimícis, et a seductóribus tutávit illum, et certámen forte dedit illi, ut vínceret et sciret, quóniam ómnium poténtior est sapiéntia. Hæc vénditum jusíum non derelíquit, sed a peccatóribus liberávit eum: descendítque cum illo in fóveam, et in vínculis non derelíquit illum, donec afférret illi sceptrum regni, et poténtiam advérsus eos, qui eum deprimébant: et mendáces osténdit, qui maculavérunt illum, et dedit illi claritátem ætérnam, Dóminus, Deus noster.

[Graduale]
!Ps 111:1-2.
Beátus vir, qui timet Dóminum: in mandátis ejus cupit nimis.
V. Potens in terra erit semen ejus: generátio rectórum benedicétur. Allelúja,~
allelúja
!Ps 20:4
Posuísti, Dómine, super caput ejus corónam de lápide pretióso. Allelúja.

[Tractus]
!Ps 111:1-2.
Beátus vir, qui timet Dóminum: in mandátis ejus cupit nimis.
V. Potens in terra erit semen ejus: generátio rectórum benedicétur. 
!Ps 20:3-4
Desidérium ánimæ ejus tribuísti ei: et voluntáte labiórum ejus non fraudásti eum.
V. Quóniam prævenísti eum in benedictiónibus dulcédinis.
V. Posuísti in cápite ejus corónam de lápide pretióso.

[GradualeP]
Allelúja, allelúja
!Ps 88:6.
Confitebúntur cæli mirabília tua, Dómine: étenim veritátem tuam in ecclésia~
sanctórum. Allelúja
!Ps 20:4
Posuísti, Dómine, super caput ejus corónam de lápide pretióso. Allelúja.

[Evangelium]
Sequéntia ++ sancti Evangélii secúndum Matthǽum.
!Matt 10:34-42
In illo témpore: Dixit Jesus discípulis suis: Nolíte arbitrári, quia pacem vénerim míttere in terram: non~
veni pacem míttere, sed gládium. Veni enim separáre hóminem advérsus patrem suum,~
et fíliam advérsus matrem suam, et nurum advérsus socrum suam: et inimíci~
hóminis doméstici ejus. Qui amat patrem aut matrem plus quam me, non est me~
dignus: et qui amat fílium aut fíliam super me, non est me dignus. Et qui non~
áccipit crucem suam, et séquitur me, non est me dignus. Qui invénit ánimam suam,~
perdet illam: et qui perdíderit ánimam suam propter me, invéniet eam. Qui~
récipit vos, me récipit: et qui me récipit, récipit eum, qui me misit. Qui~
récipit prophétam in nómine prophétæ, mercédem prophétæ accípiet: et qui récipit~
justum in nómine justi, mercédem justi accípiet. Et quicúmque potum déderit uni~
ex mínimis istis cálicem aquæ frígidæ tantum in nómine discípuli: amen, dico~
vobis, non perdet mercédem suam.

[Offertorium]
!Ps 8:6-7
Glória et honóre coronásti eum: et constituísti eum super ópera mánuum tuárum,~
Dómine.

[Secreta]
Munéribus nostris, quǽsumus, Dómine, precibúsque suscéptis: et cœléstibus nos~
munda mystériis, et cleménter exáudi.
$Per Dominum

[Communio]
!Matt 16:24
Qui vult veníre post me, ábneget semetípsum, et tollat crucem suam, et sequátur me.

[Postcommunio]
Da, quǽsumus, Dómine, Deus noster: ut, sicut tuórum commemoratióne Sanctórum~
temporáli gratulámur offício; ita perpétuo lætámur aspéctu.
$Per Dominum
