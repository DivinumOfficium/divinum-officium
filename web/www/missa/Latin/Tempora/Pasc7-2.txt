[Rank]
Die III infra octavam Pentecostes;;Duplex I classis;;7;;ex Pasc7-0

[Rule]
Gloria
Sequentia
Credo
Prefatio=Spiritu

[Introitus]
!Esdr 2:36 2:37
v. Accípite jucunditátem glóriæ vestræ, allelúja: grátias agéntes Deo, allelúja:~
qui vos ad cœléstia regna vocávit, allelúja, allelúja, allelúja.
!Ps 77:1. 
Atténdite, pópule meus, legem meam: inclináte aurem vestram in verba oris mei.
&Gloria
v. Accípite jucunditátem glóriæ vestræ, allelúja: grátias agéntes Deo, allelúja:~
qui vos ad cœléstia regna vocávit, allelúja, allelúja, allelúja.

[Oratio]
Adsit nobis, quǽsumus, Dómine, virtus Spíritus Sancti: quæ et corda nostra~
cleménter expúrget, et ab ómnibus tueátur advérsis.
$Per Dominum eiusdem

[Lectio]
Léctio Actuum Apostolórum
!Acts 8:14-17
In diébus illis: Cum audíssent Apóstoli, qui erant Jerosólymis, quod recepísset Samaría verbum Dei, misérunt ad eos Petrum et Joánnem. Qui cum veníssent, oravérunt pro ipsis, ut accíperent Spíritum Sanctum: nondum enim in quemquam illórum vénerat, sed baptizáti tantum erant in nómine Dómini Jesu. Tunc imponébant manus super illos, et accipiébant Spíritum Sanctum.

[Graduale]
Allelúja, allelúja.
!Ps 14:26
Spíritus Sanctus docébit vos, quæcúmque díxero vobis. Allelúja. (Hic~
genuflectitur)
V. Veni, Sancte Spíritus, reple tuórum corda fidélium: et tui amóris in eis~
ignem accénde.

[Sequentia]
@Tempora/Pasc7-0:Sequentia

[Evangelium]
Sequéntia ++ sancti Evangélii secúndum Joánnem
!Joannes 10:1-10
In illo témpore: Dixit Jesus pharisǽis: Amen, amen, dico vobis: qui non intrat~
per óstium in ovíle óvium, sed ascéndit aliúnde, ille fur est et latro. Qui~
autem intrat per óstium, pastor est óvium. Huic ostiárius áperit, et oves vocem~
ejus áudiunt, et próprias oves vocat nominátim et e ducit eas. Et cum próprias~
oves emíserit, ante eas vadit: et oves illum sequúntur, quia sciunt vocem ejus.~
Aliénum autem non sequúntur, sed fúgiunt ab eo; quia non novérunt vocem~
alienórum. Hoc provérbium dixit eis Jesus. Illi autem non cognovérunt, quid~
loquerétur eis. Dixit ergo eis íterum Jesus: Amen, amen, dico vobis, quia ego~
sum óstium óvium. Omnes, quotquot venérunt, fures sunt et latrónes, et non~
audiérunt eos oves. Ego sum óstium. Per me si quis introíerit, salvábitur: et~
ingrediétur et egrediátur et páscua invéniet. Fur non venit, nisi ut furétur et~
mactet et perdat. Ego veni, ut vitam hábeant et abundántius hábeant.

[Offertorium]
!Ps 77:23-25
Portas cœli aperuit Dóminus: et pluit illis manna, ut éderent: panem cœli~
dedit eis, panem Angelórum manducávit homo, allelúja.

[Secreta]
Puríficet nos, quǽsumus. Dómine, múneris præséntis oblátio: et dignos sacra~
participatióne effíciat.
$Per Dominum

[Communio]
!Joannes 15:26; 16:14
Spíritus qui a Patre procédit, allelúja: ille me clarificábit, allelúja,~
allelúja.

[Postcommunio]
Mentes nostras, quǽsumus, Dómine, Spíritus Sanctus divínis réparet sacraméntis:~
quia ipse est remíssio ómnium peccatórum.
$Per Dominum eiusdem
