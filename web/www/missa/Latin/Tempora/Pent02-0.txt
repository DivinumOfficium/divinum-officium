[Rank]
Dominica II. Post Pentecosten;;Semiduplex I classis;;5.9;;ex Tempora/Pent01-4

[Rank1960]
Dominica II post Octavam Pentecostes;;Duplex II classis;;5

[Rule]
ex Tempora/Pent01-4
Gloria
Credo
Prefatio=Nat
Prefatio1960=Trinitate

[Introitus]
!Ps 17:19-20.
v. Factus est Dóminus protéctor meus, et edúxit me in latitúdinem: salvum me~
fecit, quóniam vóluit me.
!Ps 17:2-3
Díligam te. Dómine, virtus mea: Dóminus firmaméntum meum et refúgium meum et~
liberátor meus.
&Gloria
v. Factus est Dóminus protéctor meus, et edúxit me in latitúdinem: salvum me~
fecit, quóniam vóluit me.

[Oratio]
Sancti nóminis tui, Dómine, timórem páriter et amórem fac nos habére perpétuum:~
quia numquam tua gubernatióne destítuis, quos in soliditáte tuæ dilectiónis instítuis.
$Per Dominum

[Commemoratio Oratio]
!Pro Octava SSmi. Corporis Christi
Deus, qui nobis sub Sacraménto mirábili passiónis tuæ memóriam reliquísti:~
tríbue, quǽsumus, ita nos Córporis et Sánguinis tui sacra mystéria venerári; ut~
redemptiónis tuæ fructum in nobis júgiter sentiámus:
$Qui vivis

[Lectio]
Léctio Epístolæ beáti Joánnis Apóstoli
!1 John 3:13-18
Caríssimi: Nolíte mirári, si odit vos mundus. Nos scimus, quóniam transláti sumus de morte ad vitam, quóniam dilígimus fratres. Qui non díligit, manet in morte: omnis, qui odit fratrem suum, homícida est. Et scitis, quóniam omnis homícida non habet vitam ætérnam in semetípso manéntem. In hoc cognóvimus caritátem Dei, quóniam ille ánimam suam pro nobis pósuit: et nos debémus pro frátribus ánimas pónere. Qui habúerit substántiam hujus mundi, et víderit fratrem suum necessitátem habére, et cláuserit víscera sua ab eo: quómodo cáritas Dei manet in eo? Filíoli mei, non diligámus verbo neque lingua, sed ópere et veritáte.

[Graduale]
!Ps 119:1-2
Ad Dóminum, cum tribulárer, clamávi, et exaudívit me.
V. Dómine, libera ánimam meam a lábiis iníquis, et a lingua dolósa. Allelúja,~
allelúja
!Ps 7:2
Dómine, Deus meus, in te sperávi: salvum me fac ex ómnibus persequéntibus me et~
líbera me. Allelúja.

[Evangelium]
Sequéntia ++ sancti Evangélii secúndum Lucam.
!Luc 14:16-24
In illo témpore: Dixit Jesus pharisǽis parábolam hanc: Homo quidam fecit cœnam~
magnam, et vocávit multos. Et misit servum suum hora cœnæ dícere invitátis, ut~
venírent, quia jam paráta sunt ómnia. Et cœpérunt simul omnes excusáre. Primus~
dixit ei: Villam emi, et necésse hábeo exíre et vidére illam: rogo te, habe me~
excusátum. Et alter dixit: Juga boum emi quinque et eo probáre illa: rogo te,~
habe me excusátum. Et álius dixit: Uxórem duxi, et ídeo non possum veníre. Et~
revérsus servus nuntiávit hæc dómino suo. Tunc irátus paterfamílias, dixit servo~
suo: Exi cito in pláteas et vicos civitátis: et páuperes ac débiles et cæcos et~
claudos íntroduc huc. Et ait servus: Dómine, factum est, ut imperásti, et adhuc~
locus est. Et ait dóminus servo: Exi in vias et sepes: et compélle intrare, ut~
impleátur domus mea.~
Dico autem vobis, quod nemo virórum illórum, qui vocáti sunt, gustábit cœnam~
meam.

[Offertorium]
!Ps 6:5
Dómine, convértere, et éripe ánimam meam: salvum me fac propter misericórdiam~
tuam.

[Secreta]
Oblátio nos, Dómine, tuo nómini dicánda puríficet: et de die in diem ad~
cœléstis vitæ tránsferat actiónem.
$Per Dominum.

[Commemoratio Secreta]
!Pro Octava Ssmi Corporis Christi
Ecclésiæ tuæ, quǽsumus, Dómine, unitátis et pacis propítius dona concéde: quæ~
sub oblátis munéribus mýstice designántur. 
$Per Dominum

[Communio]
!Ps 12:6
Cantábo Dómino, qui bona tríbuit mihi: et psallam nómini Dómini altíssimi.

[Postcommunio]
Sumptis munéribus sacris, quǽsumus, Dómine: ut cum frequentatióne mystérii,~
crescat nostræ salútis efféctus.
$Per Dominum

[Commemoratio Postcommunio]
!Pro Octava Ssmi Corporis Christi.
Fac nos, quǽsumus, Dómine, divinitátis tuæ sempitérna fruitióne repléri: quam~
pretiósi Córporis et Sánguinis tui temporális percéptio præfigúrat:
$Qui vivis
