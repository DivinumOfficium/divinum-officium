[Rank]
Sanctæ Familiæ Jesu Mariæ Joseph;;Duplex majus;;3.9
(sed rubrica 1960)
Sanctæ Familiæ Jesu Mariæ Joseph;;Duplex II classis;;5

[Rule]
Gloria
Credo
Prefatio=Epi
No Sunday Commemoratio

[Introitus]
!Prov 23:24; 23:25
v. Exsúltat gáudio pater Justi, gáudeat Pater tuus et Mater tua, et exsúltet quæ~
génuit te.
!Ps 83:2-3
Quam dilécta tabernácula tua, Dómine virtútum! concupíscit et déficit ánima mea~
in átria Dómini.
&Gloria
v. Exsúltat gáudio pater Justi, gáudeat Pater tuus et Mater tua, et exsúltet quæ~
génuit te.

[Oratio]
Dómine Jesu Christe, qui, Maríæ et Joseph súbditus, domésticam vitam~
ineffabílibus virtútibus consecrásti: fac nos, utriúsque auxílio, Famíliæ sanctæ~
tuæ exémplis ínstrui; et consórtium cónsequi sempitérnum:
$Qui vivis

[Commemoratio Oratio]
!Pro Dominica infra Octavam Epiphaniæ
Vota, quǽsumus, Dómine, supplicántis pópuli cœlésti pietáte proséquere: ut et,~
quæ agénda sunt, vídeant, et ad implénda, quæ víderint, convaléscant.
$Per Dominum
_
!Pro Octavam Epiphaniæ
Deus, qui hodiérna die Unigénitum tuum géntibus stella duce revelásti: concéde~
propítius; ut, qui jam te ex fide cognóvimus, usque ad contemplándam spéciem tuæ~
celsitúdinis perducámur.
$Per eumdem

[Lectio]
Léctio Epístolæ beáti Pauli Apóstoli ad Colossénses.
!Col 3:12-17
Fratres: Indúite vos sicut elécti Dei, sancti et dilécti, víscera misericórdiæ, benignitátem, humilitátem, modéstiam, patiéntiam: supportántes ínvicem, et donántes vobismetípsis, si quis advérsus áliquem habet querélam: sicut et Dóminus donávit vobis, ita et vos. Super ómnia autem hæc caritátem habéte, quod est vínculum perfectiónis: et pax Christi exsúltet in córdibus vestris, in qua et vocáti estis in uno córpore: et grati estóte. Verbum Christi hábitet in vobis abundánter, in omni sapiéntia, docéntes et commonéntes vosmetípsos psalmis, hymnis et cánticis spirituálibus, in grátia cantántes in córdibus vestris Deo. Omne, quodcúmque fácitis in verbo aut in ópere, ómnia in nómine Dómini Jesu Christi, grátias agéntes Deo et Patri per ipsum.

[Graduale]
!Ps 26:4
Unam pétii a Dómino, hanc requíram: ut inhábitem in domo Dómini ómnibus diébus~
vitæ meæ.
!Ps 83:5.
Beáti, qui hábitant in domo tua, Dómine: in sǽcula sæculórum laudábunt te.~
Allelúja, allelúja,
!Isa 45:15
Vere tu es Rex abscónditus, Deus Israël Salvátor. Allelúja.

[Tractus]
!Heb 10:5
Hóstiam et oblatiónem noluísti, corpus autem aptásti mihi
!Ps 39:7-8
Holocáustum et pro peccáto non postulásti: tunc dixi: Ecce, vénio
!Heb 10:7
V. In cápite libri scriptum est de me: Ut fáciam, Deus, voluntátem tuam.

[GradualeP]
Allelúja, allelúja,
!Prov 8:34
Beátus homo qui audit me, et qui vígilat ad fores meas cotídie, et obsérvat ad~
postes óstii mei
!Col 3:3
Vita nostra est abscóndita cum Christo in Deo. Allelúja.

[Evangelium]
Sequéntia ++ sancti Evangélii secúndum Lucam.
!Luc 2:42-52
Cum factus esset Jesus annórum duódecim, ascendéntibus illis Jerosólymam~
secúndum consuetúdinem diéi festi, consummatísque diébus, cum redírent, remánsit~
puer Jesus in Jerúsalem, et non cognovérunt paréntes ejus. Existimántes autem~
illum esse in comitátu, venérunt iter diéi, et requirébant eum inter cognátos et~
notos. Et non inveniéntes, regréssi sunt in Jerúsalem, requiréntes eum. Et~
factum est, post tríduum invenérunt illum in templo sedéntem in médio doctórum,~
audiéntem illos et interrogántem eos. Stupébant autem omnes, qui eum audiébant,~
super prudéntia et respónsis ejus. Et vidéntes admiráti sunt. Et dixit Mater~
ejus ad illum: Fili, quid fecísti nobis sic? Ecce, pater tuus et ego doléntes~
quærebámus te. Et ait ad illos: Quid est, quod me quærebátis? Nesciebátis, quia~
in his, quæ Patris mei sunt, opórtet me esse? Et ipsi non intellexérunt verbum,~
quod locútus est ad eos. Et descéndit cum eis, et venit Názareth: et erat~
súbditus illis. Et Mater ejus conservábat ómnia verba hæc in corde suo. Et Jesus~
proficiébat sapiéntia et ætáte et grátia apud Deum et hómines.

[Offertorium]
!Luc 2:22
Tulérunt Jesum paréntes ejus in Jerúsalem, ut sísterent eum Dómino.

[Secreta]
Placatiónis hostiam offérimus tibi, Dómine, supplíciter ut, per intercessiónem Deíparæ Vírginis cum beáto~
Joseph, famílias nostras in pace et grátia tua fírmiter constítuas.
$Per eumdem

[Commemoratio Secreta]
!Pro Dominica infra Octavam Epiphaniæ.
Oblátum tibi, Dómine, sacrifícium vivíficet nos semper et múniat.
$Per Dominum
_
!Pro eadem Octava.
Ecclésiæ tuæ, quǽsumus, Dómine, dona propítius intuére: quibus non jam aurum,~
thus et myrrha profértur; sed quod eísdem munéribus declarátur, immolátur et~
súmitur, Jesus Christus, Fílius tuus, Dóminus noster:
$Qui tecum

[Communio]
!Luc 2:51
Descéndit Jesus cum eis, et venit Názareth, et erat súbditus illis.

[Postcommunio]
Quos cœléstibus réficis sacraméntis, fac, Dómine Jesu, sanctæ Famíliæ tuæ~
exémpla júgiter imitári: ut in hora mortis nostræ, occurrénte gloriósa Vírgine~
Matre tua cum beáto Joseph; per te in ætérna tabernácula récipi mereámur:
$Qui vivis

[Commemoratio Postcommunio]
!Pro Dominica infra Octavam Epiphaniæ.
Súpplices te rogámus, omnípotens Deus: ut, quos tuis réficis sacraméntis, tibi~
étiam plácitis móribus dignánter deservíre concédas.
$Per Dominum
_
!Pro eadem Octava.
Præsta, quǽsumus, omnípotens Deus: ut, quæ sollémni celebrámus offício,~
purificátæ mentis intellegéntia consequámur.
$Per Dominum
