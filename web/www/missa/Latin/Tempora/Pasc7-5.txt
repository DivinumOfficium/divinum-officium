[Rank]
Feria Sexta Quattuor temporum Pentecostes;;Semiduplex I classis;;5;;ex Pasc7-0

[Rank1960]
Feria Sexta Quattuor Temporum Pentecostes;;Semiduplex I classis;;6;;ex Pasc7-0

[Rule]
Gloria
Sequentia
Credo
Prefatio=Spiritu

[Introitus]
!Ps 70:8 70:23
v. Repleátur os meum laude tua, allelúja: ut possim cantáre, allelúja: gaudébunt~
lábia mea,dum cantávero tibi, allelúja, allelúja.
!Ps 70:1-2
In te, Dómine, sperávi, non confúndar in ætérnum: in justítia tua líbera me et~
éripe me.
&Gloria
v. Repleátur os meum laude tua, allelúja: ut possim cantáre, allelúja: gaudébunt~
lábia mea,dum cantávero tibi, allelúja, allelúja.

[Oratio]
Da, quǽsumus, Ecclésiæ tuæ, miséricors Deus: ut, Sancto Spíritu congregáta,~
hostíli nullátenus incursióne turbétur.
$Per Dominum eiusdem

[Lectio]
Léctio Joélis Prophétæ
!Joël 2:23-24; 2:26-27
Hæc dicit Dóminus Deus: Exsultáte, fílii Sion, et lætámini in Dómino, Deo vestro: quia dedit vobis doctórem justítiæ, et descéndere fáciet ad vos imbrem matutínum et serótinum, sicut in princípio. Et implebúntur áreæ fruménto et redundábunt torculária vino et óleo. Et comedétis vescéntes et saturabímini, et laudábitis nomen Dómini, Dei vestri, qui fecit mirabília vobíscum: et non confundátur pópulus me us in sempitérnum. Et sciétis, quia in médio Israël ego sum: et ego Dóminus, Deus vester, et non est ámplius: et non confundétur pópulus me us in ætérnum: ait Dóminus omnípotens.

[Graduale]
Allelúja, allelúja.
!Ps 12:1
O quam bonus et suávis est, Dómine, Spíritus tuus in nobis! Allelúja. (Hic~
genuflectitur)
V. Veni, Sancte Spíritus, reple tuórum corda fidélium: et tui amóris in eis~
ignem accénde.

[Sequentia]
@Tempora/Pasc7-0:Sequentia

[Evangelium]
Sequéntia ++ sancti Evangélii secúndum Lucam
!Luc 5:17-26
In illo témpore: Factum est in una diérum, et Jesus sedébat docens. Et erant~
pharisǽi sedéntes, et legis doctóres,~
qui vénerant ex omni castéllo Galilǽæ et Judǽæ et Jerúsalem: et virtus Dómini~
erat ad sanándum eos. Et ecce, viri portántes in lecto hóminem, qui erat~
paralýticus: et quærébant eum inférre, et pónere ante eum. Et non inveniéntes,~
qua parte illum inférrent præ turba, ascendérunt supra tectum, et per tégulas~
summisérunt eum cum lecto in médium ante Jesum. Quorum fidem ut vidit, dixit:~
Homo, remittúntur tibi peccáta tua. Et cœpérunt cogitáre scribæ et pharisǽi,~
dicéntes: Quis est hic, qui lóquitur blasphémias ? Quis potest dimíttere peccáta~
nisi solus Deus? Ut cognóvit autem Jesus cogitatiónes eórum, respóndens dixit ad~
illos: Quid cogitátis in córdibus vestris? Quid est facílius dícere: Dimittúntur~
tibi peccáta, an dícere: Surge et ámbula? Ut autem sciátis, quia Fílius hóminis~
habet potestátem in terra dimitténdi peccáta (ait paralýtico): Tibi dico, surge,~
tolle lectum tuum et vade in domum tuam. Et conféstim consúrgens coram illis,~
tulit lectum, in quo jacébat: et ábiit in domum suam, magníficans Deum. Et~
stupor apprehéndit omnes et magnificábant Deum. Et repléti sunt timóre,~
dicéntes: Quia vídimus mirabília hódie.

[Offertorium]
!Sap 145:2
Lauda, ánima mea, Dóminum: laudábo Dóminum in vita mea: psallam Deo meo, quámdiu~
ero, allelúja.

[Secreta]
Sacrifícia, Dómine, tuis obláta conspéctibus, ignis ille divínus absúmat, qui~
discipulórum Christi, Fílii tui, per Spíritum Sanctum corda succéndit.
$Per Dominum eiusdem

[Communio]
!Joannes 14:18
Non vos relínquam órphanos: véniam ad vos íterum, allelúja: et gaudébit cor~
vestrum, allelúja.

[Postcommunio]
Súmpsimus, Dómine, sacri dona mystérii: humíliter deprecántes; ut, quæ in tui~
commemoratiónem nos fácere præcepísti, in nostræ profíciant infirmitátis~
auxílium:
$Qui vivis
