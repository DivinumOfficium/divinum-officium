[Rank]
Dominica XVI Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!Ps 85:3; 85:5
v. Miserére mihi, Dómine, quóniam ad te clamávi tota die: quia tu, Dómine,~
suávis ac mitis es, et copiósus in misericórdia ómnibus invocántibus te.
!Ps 85:1
Inclína, Dómine, aurem tuam mihi, et exáudi me: quóniam inops, et pauper sum~
ego.
&Gloria
v. Miserére mihi, Dómine, quóniam ad te clamávi tota die: quia tu, Dómine,~
suávis ac mitis es, et copiósus in misericórdia ómnibus invocántibus te.

[Oratio]
Tua nos, quǽsumus, Dómine, grátia semper et prævéniat et sequátur: ac bonis~
opéribus júgiter præstet esse inténtos.
$Per Dominum

[Lectio]
Léctio Epístolæ beáti Pauli Apóstoli ad Ephésios
!Ephes 3:13-21
Fratres: Obsecro vos, ne deficiátis in tribulatiónibus meis pro vobis: quæ est glória vestra. Hujus rei grátia flecto génua mea ad Patrem Dómini nostri Jesu Christi, ex quo omnis patérnitas in cœlis et in terra nominátur, ut det vobis secúndum divítias glóriæ suæ, virtúte corroborári per Spíritum ejus in interiórem hóminem, Christum habitáre per fidem in córdibus vestris: in caritáte radicáti et  fundáti, ut póssitis comprehéndere cum ómnibus sanctis, quæ sit latitúdo et longitúdo et sublímitas et profúndum: scire etiam supereminéntem sciéntiæ caritátem Christi, ut impleámini in omnem plenitúdinem Dei. Ei autem, qui potens est ómnia fácere superabundánter, quam pétimus aut intellégimus, secúndum virtútem, quæ operátur in nobis: ipsi glória in Ecclésia et in Christo Jesu, in omnes generatiónes sǽculi sæculórum. Amen.

[Graduale]
!Ps 101:16-17
Timébunt gentes nomen tuum, Dómine, et omnes reges terræ glóriam tuam.
V. Quóniam ædificávit Dóminus Sion, et vidébitur in majestáte sua. Allelúja,~
allelúja
!Ps 97:1
Cantáte Dómino cánticum novum: quia mirabília fecit Dóminus. Allelúja.

[Evangelium]
Sequéntia ++ sancti Evangélii secúndum Lucam.
!Luc 14:1-11
In illo témpore: Cum intráret Jesus in domum cujúsdam príncipis pharisæórum~
sábbato manducáre panem, et ipsi observábant eum. Et ecce, homo quidam~
hydrópicus erat ante illum. Et respóndens Jesus dixit ad legisperítos et~
pharisǽos, dicens: Si licet sábbato curáre? At illi tacuérunt. Ipse vero~
apprehénsum sanávit eum ac dimísit. Et respóndens ad illos, dixit: Cujus vestrum~
ásinus aut bos in púteum cadet, et non contínuo éxtrahet illum die sábbati? Et~
non póterant ad hæc respóndere illi. Dicebat autem et ad invitátos parábolam,~
inténdens, quómodo primos accúbitus elígerent, dicens ad illos: Cum invitátus~
fúeris ad núptias, non discúmbas in primo loco, ne forte honorátior te sit~
invitátus ab illo, et véniens is, qui te et illum vocávit, dicat tibi: Da huic~
locum: et tunc incípias cum rubóre novíssimum locum tenére. Sed cum vocátus~
fúeris, vade, recúmbe in novíssimo loco: ut, cum vénerit, qui te invitávit,~
dicat tibi: Amíce, ascénde supérius. Tunc erit tibi glória coram simul~
discumbéntibus: quia omnis, qui se exáltat, humiliábitur: et qui se humíliat,~
exaltábitur.

[Offertorium]
!Ps 39:14; 39:15
Dómine, in auxílium meum réspice: confundántur et revereántur, qui quærunt~
ánimam meam, ut áuferant eam: Dómine, in auxílium meum réspice.

[Secreta]
Munda nos, quǽsumus, Dómine, sacrifícii præséntis efféctu: et pérfice miserátus~
in nobis; ut ejus mereámur esse partícipes.
$Per Dominum

[Communio]
!Ps 70:16-17; 70:18
Dómine, memorábor justítiæ tuæ solíus: Deus, docuísti me a juventúte mea: et~
usque in senéctam et sénium, Deus, ne derelínquas me.

[Postcommunio]
Purífica, quǽsumus, Dómine, mentes nostras benígnus, et rénova cœléstibus~
sacraméntis: ut consequénter et córporum præsens páriter et futúrum capiámus~
auxílium.
$Per Dominum
