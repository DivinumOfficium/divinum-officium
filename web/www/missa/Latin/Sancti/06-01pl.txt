[Introitus]
!Is 61:1
v. Spiritus Domini super me, eo quod unxerit Dominus me: ad annuntiandum mansuetis misit me.
!Ps 131:1
Memento, Domine, David: et omnis mansuetudinis eius.
&Gloria
v. Spiritus Domini super me, eo quod unxerit Dominus me: ad annuntiandum mansuetis misit me.

[Oratio]
Deus, qui in beato Iacobo, Confessore tuo atque Pontifice, apostolicum evangelizandi spiritum mirabiliter renovasti: præsta, quǽsumus; ut, ipso intercedente, fide ac moribus tibi iugiter adhæreamus.
$Per Dominum

[Lectio]
! Philipp 1:3-11
Gratias ago Deo meo in omni memoria vestri, semper in cunctis orationibus meis pro omnibus vobis, cum gaudio deprecationem faciens, super communicatione vestra in Evangelio Christi a prima die usque nunc. Confidens hoc ipsum, quia qui coepit in vobis opus bonum, perficiet usque in diem Christi Jesu: sicut est mihi justum hoc sentire pro omnibus vobis : eo quod habeam vos in corde, et in vinculis meis, et in defensione, et confirmatione Evangelii, socios gaudii mei omnes vos esse. Testis enim mihi est Deus, quomodo cupiam omnes vos in visceribus Jesu Christi. Et hoc oro, ut caritas vestra magis ac magis abundet in scientia, et in omni sensu: ut probetis potiora, ut sitis sinceri, et sine offensa in diem Christi.

[Graduale]
! Sir 44:16-20
Ecce sacerdos magnus, qui in diebus suis placuit Deo.
V. Non est inventus similis illi, qui conservaret legem Excelsi. Alleluia, alleluia.
! Ps 109:4
V. Tu es sacerdos in æternum, secundum ordinem Melchisedech. Alleluia.

[GradualeP]
Alleluia, alleluia.
V. Tu es sacerdos in æternum, secundum ordinem Melchisedech. Alleluia.
V. Hic est sacerdos, quem coronavit Dominus. Alleluia. 

[Evangelium]
@Tempora/Pasc2-0:Evangelium

[Offertorium]
Eligit eum Dominus sacerdotem sibi, ad sacrificandum ei hostiam laudis.

[Secreta]
Tua, quǽsumus, Domine, munera illas in nobis purissimi amoris flammas excitent, quibus beatus Iacobus eadem offerendo tantopere flagrabat.
$Per Dominum

[Communio]
! Mt 10:27
Quod dico vobis in tenebris, dicite in lumine: et quod in aure auditis, prædicate super tecta.

[Postcommunio]
Perseveret in cordibus nostris, piissime Deus, percepti gratia sacramenti: ut ea roborati, beati Iacobi exemplo, et hostes vincere, et incorruptibilem gloriæ coronam assequi valeamus.
$Per Dominum