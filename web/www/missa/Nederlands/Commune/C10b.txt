[Officium]
Sancta Maria Sabbato a Nativitate usque ad Purificationem: Vultum tuum

[Rule]
Gloria
Suffr=Spiritu;Ecclesiæ,Papa;;
Prefatio=Maria=veneratione;

[Introitus]
!Ps 44:13; 44:15; 44:16
v. Naar uw gunst zullen al de rijken van het volk dingen. Jonkvrouwen worden in haar gevolg tot de Koning geleid. Haar gezellinnen worden tot U gebracht met vreugde en gejubel.
!Ps 44:2
Een heerlijk lied welt op uit mijn hart. De Koning wijd ik mijn zang.
&Gloria
v. Naar uw gunst zullen al de rijken van het volk dingen. Jonkvrouwen worden in haar gevolg tot de Koning geleid. Haar gezellinnen worden tot U gebracht met vreugde en gejubel.

[Oratio]
God, Gij hebt het menselijk geslacht door de vruchtbare maagdelijkheid van de heilige Maria het voorrecht van de eeuwige zaligheid geschonken. Wij vragen U, laat ons ondervinden, dat Zij voor ons ten beste spreekt, door wie wij mochten ontvangen de Gever van het leven, onze Heer Jezus Christus, uw Zoon.
$Qui tecum

[Lectio]
Lezing uit de Brief van de heilige Apostel Paulus aan Titus
!Tit 3:4-7
Veelgeliefde, verschenen is de goedertierenheid en mensenliefde van God, onze Zaligmaker. Hij heeft ons gered - niet om werken van gerechtigheid, door ons verricht, maar louter uit barmhartigheid van zijn kant - door een doopsel, waarin wij werden herboren en vernieuwd door de Heilige Geest. Hij heeft Die immers overvloedig over ons uitgestort door Jezus Christus, onze Zaligmaker, opdat wij door zijn genade gerechtvaardigd, erfgenamen zouden zijn met de hoop op eeuwig leven, in Christus Jezus, onze Heer.

[Graduale]
!Ps 44:3; 44:2
Gij zijt de Schoonste onder de kinderen der mensen. Bevalligheid ligt op uw lippen. 
V. Een heerlijk lied welt op uit mijn hart. De Koning wijd ik mijn zang. Mijn tong is als de stift van een snelschrijver.
Alleluia, alleluia.
V. Na de geboorte, o Maagd, zijt Gij ongerept gebleven. Moeder van God, wees onze voorspraak. Alleluia.

[Tractus]
Gij zijt de Schoonste onder de kinderen der mensen. Bevalligheid ligt op uw lippen.
V. Een heerlijk lied welt op uit mijn hart. De Koning wijd ik mijn zang. Mijn tong is als de stift van een snelschrijver.
!
Verheug U, Maagd Maria, Gij alleen hebt alle ketterijen overwonnen.
V. Gij hebt de woorden van de aartsengel Gabriël geloofd.
V. Toen Gij als Maagd een God en mens hebt gebaard, en na de geboorte ongeschonden Maagd zijt gebleven.
V. Moeder van God, wees onze voorspraak.

[Evangelium]
Vervolg ++ van het heilig Evangelie volgens Lucas
!Luc 2:15-20
In die tijd spraken de herders onder elkander: Laten wij naar Bethlehem gaan en zien hetgeen daar gebeurd is en door de Heer ons is bekend gemaakt. Zij spoedden zich er heen en vonden Maria en Jozef en het Kindje, dat in de kribbe lag. En toen zij Het zagen, werden zij overtuigd van hetgeen hun over dit Kind gezegd was. En allen, die het hoorden, stonden verbaasd, ook over het verhaal van de herders. Maria echter bewaarde dit alles in haar hart en overwoog het bij zich zelf. Toen keerden de herders terug, terwijl zij God verheerlijkten en loofden om alles, wat zij hadden gehoord, en juist zó hadden gezien, als het hun gezegd was.

[Offertorium]
Want gelukkig zijt Gij, heilige Maagd Maria, en alle lof waardig, want uit U is opgegaan de Zon der gerechtigheid, Christus, onze God.

[Secreta]
Moge deze offerande, Heer, door uw goedgunstigheid en de voorbede van de heilige Maria, altijd Maagd, ons strekke tot eeuwig en tijdelijk geluk en vrede.
$Per Dominum

[Communio]
@Commune/C10

[Postcommunio]
Moge deze communie, o Heer, ons reinigen van onze misslagen, en door de voorspraak van de heilige Maagd en Moeder Gods, Maria, doen delen in zijn hemelse geneeskracht.
$Per eundem
