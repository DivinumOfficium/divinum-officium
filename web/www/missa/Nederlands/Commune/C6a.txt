[Name]
Commune Virginum plurimorum=Me exspectaverunt

[Rule]
Gloria

[Introitus]
!Ps 118:95-96
v. De boosdoeners bespieden mij om mij te verderven, maar ik, o Heer, ken uw getuigenissen. Ik heb gezien, dat alle volmaaktheid beperkt is, maar zonder grenzen is uw gebod.  (Alleluia, alleluia.)
!Ps 118:1
Gelukkig zij, die smetteloos zijn op hun levensweg, die wandelen volgens de Wet des Heren.
&Gloria
v. De boosdoeners bespieden mij om mij te verderven, maar ik, o Heer, ken uw getuigenissen. Ik heb gezien, dat alle volmaaktheid beperkt is, maar zonder grenzen is uw gebod.  (Alleluia, alleluia.)

[Oratio1]
Wij vragen U, Heer, moge de heilige maagd en martelares N. vergiffenis voor ons vragen, want zij was U altijd welgevallig door haar verdienstvolle kuisheid, alsook door het getuigenis van uw kracht.
$Per Dominum

[Lectio]
Lezing uit het Boek der Wijsheid
!Eccli 51:13-17
Heer, mijn God, Gij hebt mijn woning op aarde verheerlijkt, toen ik U bad, dat de dood mocht voorbijgaan. Ik smeekte de Heer, de Vader van mijn Heer, mij niet alleen te laten tijdens mijn verdrukking en zonder hulp in de dagen der overmoedigen. Ik zal voortdurend uw naam blijven loven, en hem blijven prijzen met lofgezang; want mijn gebed is verhoord geworden. Gij hebt mij immers gered van de ondergang, en Gij hebt mij ontrukt aan de kwade tijd. Daarom wil ik uw lof verkondigen, en U loven, Heer, onze God.

[Graduale]
!Ps 45:6; 45:5
God zal haar helpen met zijn aanschijn. God woont in haar, zij zal niet wankelen.
V. De kracht van de stroom verblijdt de stad Gods; de Allerhoogste heeft zijn woonplaats geheiligd.
Alleluia, alleluia.
V. Dit is een wijze maagd, een uit het getal der verstandigen. Alleluia.

[Tractus]
!Ps 45:6; 45:5
God zal haar helpen met zijn aanschijn. God woont in haar, zij zal niet wankelen.
V. De kracht van de stroom verblijdt de stad Gods; de Allerhoogste heeft zijn woonplaats geheiligd. 
!  
Kom, bruid van Christus, ontvang de kroon, die de Heer u voor eeuwig heeft bereid. Immers uit liefde tot Hem hebt gij uw bloed gestort.
!Ps 44:8; 44:5
Gij hebt de gerechtigheid liefgehad en de boosheid gehaat. Daarom heeft God, uw God, u gezalfd met vreugdeolie boven uw genoten.
V. Met uw sieraad en luister, ruk op, trek zegerijk voorwaarts en heers!
! Tempore paschali omittitur graduale.

[GradualeP]
Alleluia, alleluia.
V. Dit is een wijze maagd, een uit het getal der verstandigen. Alleluia.
!Sap 4:1
Hoe schoon is een kuis geslacht in zijn heerlijkheid. Alleluia.

[Evangelium]
Vervolg ++ van het heilig Evangelie volgens Mattheüs
!Matt 13:44-52
In die tijd hield Jezus zijn leerlingen de volgende gelijkenis voor: Het rijk der hemelen gelijkt op een schat, die in de akker verborgen lag: de man, die hem vond, verborg hem weer; en in zijn blijdschap daarover gaat hij heen, en verkoopt al wat hij heeft, en koopt die akker. Verder gelijkt het rijk der hemelen op een koopman, die schone parels zocht. Toen hij één kostbare parel gevonden had, ging hij heen, en verkocht alles, wat hij bezat en kocht ze. Ook gelijkt het rijk der hemelen nog op een net, dat in zee wordt uitgeworpen en waarmee allerlei soort vis wordt gevangen. Wanneer het vol is, trekt men het op; dan zet men zich neer aan het strand en zoekt de goede er uit, en doet ze in manden; maar de slechte werpt men weg. Zo zal het ook gaan op het einde der wereld: de engelen zullen uitgaan; en zij zullen de bozen scheiden van de rechtvaardigen, en hen in de vuuroven werpen; daar zal geween zijn en geknars der tanden. Hebt gij dit alles begrepen? Zij antwoordden Hem: Ja. Hij zeide hun: Daarom is iedere schriftgeleerde, die onderwezen is in het rijk der hemelen, te vergelijken met een huisvader, die uit zijn voorraad oud en nieuw te voorschijn brengt.

[Offertorium]
!Ps 44:3
Bevalligheid ligt op uw lippen. Daarom heeft God u gezegend voor eeuwig en in de eeuwen der eeuwen.  (Alleluia.)

[Secreta1]
Aanvaard genadig, o Heer, de offergaven, die wij U wijden met de verdiensten van uw heilige maagd en martelares N. en laat ze ons een voortdurende steun zijn.
$Per Dominum

[Communio]
!Ps 118:121; 118:122; 118:128
Recht en gerechtigheid heb ik beoefend, o Heer. Laat de trotsen mij niet belasteren. Ik richt mij naar al uw bevelen, en van elke weg der ongerechtigheid heb ik een afschuw.  (Alleluia.)

[Postcommunio1]
Nu wij ons aan uw rijke, goddelijke gaven verzadigd hebben, vragen wij U, Heer, onze God, dat wij door de voorspraak van uw heilige maagd en martelares N. steeds weer in de gemeenschap ervan mogen leven.
$Per Dominum

[Evangelium1]
Vervolg ++ van het heilig Evangelie volgens Mattheüs
!Matt 19:3-12
In die tijd kwamen de Farizeën tot Jezus, om Hem op de proef te stellen; en zij vroegen: Is het een man geoorloofd zijn vrouw te verstoten om willekeurig welke reden? En Hij gaf hun ten antwoord: Hebt gij niet gelezen, dat Hij, die in den beginne de mens heeft geschapen, hen heeft geschapen als man en vrouw, en gezegd heeft: Daarom zal de man zijn vader en moeder verlaten en zich binden aan zijn vrouw; en die twee zullen zijn één vlees. Het zijn er dus geen twee meer, maar het is één vlees. Derhalve, wat God verbonden heeft, dat mag geen mens meer scheiden. Zij vroegen Hem: Waarom heeft Mozes dan bevolen een scheidingsbrief te geven en haar zo weg te zenden? Hij gaf hun ten antwoord: Om de hardheid van uw gemoed heeft Mozes u toegestaan, uw vrouw weg te zenden; doch in den beginne was het niet zo. Maar Ik zeg u: wie zijn vrouw wegzendt buiten het geval van overspel, en een ander huwt, pleegt echtbreuk; en wie een weggezonden vrouw huwt, pleegt echtbreuk. Zijn leerlingen zeiden tot Hem: Als zó de verhouding is tussen man en vrouw, dan is het niet raadzaam te huwen. Hij gaf hun ten antwoord: Niet allen begrijpen dit woord; maar alleen zij, wie het gegeven is. Want er zijn mensen, die onhuwbaar zijn, bij wie het van de geboorte af zo geweest is; en er zijn er, die onhuwbaar gemaakt zijn door de mensen; maar er zijn ook onhuwbaren, die zich zelf onhuwbaar hebben gemaakt ter wille van het rijk der hemelen. Wie het begrijpen kan, begrijpe het.

[Oratio]
Wij vragen U, Heer, onze God, doe ons met onverflauwde godsvrucht de overwinning eren van uw heilige maagden en martelaressen N. en N., opdat wij zo onze nederige hulde mogen bieden aan haar, die wij niet naar verdienste kunnen eren.
$Per Dominum

[Secreta]
Vestig uw oog, vragen wij U, Heer, op de gaven, die wij op uw altaren neerleggen op het feest van uw heilige maagden en martelaressen N. en N., opdat Gij ons door deze heilige geheimen vergiffenis wilt schenken, zoals Gij haar hierdoor de heerlijkheid hebt geschonken.
$Per Dominum

[Postcommunio]
Wij vragen U, Heer, laat ons op voorspraak van uw heilige maagden en martelaressen N. en N. met een zuiver hart mogen ontvangen, wat wij met de mond nuttigen.
$Per Dominum
