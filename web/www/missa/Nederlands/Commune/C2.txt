[Name]
Commune Unius Martyris: In virtute

[Rule]

[Introitus]
!Ps 20:2-3
v. Om uw macht verheugt zich de rechtvaardige, o Heer: om uw bijstand jubelt hij van vreugde. Zijn hartewens hebt Gij verhoord. (Alleluia, alleluia.)
!Ps 20:4
Met milde zegen hebt Gij hem voorkomen, hem een kroon van edelgesteente op zijn hoofd geplaatst.
&Gloria
v. Om uw macht verheugt zich de rechtvaardige, o Heer: om uw bijstand jubelt hij van vreugde. Zijn hartewens hebt Gij verhoord. (Alleluia, alleluia.)

[Oratio]
Wij vragen U, almachtige God, wil ons, die het geboortefeest vieren van uw heilige martelaar N., op zijn voorspraak in liefde voor uw Naam versterken.
$Per Dominum

[Lectio]
Lezing uit het Boek der Wijsheid
!Sap 10:10-14
De Heer geleidde de rechtvaardige langs rechte paden, en liet hem aanschouwen het rijk van God, en verleende hem kennis van heilige zaken. Hij maakte hem rijk bij zijn arbeid, en bracht zijn werk tot voltooiing. Tegen de list van zijn belagers stond Hij hem bij, en rijkdom verschafte Hij hem. Hij beschermde hem tegen zijn vijanden, en beschutte hem tegen belagers. Hij gaf hem hevige strijd te overwinnen, opdat hij zou weten, dat de wijsheid alles vermag. Toen men de rechtvaardige verkocht had, verliet zij hem niet, maar bevrijdde hem uit de macht van de zondaren. Zij daalde immers met hem af in de kerker, en liet hem in de boeien niet alleen; maar bezorgde hem zelfs een koninklijke scepter, en macht over hen, die eerst hem verdrukten. Zo openbaarde zij de leugen van die hem belasterden; en de Heer, onze God, gaf hem eeuwige glorie.

[Graduale]
!Ps 111:1-2
Zalig de man, die de Heer vreest, en zijn geboden van harte bemint.
V. Zijn nakomelingschap zal machtig zijn op aarde. Het geslacht der vromen zal worden gezegend.
Alleluia, alleluia.
!Ps 20:4
Gij hebt hem, o Heer, een kroon van edelgesteente op zijn hoofd geplaatst. Alleluia.

[Tractus]
!Ps 111:1-2
Zalig de man, die de Heer vreest, en zijn geboden van harte bemint.
V. Zijn nakomelingschap zal machtig zijn op aarde. Het geslacht der vromen zal worden gezegend.
_
!Tractus
!Ps 20:3-4
Zijn hartewens hebt Gij verhoord, de bede van zijn lippen niet afgewezen.
V. Met milde zegen hebt Gij hem voorkomen.
V. Hem een kroon van edelgesteente op zijn hoofd geplaatst.

[GradualeP]
Alleluia, alleluia.
!Ps 88:6
De hemelen loven uw wonderwerken, o Heer, en in de vergadering van de heiligen prijst men uw trouw. Alleluia.
!Ps 20:4
Gij hebt hem, o Heer, een kroon van edelgesteente op het hoofd geplaatst. Alleluia.

[Evangelium]
Vervolg ++ van het heilig Evangelie volgens Matthe√ºs
!Matt 10:34-42
In die tijd sprak Jezus tot zijn leerlingen: Meent niet, dat Ik vrede ben komen brengen op aarde; Ik ben geen vrede komen brengen, maar het zwaard. Want Ik ben gekomen, om scheiding te brengen tussen een mens en zijn vader, tussen een dochter en haar moeder, en tussen een schoondochter en haar schoonmoeder; en de eigen huisgenoten zullen iemands vijanden zijn. Wie vader of moeder meer bemint dan Mij, is mijner niet waardig; en wie een zoon of dochter meer bemint dan Mij, is mijner niet waardig. En wie niet zijn kruis opneemt en Mij volgt, is mijner niet waardig. Wie zijn leven vindt, zal het verliezen; maar wie om Mij zijn leven verliest, die zal het vinden. Wie u opneemt, neemt Mij op; en wie Mij opneemt, neemt Hem op, die Mij gezonden heeft. Wie een profeet opneemt, omdat het een profeet is, zal het loon van een profeet ontvangen; en wie een rechtvaardige opneemt, omdat het een rechtvaardige is, zal het loon van een rechtvaardige ontvangen. En wie ook maar een beker fris water te drinken geeft aan een van deze geringsten, omdat het een leerling is, voorwaar Ik zeg u: hij zal zijn loon niet missen.

[Offertorium]
!Ps 8:6-7
Met heerlijkheid en eer hebt Gij hem gekroond en hem gesteld over de werken van uw handen, o Heer. (Alleluia.)

[Secreta]
Nu Gij onze gaven en gebeden hebt aanvaard, vragen wij U, Heer, reinig ons door de hemelse geheimen en verhoor ons goedgunstig.
$Per Dominum

[Communio]
!Matt 16:24
Wie mijn volgeling wil zijn, moet zich zelf verloochenen, zijn kruis opnemen en Mij volgen. (Alleluia.)

[Postcommunio]
Wij vragen U, Heer, onze God, laat ons, die ons nu gelukkig prijzen in de viering van de gedachtenis van uw heiligen, in de eeuwigheid hun aanblik genieten.
$Per Dominum
