[Rank]
S. Pii X Pap√¶ Confessoris;;Duplex;;3;;vide C4b

[Rule]
vide C4b
Gloria
CredoDA

[Introitus]
!Ps 88:20-22
v. Een uit het volk heb ik verkoren en verheven, hem gezalfd met mijn heilige olie, opdat mijn hand voor immer met hem zij en mijn arm hem sterke.
!Ps. 88:2
De gunsten des Heren wil ik eeuwig bezingen, door alle geslachten heen zal mijn mond uw trouw verkondigen.
&Gloria
v. Een uit het volk heb ik verkoren en verheven, hem gezalfd met mijn heilige olie, opdat mijn hand voor immer met hem zij en mijn arm hem sterke.

[Oratio]
God, Gij hebt om het katholiek geloof te verdedigen en alles in Christus te herstellen, de heilige paus Pius met hemelse wijsheid en apostolische kracht vervuld; verleen genadig, dat wij, zijn leer en voorbeeld volgend, de eeuwige beloning mogen verwerven.
$Per eundem

[Lectio]
Lezing uit de eerste Brief van de heilige Apostel Paulus aan de Thessalonicenzen
!1 Thess 2:2-8
v. Broeders, wij hebben in onze God de moed gevonden om u Gods Evangelie te verkondigen onder vele moeilijkheden. Want onze prediking komt niet voort uit dwaling of uit minder zuivere bedoeling of uit bedrog; maar zoals wij door God waardig zijn gekeurd, dat ons het Evangelie werd toevertrouwd, zo prediken wij het, niet met de bedoeling om te behagen aan de mensen, maar aan God, die onze harten doorgrondt. Want nooit zijn wij opgetreden met vleiende taal, zoals gij weet; - en evenmin onder een of ander voorwendsel van hebzucht, God is er getuige van; - en ook zochten wij geen eer van de mensen, hetzij van u, hetzij van anderen. Ofschoon wij als apostelen van Christus te uwen laste hadden kunnen zijn, zijn wij echter in uw midden kinderlijk eenvoudig geworden, zoals een moeder die haar kinderen verzorgt. Omdat wij u zo innig liefhadden, was het ons vurig verlangen u niet alleen Gods Evangelie te schenken, maar ook ons zelf, omdat gij ons zo dierbaar geworden zijt.

[Graduale]
!Ps 39:10-11
De gerechtigheid heb ik verkondigd in volle vergadering; neen, Heer, Gij weet het: mijn lippen hield ik niet gesloten.
V. Uw gerechtigheid verborg ik niet in mijn hart; uw trouw en uw hulp heb ik verkondigd. Alleluia, alleluia.
!Ps 22:5-6
Gij recht voor mij een maaltijd aan, met olie zalft Gij mijn hoofd; mijn beker is overvol. Alleluia.

[Tractus]
!Ps 131:16-18
v. Haar priesters zal Ik met heil bekleden, en haar heiligen zullen juichen vol vreugde.
V. Hier zal Ik David een hoorn verwekken, een lamp bereiden voor mijn Gezalfde.
V. Zijn vijanden zal Ik met schaamte bedekken, maar op Hem zal stralen mijn kroon.

[GradualeP]
Alleluia, alleluia.
!Ps 22:5-6
v. Gij recht voor mij een maaltijd aan, met olie zalft Gij mijn hoofd; mijn beker is overvol. Alleluia.
!Ps 25:8
V. Heer, ik heb lief het verblijf van uw huis en de woontent van uw heerlijkheid. Alleluia.

[Evangelium]
Vervolg ++ van het heilig Evangelie volgens Johannes
!Joannes 21:15-17
In die tijd sprsak Jezus tot Simon Petrus: Simon, zoon van Johannes, bemint gij Mij meer dan dezen? Hij gaf Hem ten antwoord: Ja, Heer; Gij weet, dat ik U bemin. Hij sprak tot hem: Weid mijn lammeren. Wederom stelde Hij hem de vraag: Simon, zoon van Johannes, bemint gij Mij? Hij antwoordde Hem: Ja, Heer; Gij weet, dat ik U bemin. Hij sprak tot hem: Weid mijn lammeren. Voor de derde maal vroeg Hij hem: Simon, zoon van Johannes, bemint gij Mij? Nu werd Petrus bedroefd, omdat Hij hem voor de derde maal vroeg: Bemint gij Mij? en hij gaf Hem ten antwoord: Heer, Gij weet alles; Gij weet, dat ik U bemin. Hij sprak tot hem: Weid mijn schapen.

[Offertorium]
@Sancti/01-31

[Secreta]
Nu Gij welwillend onze offers aanvaard hebt, bidden wij U, Heer, verleen ons door de voorspraak van de heilige paus Pius, dat wij met oprechte onderdanigheid deze goddelijke Geheimen mogen vieren en in geest van geloof nuttigen.
$Per Dominum

[Communio]
!Joannes 6:56-57
Mijn Vlees is waarlijk spijs en mijn Bloed is waarlijk drank. Wie mijn Vlees eet en mijn Bloed drinkt, blijft in Mij en Ik in hem.

[Postcommunio]
Versterkt door de kracht van deze hemelse maaltijd, vragen wij U, Heer, onze God, dat wij door de voorspraak van de heilige paus Pius, sterk mogen worden in geloof en eensgezind in uw liefde.
$Per Dominum
