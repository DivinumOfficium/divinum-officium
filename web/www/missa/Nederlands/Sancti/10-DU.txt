[Rank]
In festo Domino nostro Jesu Christi Regis;;Duplex 1 class;;6;;

[Rule]
9 lectiones
Gloria
Credo
Prefatio=Regis
Festum Domini

[Introitus]
!Apoc 5:12; 1:6
v. Waardig is het Lam, dat geslacht is, om de macht te aanvaarden, en de godheid, de wijsheid, de kracht en de eer. Hem zij heerlijkheid en macht in de eeuwen der eeuwen.
!Ps 71:1
Geef uw rechtsmacht, o God, aan de Koning, en uw rechtvaardigheid aan de Zoon van de Koning.
&Gloria
v. Waardig is het Lam, dat geslacht is, om de macht te aanvaarden, en de godheid, de wijsheid, de kracht en de eer. Hem zij heerlijkheid en macht in de eeuwen der eeuwen.

[Oratio]
Almachtige, eeuwige God, Gij hebt in uw beminde Zoon, de Koning van het heelal, alles willen herstellen. Wil genadig alle volkerenfamilies, die door de slagen van de zonden uiteen zijn gedreven, aan zijn milde heerschappij onderwerpen. 
$Qui tecum

[Lectio]
Lezing uit de Brief van de heilige Apostel Paulus aan de Colossenzen
!Col 1:12-20
Broeders, wij brengen dank aan God de Vader, die ons waardig heeft gemaakt deel te mogen hebben aan het lot der heiligen, in het volle licht. Hij heeft ons ontrukt aan de macht der duisternis en overgebracht naar het rijk van zijn beminde Zoon, in wie wij de verlossing bezitten, de vergiffenis der zonden, door de kracht van zijn Bloed. Deze is het beeld van de onzichtbare God, geboren vóórdat alles geschapen werd; want in Hem werd alles geschapen, wat in de hemel en op aarde is, het zichtbare en het onzichtbare, tronen zowel als heerschappijen, overheden en machten; alles is door Hem en in Hem geschapen. Zo bestaat Hij vóór allen, en alles bestaat in Hem. Hij is ook het Hoofd van het lichaam, dat wil zeggen van de Kerk. Hij is het begin, de Eerstgeborene uit de doden, opdat Hij in alles de eerste plaats zou hebben. Want het was besloten, dat in Hem alle volheid zou wonen, en dat Hij vrede zou brengen door het Bloed van zijn kruis en door zijn toedoen alles weer met God zou verzoenen, wat op de aarde of wat in de hemel is: in Christus Jezus, onze Heer.

[Graduale]
!Ps 71:8; 78:11
Heersen zal Hij van de zee tot de zee, van de stroom tot aan de grenzen der aarde. 
V. Alle koningen der aarde zullen Hem aanbidden, alle volkeren Hem dienen.
Alleluia, alleluia.
!Dan 7:14
Zijn macht is een eeuwige macht, die niet zal worden opgeheven, en zijn rijk zal niet ten ondergaan. Alleluia.

[Tractus]
!Ps 88:27-28; 88:30
Hij zal tot Mij roepen: Mijn Vader zijt Gij, mijn God en de Beschermer van mijn heil. 
V. En Ik zal hem maken tot mijn eerstgeborene, verheven boven de koningen der aarde. 
V. En zijn geslacht zal Ik doen voortbestaan in de eeuwen der eeuwen, en zijn troon zolang de hemelen duren.

[GradualeP]
Alleluia, alleluia.
!Dan 7:14
Zijn macht is een eeuwige macht, die niet zal worden opgeheven, en zijn rijk zal niet ten ondergaan. Alleluia.
!Apoc 19:16
Op zijn kleed en op zijn heup staat geschreven: Koning der koningen, en Heer der heersers. Alleluia.

[Evangelium]
Vervolg ++ van het heilig Evangelie volgens Johannes
!Joann 18:33-37
In die tijd zeide Pilatus tot Jezus: Zijt Gij de Koning van de Joden? Jezus antwoordde: Stelt gij die vraag uit u zelf of hebben anderen u dat van Mij gezegd? Pilatus hernam: Ben ik dan soms een Jood? Uw eigen volk en de opperpriesters hebben U aan mij uitgeleverd. Wat hebt Gij gedaan? Jezus gaf ten antwoord: Mijn rijk is niet van deze wereld. Als mijn rijk van deze wereld was, zouden ongetwijfeld mijn dienaren er voor strijden, dat Ik niet aan de Joden werd overgeleverd; maar mijn rijk is nu eenmaal niet van hier. Toen zei Pilatus tot Hem: Dus Kóning zijt Gij? Jezus antwoordde: Ja, gij zegt het; Kóning ben Ik. Daartoe ben Ik geboren en daartoe juist in de wereld gekomen, om te getuigen voor de waarheid. Ieder, die uit de waarheid is, luistert naar Mijn stem.

[Offertorium]
!Ps 2:8.
Vraag mij, en Ik geef U de volkeren tot erfdeel, en tot bezit de grenzen der aarde.

[Secreta]
Wij offeren U, Heer, het zoenoffer van de mensen en vragen U: laat Hij, die wij in dit offer slachtofferen, aan alle volkeren de weldaden van eendracht en vrede schenken, Jezus Christus, uw Zoon, onze Heer.
$Qui tecum

[Communio]
!Ps 28:10; 28:11
De Heer troont als Koning voor eeuwig. De Heer schenkt aan zijn volk de zegen van de vrede.

[Postcommunio]
Nu wij het voedsel der onsterfelijkheid hebben ontvangen, vragen wij U, Heer, dat wij, die er groot op gaan onder het vaandel van Koning Christus te mogen strijden, met Hem in het hemels rijk voor altijd kunnen heersen.
$Qui tecum
