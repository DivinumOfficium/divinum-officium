[Officium]
Ss. Mauritii et Sociorum Martyrum

[Oratio]
Wij vragen U, almachtige God, laat de feestelijke plechtigheid van uw heilige martelaren Mauritius en Gezellen ons vreugde schenken, opdat wij, die op hun hulp bouwen, op hun geboortefeest mogen roemen.
$Per Dominum

[Lectio]
Lezing uit het Boek der Openbaring van de heilige Apostel Johannes
!Apoc 7:13-17
In die dagen nam een van de ouderlingen het woord en sprak: Deze hier, die gekleed zijn in witte gewaden, wie zijn dat, en vanwaar zijn zij gekomen? En ik gaf hem ten antwoord: Gij, mijn heer, gij weet het. Toen sprak hij tot mij: Deze zijn het, die uit de grote verdrukking zijn gekomen, en die hun klederen hebben gewassen en wit gemaakt hebben in het Bloed van het Lam. Daarom staan zij voor de troon van God en dienen zij Hem dag en nacht in zijn tempel. En Hij, die op de troon zit, zal zijn woontent over hen uitspannen; zij zullen geen honger meer lijden en geen dorst, en geen zon of hitte zal hen meer treffen; want het Lam, dat midden voor de troon staat, zal hen geleiden en hen brengen naar de waterbronnen des levens; en God zal alle tranen afwissen van hun ogen.

[Secreta]
Wij vragen U, Heer, sla acht op de gaven, die wij U opdragen bij de gedachtenis van uw heilige martelaren Mauritius en Gezellen, en doe ze eeuwige waarde voor ons krijgen door de voorspraak van hen, door wier verering ze U welgevallig zijn.
$Per Dominum

[Postcommunio]
Vervuld van de hemelse Sacramenten en vreugden, vragen wij U nederig, Heer, dat wij de beschermende hulp mogen ondervinden van hen, over wier overwinningen wij roemen.
$Per Dominum
