[Rank]
Cathedræ S. Petri;;Duplex majus;;4;;ex C4

[Rule]
ex C4;
Gloria
Credo
!Prefatio Apostolis

[Introitus]
!Eccli 45:30
v. De Heer sloot met hem een bond van vrede, en maakte hem koning, opdat hij de priesterlijke waardigheid in eeuwigheid zou bezitten.
!Ps 131:1
Blijf David gedenken, o Heer, en al zijn moeizame zorgen.
&Gloria
v. De Heer sloot met hem een bond van vrede, en maakte hem koning, opdat hij de priesterlijke waardigheid in eeuwigheid zou bezitten.

[Oratio]
God, Gij hebt uw heilige apostel Petrus met de sleutels van het hemelrijk de hogepriesterlijke macht om te binden en te ontbinden gegeven. Wil ons door zijn tussenkomst uit de boeien van onze zonden bevrijden.
$Qui vivis

[Lectio]
Lezing uit de eerste Brief van de heilige Apostel Petrus
!1. Pet 1:1-7
Petrus, apostel van Jezus Christus, aan de vreemdelingen, die over Pontus, Galatië, Cappadocië, Azië en Bithynië verspreid wonen, en die volgens de voorbeschikking van God de Vader uitverkoren zijn tot heiliging door de Geest, tot gehoorzaamheid en tot besprenkeling met het Bloed van Jezus Christus: genade en vrede worde u steeds meer geschonken. Gezegend zij God; die de Vader is van onze Heer Jezus Christus, en die overeenkomstig zijn grote barmhartigheid door de kracht van de verrijzenis van Jezus Christus uit de doden ons deed herboren worden tot een levendige hoop: een onbederfelijke, onbesmette en onvergankelijke erfenis; deze ligt in de hemel bereid voor u, die in de kracht Gods door het geloof bewaard wordt ter zaligheid, en zij ligt gereed om op het einde der tijden geopenbaard te worden. Daarin zult gij dan uw vreugde vinden, al moet gij nu een weinig droefheid ondergaan in allerlei beproevingen, opdat die beproeving van uw geloof, die veel meer waard is dan goud - dat toch ook beproefd wordt in het vuur - moge strekke tot lof en glorie en eer bij het verschijnen van Jezus Christus, onze Heer.

[Graduale]
!Ps 106:32; 106:31
Dat zij hem roemen in de vergadering van het volk, hem prijzen in de raad der ouderlingen.
V. Dat zij de Heer prijzen om zijn barmhartigheid en om zijn wonderwerken voor de kinderen der mensen. Alleluia, alleluia.
!Matt 16:18
Gij zijt Petrus, en op deze steenrots zal Ik mijn Kerk bouwen. Alleluia.

[Tractus]
!Matt 16:18-19
Gij zijt Petrus en op deze steenrots zal Ik mijn Kerk bouwen.
V. En de poorten der hel zullen haar niet overweldigen, en u zal Ik de sleutels van het hemelrijk geven.
V. Wat gij op aarde zult binden, zal ook in de hemel gebonden zijn.
V. En wat gij op aarde zult ontbinden, zal ook in de hemel ontbonden zijn.

[GradualeP]
Allelúja, allelúja
!Ps 106:15
Confiteántur Dómino misericórdiæ ejus; et mirabília ejus fíliis hóminum. Allelúja.
!Matt 16:18
V. Tu es Petrus, et super hanc petram ædificábo Ecclésiam meam. Allelúja.

[Evangelium]
Vervolg ++ van het heilig Evangelie volgens Mattheüs
!Matt 16:13-19
In die tijd kwam Jezus in de omgeving van Cæsarea Philippi; en Hij stelde aan zijn leerlingen de vraag: Wie zeggen de mensen, dat de Mensenzoon is? En zij gaven ten antwoord: Sommigen zeggen: Johannes de Doper; anderen: Elias; weer anderen: Jeremias of één van de profeten. Jezus vroeg hun: Maar gij, wie zegt gij, dat Ik ben? Simon Petrus antwoordde: Gij zijt de Christus, de Zoon van de levende God. Toen hernam Jezus en sprak tot hem: Zalig zijt gij, Simon, zoon van Jona; want niet vlees en bloed hebben u dit geopenbaard, maar mijn Vader, die in de hemel is. En Ik zeg u: gij zijt Petrus; en op deze steenrots zal Ik mijn Kerk bouwen, en de poorten der hel zullen haar niet overweldigen. En aan u zal Ik de sleutels geven van het rijk der hemelen. En al wat gij zult binden op aarde, zal ook gebonden zijn in de hemel; en al wat gij zult ontbinden op aarde, zal ook ontbonden zijn in de hemel.

[Offertorium]
!Matt 16:18-19
Gij zijt Petrus en op deze steenrots zal Ik mijn Kerk bouwen, en de poorten der hel zullen haar niet overweldigen, en u zal Ik de sleutels van het hemelrijk geven.

[Secreta]
Wij vragen U, Heer, moge de voorbede van de heilige apostel Petrus de gebeden en offers van uw Kerk bij U aanbevelen, en zo voor ons vergeving bewerken, wat wij tot zijn eer vieren.
$Per Dominum

[Communio]
!Matt 16:18
Gij zijt Petrus, en op deze steenrots zal Ik mijn Kerk bouwen.

[Postcommunio]
Moge, o Heer, het offer dat wij opdroegen, ons de vreugde schenken, dat wij door uw apostel Petrus even overvloedig uw barmhartigheid ondervinden, als wij uw wondermacht in hem verheerlijken.
$Per Dominum

[Commemoratio Oratio]
!Commemoratio S. Pauli
God, Gij hebt de menigte der heidenen door de prediking van uw heilige apostel Paulus onderwezen. Wij vragen U, doe ons die zijn gedachtenis vieren, de macht van zijn voorspraak bij U ondervinden.
$Per Dominum
_
!Pro S. Prisca virg.
Wij vragen U, almachtige God, doe ons, die het geboortefeest vieren van uw heilige maagd en martelares Prisca, niet alleen vreugde vinden in het jaarlijks feest, maar ook voordeel trekken uit het voorbeeld van zulk een geloof.
$Per Dominum

[Commemoratio Secreta]
!Pro S. Paulo
Heilig, Heer, door de gebeden van uw apostel Paulus de gaven van uw volk, opdat, wat U aangenaam is als uw eigen instelling, nog aangenamer wordt door de bescherming van onze Voorspreker.
$Per Dominum
_
!Pro S. Prisca virg.
Wij vragen U, Heer, dat dit offer, dat wij U opdragen bij de herdenking van de geboortedag van uw heiligen, de boeien van onze zondigheid verbreekt en ons uw gave van barmhartigheid verzekert.
$Per Dominum

[Commemoratio Postcommunio]
!Pro S. Paulo
Geheiligd door uw heilsgeheim, vragen wij U, o Heer, dat de voorbede van hem, die Gij ons tot beschermer en bestuurder hebt gegeven, ons nooit moge ontbreken.
$Per Dominum
_
!Pro S. Prisca virg.
Nu wij verzadigd zijn met de heilsgeheimen, vragen wij U, Heer, dat wij de hulp mogen ondervinden van haar voorbede, wier feest wij vieren.
$Per Dominum

