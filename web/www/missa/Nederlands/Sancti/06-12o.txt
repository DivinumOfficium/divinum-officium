[Rank]
Ss. Basilidis, Cyrinis, Naboris et Nazarii Martyrum;;Simplex;;1.1;;vide C3

[Rule]
vide C3;
Gloria

[Oratio]
Wij vragen U, Heer, dat de plechtige viering van het geboortefeest van uw heilige martelaren Basilides, Cyrinus, Nabor en Nazarius over ons zijn glans mag spreiden, en dat ook in ons door een vruchtbare godsvrucht mag groeien, wat hun de eeuwige verheffing schonk.
$Per Dominum

[Lectio]
Lezing uit de Brief van de heilige Apostel Paulus aan de Hebreën
!Hebr 10:32-38
Broeders, denkt eens terug aan de dagen van vroeger, toen gij pas tot het licht des geloofs waart gekomen en veel strijd en lijden hebt doorstaan; want óf wel waart gij door smaad en verdrukking zelf een schouwspel geworden, óf wel hebt gij meegeleefd met hen, wie het aldus verging. Gij hebt immers meegeleden met hen, die in de gevangenis waren; maar ook hebt gij de plundering van uw eigen goederen met blijdschap verdragen, in de overtuiging, dat een beter en blijvend bezit uw deel is. Wilt daarom uw vast vertrouwen niet opgeven; want het verwerft een grote beloning. Volharding immers, hebt gij nodig, om door Gods wil te volbrengen de beloning te verkrijgen. Want nog een weinig, weinig tijds, en Hij, die komen moet, zal komen; en Hij zal niet dralen. Mijn rechtvaardige echter verwerft het leven door het geloof.

[Graduale]
!Ps 78:10; 78:2
Wreek, Heer, het vergoten bloed van uw heiligen.
V. De lijken van uw dienaren hebben zij tot aas geworpen voor de vogelen des hemels, de lichamen van uw getrouwen voor de wilde dieren op het veld. Alleluia, alleluia.
!Ps 44:14
De lichamen der heiligen liggen in vrede begraven, en hun namen leven voort van geslacht tot geslacht. Alleluia.

[Evangelium]
Vervolg ++ van het heilig Evangelie volgens Mattheüs
!Matt 24:3-13
In die tijd zette Jezus zich neer op de Olijfberg, en de leerlingen kwamen ongemerkt bij Hem, met de vraag: Zeg ons, wanneer zullen deze dingen plaatshebben? en wat zal het teken zijn van uw komst en van het einde der wereld? En Jezus gaf hun ten antwoord: Let er op, dat niemand u misleidt. Want velen zullen er komen onder mijn naam, en zeggen: Ik ben de Christus, en zij zullen er velen misleiden. Ja, gij zult horen van oorlogen en geruchten over oorlogen. Past op, dat gij u dan niet in de war laat brengen: want die dingen moeten gebeuren, maar het einde is het nog niet. Want volk zal opstaan tegen volk en koninkrijk tegen koninkrijk, en er zullen pestziekten heersen en hongersnood en aardbevingen allerwege. Dat alles is echter slechts het begin van de weeën. Dan zal men u in verdrukking brengen, en men zal u doden; en gij zult gehaat zijn bij alle volkeren, om wille van mijn naam. En dan zullen er velen geërgerd worden en zij zullen elkander verraden, en elkander haten. Ook zullen er vele valse profeten opstaan, en zij zullen er velen misleiden. En omdat de ongerechtigheid de overhand krijgt, daarom zal de liefde bij velen verkoelen. Maar wie volhardt tot het einde, hij zal behouden blijven.

[Offertorium]
!Ps 149:5-6
De heiligen zullen juichen in hun glorie, zich verblijden op hun legersteden. Gods lof zij in hun mond.

[Secreta]
Om het heilig bloed te eren van uw heiligen Basilides, Cyrinus, Nabor en Nazarius, dragen wij U, Heer, plechtig deze offers op, in de viering van de wondervolle geheimen van Hem, door wie zo'n overwinning tot stand kon komen.
$Per Dominum

[Communio]
!Ps 78:2; 78:11
De lijken van uw dienaren hebben zij tot aas geworpen voor de vogelen des hemels, de lichamen van uw getrouwen voor de wilde dieren op het veld. Behoud door de kracht van uw arm de zonen van hen, die zijn neergeslagen.

[Postcommunio]
Wij vragen U, Heer, doe ons, die steeds weer het feest vieren van uw heilige martelaren Basilides, Cyrinus, Nabor en Nazarius voortdurend hun bescherming ondervinden.
$Per Dominum


