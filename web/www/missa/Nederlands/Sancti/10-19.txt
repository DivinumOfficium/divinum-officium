[Rank]
S. Petri de Alcantara Confessoris;;Duplex;;3;;vide C5

[Rule]
vide C5;
Gloria

[Introitus]
!Ps 91:13-14
v. De rechtvaardige zal bloeien als een palmboom, als een ceder van de Libanon gedijen, geplant in het huis des Heren, in de voorhoven van het huis van onze God.
!Ps 91:2
Het is heerlijk de Heer te loven, uw Naam te bezingen, o Allerhoogste.
&Gloria
v. De rechtvaardige zal bloeien als een palmboom, als een ceder van de Libanon gedijen, geplant in het huis des Heren, in de voorhoven van het huis van onze God.

[Oratio]
God, Gij hebt U gewaardigd uw heilige belijder Petrus te verheerlijken met de gave van een wonderbare boetvaardigheid en hoogste beschouwing. Wij vragen U, doe ons door de hulp van zijn verdiensten ons lichaam versterven en daardoor gemakkelijker het hemelse begrijpen.
$Per Dominum

[Lectio]
Lezing uit de Brief van de heilige Apostel Paulus aan de Philippenzen
!Phil 3:7-12
Broeders, datgene wat voordeel voor mij was, ben ik om Christus' wil als verlies gaan beschouwen. Ja waarlijk, alles beschouw ik als verlies, om wille van de verheven kennis van Jezus Christus, mijn Heer; want om zijnentwil heb ik alles prijsgegeven en beschouw ik dat als slijk, om Christus te kunnen winnen en in Hem bevonden te worden, niet met mijn eigen gerechtigheid, die uit de Wet voortkomt, maar met de gerechtigheid, die voortspruit uit het geloof in Christus Jezus, voortkomt van God en berust op het geloof. Zo wil ik Hem leren kennen, Hem en de kracht van zijn verrijzenis en de gemeenschap met zijn lijden, in de hoop dat ik, gelijkvormig geworden aan zijn dood, ook eens mag geraken tot de verrijzenis uit de doden. Niet, dat ik het reeds bereikt heb of reeds volmaakt zou zijn; maar ik streef er naar, in de hoop dat ik het eens mag grijpen, omdat ik zelf ook gegrepen ben door Christus Jezus.

[Graduale]
!Ps 36:30-31
De mond van de rechtvaardige verkondigt wijsheid, en gerechtigheid spreekt zijn tong.
V. De wet van God blijft in zijn hart en zijn schreden wankelen niet. Alleluia, alleluia.
!Ps 111:1
Gelukkig de man, die de Heer vreest en zich in zijn geboden ten zeerste verheugt. Alleluia.

[Evangelium]
Vervolg ++ van het heilig Evangelie volgens Lucas
!Luc 12:32-34
In die tijd sprak Jezus tot zijn leerlingen: Weest niet bevreesd, gij, kleine kudde; want het heeft uw Vader behaagd, aan u het koninkrijk te geven. Verkoopt, wat gij bezit, en geeft aalmoezen. Maakt u zelf beurzen, die niet verslijten, een onuitputtelijke schat in de hemel, waar geen dief er bij kan komen en geen mot verteert. Want waar uw schat is, daar zal ook uw hart zijn.

[Offertorium]
!Ps 20:2-3
Om uw macht, o Heer, verheugt zich de rechtvaardige. Om uw bijstand jubelt hij van vreugde; zijn hartewens hebt Gij verhoord.

[Secreta]
Wij vragen U, almachtige God, moge onze nederige offerande U welgevallig zijn als eerbewijs voor uw heiligen, en ons naar ziel en lichaam zuiveren.
$Per Dominum

[Communio]
!Matt 19:28; 19:29
Voorwaar, Ik zeg u, dat gij, die alles verlaten hebt en Mij zijt gevolgd, het honderdvoudige zult ontvangen en het eeuwig leven bezitten.

[Postcommunio]
Wij vragen U, almachtige God, dat wij, die het hemelse voedsel ontvangen hebben, door tussenkomst van uw heilige belijder Petrus, daardoor voor alle onheil bewaard mogen blijven.
$Per Dominum
