[Officium]
Ss. Fabiani et Sebastiani Martyrum

[Rule]
vide C3;
Gloria

[Oratio]
Almachtige God, geef acht op onze zwakheid en laat de roemrijke voorspraak van uw heilige martelaren Fabianus en Sebastianus ons beschermen, omdat de last van hun eigen daden zwaar op ons drukt.
$Per Dominum

[Lectio]
Lezing uit de Brief van de heilige Apostel Paulus aan de HebreÃ«n
!Hebr 11:33-39
Broeders, door de kracht van hun geloof hebben de Heiligen koninkrijken bemachtigd, een leven geleid van gerechtigheid, beloften verkregen, leeuwen de muil gesloten, de kracht van het vuur bedwongen; zij zijn aan de scherpte van het zwaard ontkomen, van ziekte hersteld, sterk geworden in de strijd; zij hebben de legerscharen der vijanden doen vluchten. Vrouwen ontvingen haar doden door verrijzenis terug, anderen weer verdroegen de pijnbank en weigerden de bevrijding, om een betere verrijzenis deelachtig te worden. Weer anderen ondergingen bespotting en geseling, bovendien nog boeien en gevangenschap; zij werden gestenigd, doormidden gezaagd, op de pijnbank gelegd, ter dood gebracht met het zwaard; zij zwierven rond in schapenvachten en geitenvellen, in ontbering, benauwdheid en kwelling; want de wereld was hunner niet waardig; zo doolden zij rond in de woestijn en op het gebergte, in spelonken en holen der aarde. En deze allen, die door hun geloof een eregetuigenis verwierven, zijn bevonden in Christus Jezus, onze Heer.

[Graduale]
!Exod 15:11
Roemrijk is de Heer in zijn heiligen. Wondervol in zijn majesteit, en wonderen werkt Hij uit.
!Exod 15:6
Uw rechterhand, o Heer, is heerlijk in zijn kracht, uw rechterhand velde de vijanden neer.
Alleluia, alleluia.
!Ps 144:10-11
Uw heiligen zullen U prijzen, o Heer, de glorie van uw rijk bezingen. Alleluia.

[Tractus]
!Exod 15:11
Roemrijk is de Heer in zijn heiligen. Wondervol in zijn majesteit, en wonderen werkt Hij uit.
!Exod 15:6
Uw rechterhand, o Heer, is heerlijk in zijn kracht, uw rechterhand velde de vijanden neer.
_
!Tractus
!Ps 125:5-6
Wie met tranen zaaien, zullen met gejubel oogsten.
V. Wenend trekken zij op, terwijl zij hun zaad uitstrooien.
V. Juichend keren zij weer, met hun garven beladen.

[Evangelium]
@Commune/C3a

[Offertorium]
!Ps 31:11
Verheugt u in de Heer en jubelt, gij, rechtvaardigen. Roemt, gij allen, die oprecht zijt van harte.

[Secreta]
Aanvaard goedgunstig, o Heer, de offers, die wij U wijden met de verdiensten van uw martelaren Fabianus en Sebastianus en laat ze ons blijvend hulp bieden.
$Per Dominum

[Communio]
!Luc 6:18; 6:19
Een menigte zieken en allen, die door onreine geesten gekweld werden, kwamen tot Hem, want er ging een kracht van Hem uit, die allen genas.

[Postcommunio]
Verkwikt door de deelname aan de heilige gave, vragen wij U, Heer, onze God, dat wij door de tusssenkomst van uw heilige martelaren Fabianus en Sebastianus de uitwerking mogen ondervinden van wat wij in deze eredienst verrichten.
$Per Dominum
