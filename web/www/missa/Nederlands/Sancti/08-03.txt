[Officium]
De Inventione S. Stephani Protomartyris

[Introitus]
!Ps 118:23; 118:86; 118:23
v. Vorsten vergaderden en beraamden plannen tegen mij, en ongerechtigen volgden mij. Help mij, Heer, mijn God, want uw dienstknecht blijft uw verordeningen overpeinzen.
!Ps 118:1
Gelukkig zij, die smetteloos zijn op hun levensweg, die wandelen volgens de Wet des Heren.
&Gloria
v. Vorsten vergaderden en beraamden plannen tegen mij, en ongerechtigen volgden mij. Help mij, Heer, mijn God, want uw dienstknecht blijft uw verordeningen overpeinzen.

[Oratio]
Doe ons, vragen wij U, Heer, navolgen wat wij vereren, omdat wij de vinding van de relikwieën vieren van hem, die zelfs voor zijn vervolgers wist te bidden tot onze Heer Jezus Christus, uw Zoon.
$Qui tecum

[Lectio]
Lezing uit de Handelingen van de Apostelen
!Act 6:8-10; 7:54-59
In die dagen deed Stefanus, vol van genade en kracht, grote wonderen en tekenen onder het volk. Toen traden er echter sommigen op uit de zogenaamde synagoge van vrijgelatenen, van Cyreneërs en Alexandrijnen, alsmede enigen uit Cilicië en Azië, en zij begonnen met Stefanus te redetwisten. Doch zij waren niet bestand tegen de Geest van wijsheid, die uit hem sprak. Maar toen zij dat hoorden, sneed het hun door de ziel, en zij knarsten tegen hem op de tanden. Stefanus echter was vol van de Heilige Geest; hij richtte zijn ogen ten hemel, en zag God in zijn glorie en Jezus staande aan de rechterhand van God. En hij sprak: Ik zie daar de hemel open en de Mensenzoon staan aan de rechterhand van God. Maar zij schreeuwden overluid, en stopten hun oren dicht, en stormden als één man op hem los. Dan sleurden zij hem buiten de stad, en stenigden hem; en de getuigen legden hun klederen neer aan de voeten van een jonge man, die Saulus heette. Terwijl zij dan Stefanus stenigden, bad deze en sprak: Heer Jezus, ontvang mijn geest. Toen viel hij op de knieën, en riep met luide stem: Heer, reken hun deze zonde niet toe. En toen hij dat gezegd had, ontsliep hij in de Heer.

[Graduale]
!Ps 118:23; 118:86
Vorsten vergaderden en beraamden plannen tegen mij, en ongerechtigen vervolgden mij. 
!Ps 6:5
Help mij, Heer, mijn God, red mij om uw barmhartigheid.
Alleluia, alleluia.
!Act 7:56
V. Ik zie de hemel open, en Jezus staan aan de rechterhand van God. Alleluia.

[Evangelium]
Vervolg ++ van het heilig Evangelie volgens Mattheüs
!Matt 23:34-39
In die tijd sprak Jezus tot de schrifgeleerden en farizeën: Ziet, Ik zend tot u profeten en wijzen en schriftgeleerden; sommigen van hen zult gij doden en kruisigen, anderen zult gij geselen in uw synagogen en vervolgen van stad tot stad. Zo zal al het onschuldig bloed, dat op aarde vergoten is, over u neerkomen: van het bloed van de rechtvaardige Abel af tot het bloed van Zacharias, de zoon van Barachias, die gij gedood hebt tussen de tempel en het altaar. Voorwaar, Ik zeg u: Op dit geslacht zal dit alles neerkomen. Jeruzalem, Jeruzalem, gij die de profeten doodt, en hen stenigt, die tot u gezonden zijn! Hoe dikwijls heb Ik uw kinderen willen vergaderen, zoals een hen haar kuikens verzamelt onder haar vleugels: maar gij hebt het niet gewild. Zie, uw huis zal vereenzaamd aan u zelf worden overgelaten! Want Ik zeg u: Van nu af zult gij Mij niet meer zien, totdat gij zeggen zult: Gezegend Hij, die komt in de Naam des Heren.

[Offertorium]
!Act 6:5; 7:59
De Apostelen kozen de leviet Stefanus, vol van geloof en de Heilige Geest. Hem stenigden de Joden, terwijl hij bad en sprak: Heer Jezus, ontvang mijn Geest, alleluia.

[Secreta]
Aanvaard, Heer, de gaven bij de gedachtenis van uw heiligen, opdat onze godsvrucht ons de onschuld verwerve, zoals het lijden hen aan de glorie deel gegeven heeft. 
$Per Dominum

[Communio]
!Act 7:55; 7:58; 7:59
Ik zie de hemel geopend, en Jezus staande aan de rechterhand van de kracht Gods. Heer Jezus, ontvang mijn geest en reken hun deze zonde niet toe.

[Postcommunio]
Heer, mogen de geheimen, die wij genuttigd hebben, ons helpen en ons door de bemiddeling van uw heilige martelaar Stefanus een blijvende bescherming verzekeren.
$Per Dominum
