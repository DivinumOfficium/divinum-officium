[Officium]
In Nativitatis Domini in aurora

[Rank]
;;Duplex I Classis;;6.5

[Introitus]
!Is 9:2 en 6
v. Licht zal er heden over ons schijnen, omdat de Heer ons is geboren; en Hij zal heten: Bewonderenswaardige, God, Vredevorst, Vader voor immer; en aan zijn rijk zal geen einde komen.
!Ps 92:1
De Heer is Koning; met heerlijkheid is Hij bekleed; bekleed is de Heer met kracht, en Hij heeft zich omgord.
&Gloria
v. Licht zal er heden over ons schijnen, omdat de Heer ons is geboren; en Hij zal heten: Bewonderenswaardige, God, Vredevorst, Vader voor immer; en aan zijn rijk zal geen einde komen.

[Oratio]
Wij vragen U, almachtige God, doe bij ons, die baden in het nieuwe licht van uw vleesgeworden Woord, in daden naar buiten stralen wat door het geloof in onze geest brandt.
$Per eundem

[Commemoratio Oratio]
!Pro S. Anastasiæ
Wij vragen U, almachtige God, doe ons, die het feest vieren van uw heilige martelares Anastasia, haar bescherming bij U ondervinden.
$Per Dominum

[Lectio]
Lezing uit de Brief van de heilige Apostel Paulus aan Titus
!Tit 3:4-7
Veelgeliefde, verschenen is de goedertierenheid en mensenliefde van God, onze Zaligmaker. Hij heeft ons gered - niet om werken van gerechtigheid, door ons verricht, maar louter uit barmhartigheid van zijn kant - door een doopsel, waarin wij werden herboren en vernieuwd door de Heilige Geest. Hij heeft Die immers overvloedig over ons uitgestort door Jezus Christus, onze Zaligmaker, opdat wij door zijn genade gerechtvaardigd, erfgenamen zouden zijn met de hoop op eeuwig leven, in Christus Jezus, onze Heer.

[Graduale]
!Ps 117:26; 117:27; 117:23
Gezegend, die komt in de Naam des Heren; de Heer is onze God en Hij heeft ons verlicht.
V. Dit heeft de Heer gedaan en het is wonderbaar in onze ogen.
Alleluia, alleluia.
!Ps 92:1
De Heer is Koning; met heerlijkheid is Hij bekleed; bekleed is de Heer met kracht en Hij heeft zich omgord met macht. Alleluia.

[Evangelium]
Vervolg ++ van het heilig Evangelie volgens Lucas
!Luc 2:15-20
In die tijd spraken de herders onder elkander: Laten wij naar Bethlehem gaan en zien hetgeen daar gebeurd is en door de Heer ons is bekend gemaakt. Zij spoedden zich er heen en vonden Maria en Jozef en het Kindje, dat in de kribbe lag. En toen zij Het zagen, werden zij overtuigd van hetgeen hun over dit Kind gezegd was. En allen, die het hoorden, stonden verbaasd, ook over het verhaal van de herders. Maria echter bewaarde dit alles in haar hart en overwoog het bij zich zelf. Toen keerden de herders terug, terwijl zij God verheerlijkten en loofden om alles, wat zij hadden gehoord, en juist zó hadden gezien, als het hun gezegd was.

[Offertorium]
@Tempora/Nat1-0

[Secreta]
Wij vragen U, Heer, dat onze gaven de geheimen van het geboortefeest van deze dag waardig mogen zijn en ons blijvend de vrede instorten, opdat dit aardse goed ons ook aanbrenge wat goddelijk is, zoals Hij, die als mens geboren is, zich ook als God openbaarde.
$Per eundem

[Commemoratio Secreta]
!Pro S. Anastasia
Aanvaard, vragen wij U, Heer, de gaven, die wij U met gepaste eerbied opdragen, en doe ze door de steun van de verdiensten van uw heilige martelares Anastasia, ons een hulp zijn ter zaligheid.
$Per Dominum

[Communio]
!Zach 9:9
Juich van vreugde, dochter Sion, jubel, dochter Jeruzalem; zie, uw Koning komt, Hij is heilig en de Verlosser der wereld.

[Postcommunio]
Heer, laat deze nieuwe sacramentele geboorte van Hem, wiens uitzonderlijke geboorte de oude mens heeft uitgedreven, ons telkens vernieuwen.
$Per eundem

[Commemoratio Postcommunio]
!Pro S. Anastasia
@Commune/C6b:Postcommunio
