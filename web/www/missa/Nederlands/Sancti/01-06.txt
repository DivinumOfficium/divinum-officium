[Rank]
In Epiphania Domini;;Duplex I classis;;7

[Rule]
Gloria
Credo
Prefatio=Epi

[Introitus]
!Malach 3:1; 1 Par 29:12
v. Zie, Hij komt, de Heer en Gebieder: en het bestuur, de macht en de heerschappij rusten in zijn hand.
!Ps 71:1
Geef uw rechtsmacht, o God, aan de Koning en uw rechtvaardigheidszin aan uw Zoon.
&Gloria
v. Zie, Hij komt, de Heer en Gebieder: en het bestuur, de macht en de heerschappij rusten in zijn hand.

[Oratio]
God, Gij hebt op deze dag uw enige Zoon door de ster aan de heidenen geopenbaard; laat in uw goedheid ons, die U reeds door het geloof kennen, tot de stralende aanschouwing van uw Majesteit komen.
$Per eumdem

[Lectio]
Lezing uit de Profeet Isaias
!Is 60:1-6
Sta op, Jeruzalem, in het volle licht! Want uw licht is gekomen, en de heerlijkheid van de Heer is over u opgegaan. Want zie, duisternis zal de aarde bedekken, en donker zal het zijn boven de volkeren. Maar over u zal de Heer zijn luister spreiden, en zijn glorie zal verschijnen in u. Dan zullen de volken komen naar uw licht en koningen naar de glans, die over u opgaat. Hef uw ogen op en zie in het rond; zij allen komen gezamenlijk tot u. Uw zonen komen van verre terug; uw dochters gaan aan hun zijde. Als gij dat ziet, zult gij er vol van zijn; uw hart zet zich uit van ontroering, als de volken van de zee tot u zich bekeren, als de heidense machten zullen komen tot u. Een stroom van kamelen zal u bedekken, dromedarissen van Madian en Epha. Allen van Saba zullen komen; zij brengen goud en wierook mee, en verkondigen de lof van de Heer.

[Graduale]
!Isa 60:6; 60:1
Allen zullen uit Saba komen met goud en wierook en de lof van de Heer verkondigen. 
V. Sta op, word verlicht Jeruzalem, want de heerlijkheid van de Heer is over u opgegaan.
Alleluia, alleluia.
!Matt 2:2
Wij hebben zijn ster in het Oosten gezien en zijn met geschenken gekomen om de Heer te aanbidden. Alleluia.

[Evangelium]
Vervolg ++ van het heilig Evangelie volgen Mattheüs
!Matt 2:1-12
Toen Jezus te Bethlehem in Juda geboren was, ten tijde van koning Herodes, zie, toen verschenen er te Jeruzalem Wijzen uit het Oosten; en zij vroegen: Waar is de nieuwgeboren koning van de joden? Want wij hebben in het Oosten zijn ster gezien, en wij zijn gekomen om Hem te aanbidden. Toen koning Herodes dit hoorde, ontstelde hij en geheel Jeruzalem met hem. En hij riep alle opperpriesters en schriftgeleerden van het volk bijeen en stelde hun de vraag, wáár de Christus zou geboren worden. En zij antwoordden hem: Te Bethlehem in Juda; want aldus staat er geschreven bij de profeet: “En gij, Bethlehem, land van Juda, gij zijt geenszins de geringste onder de hoofdsteden van Juda; want uit u zal opstaan een vorst, die mijn volk Israël zal leiden.” Toen liet Herodes de Wijzen heimelijk bij zich komen, en ondervroeg hen nauwkeurig over het tijdstip, waarop de ster hun verschenen was; dan zond hij hen naar Bethlehem met de woorden: Gaat en doet zorgvuldig onderzoek naar het Kind, en als gij Het gevonden hebt, komt het mij dan zeggen; dan kan ook ik Het gaan aanbidden. Na dit onderhoud met de koning vertrokken zij. En zie, de ster, die zij in het Oosten hadden gezien, ging voor hen uit, totdat ze kwam te staan boven de plaats, waar het Kind Zich bevond. Toen zij de ster weer zagen, waren zij ten zeerste verheugd. Zij gingen het huis binnen en vonden het Kind met zijn Moeder Maria; (Hier knielt men.) en zij wierpen zich neder en aanbaden Het. Dan haalden zij hun schatten te voorschijn, en boden Hem goud, wierook en myrrhe ten geschenke. Zij werden echter in de slaap gewaarschuwd om niet weer naar Herodes te gaan; daarom keerden zij langs een andere weg naar hun land terug.

[Offertorium]
!Ps 71:10-11
De koningen van Tharsis en de eilanden zullen geschenken offeren, de vorsten van Arabië en Saba gaven aanbrengen, en alle koningen der aarde zullen Hem aanbidden, alle volkeren Hem dienen.

[Secreta]
Wij vragen U, Heer, geef genadig acht op de gaven van uw Kerk, want wij brengen wel geen goud, wierook en myrrhe, maar wat door die gaven wordt afgebeeld, geofferd en genuttigd, Jezus Christus, uw Zoon, onze Heer.
$Qui tecum

[Communio]
!Matt 2:2
Wij hebben zijn ster in het Oosten gezien en zijn met geschenken gekomen om de Heer te aanbidden.

[Postcommunio]
Wij vragen U, almachtige God, laat ons de geheimen, die wij plechtig vieren, met het inzicht van een gezuiverde geest omvatten.
$Per Dominum
