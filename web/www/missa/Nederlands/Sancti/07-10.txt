[Rank]
Ss. Septem Fratrum Martyrum, ac Rufinæ et Secundæ Virginum et Martyrum;;Semiduplex;;2.2;;vide C3

[Rule]
vide C3
Gloria

[Introitus]
!Ps 112:1; 112:9
v. Looft de Heer, gij, zijn dienaren, looft de Naam des Heren, die de onvruchtbare doet wonen in haar huis als blijde moeder van kinderen.
!Ps 112:2
De Naam des Heren zij geprezen, van nu af tot in eeuwigheid.
&Gloria
v. Looft de Heer, gij, zijn dienaren, looft de Naam des Heren, die de onvruchtbare doet wonen in haar huis als blijde moeder van kinderen.

[Oratio]
Wij vragen U, almachtige God, doe ons, die de kracht van uw roemrijke martelaren in hun belijdenis erkennen, de liefde ondervinden van hun voorspraak bij U.
$Per Dominum

[Lectio]
Lezing uit het Boek der Wijsheid / Spreuken
!Prov 31:10-31
Een sterke vrouw, wie kan ze vinden! als iets uit verre en vreemde landen zo is haar waarde. Het hart van haar man stelt op haar zijn vertrouwen, en in al zijn behoeften zal worden voorzien. Zij bezorgt hem geluk en geen ongeluk, al de dagen van haar leven. Zij voorziet zich van wol en van vlas, en werkt met nijvere handen. Zij gelijkt op een koopvaardijschip: van verre haalt zij haar leeftocht. Als het nog nacht is, staat zij reeds op, en zorgt voor het eten van haar knechten en voor het voedsel van haar dienstmaagden. Zij heeft het oog op een akker en koopt die; van de opbrengst van haar werk plant zij een wijngaard. Zij omgordt haar lenden met sterkte, en zij spant haar krachten in. Zij ondervindt en ziet, dat haar werk gedijt; zelfs 's nachts gaat haar lamp niet uit. Grote dingen neemt zij onder handen, en haar vingers hanteren het spinnewiel. Zij opent haar hand voor de arme, en reikt de noodlijdende steun. Zij behoeft voor haar gezin de kou van de sneeuw niet te vrezen, want al haar huisgenoten dragen dubbele kleren. Zij vervaardigt zich ook dekens; fijn linnen en purper is haar kleding. Haar man is geëerd in de stadspoort, als hij zit bij de oudsten van het land. Zij vervaardigt lijnwaad en maakt het te gelde, en gordels levert zij aan de koopman. Met kracht en met schoonheid is zij bekleed, en met vreugde verwacht zij de toekomst. Zij opent haar mond voor de wijsheid, en woorden van goedheid liggen haar op de tong. Zij gaat de gangen na van haar huishouden, en eet haar brood niet in ledigheid. Haar zonen staan op en prijzen haar gelukkig, ook haar man spreekt met lof over haar. Vele vrouwen hebben zich rijkdommen verzameld, maar gij hebt ze alle overtroffen. Schoonheid is bedrieglijk en bevalligheid ijdel; een vrouw, die God vreest, zij wordt geprezen. Laat haar genieten van het werk van haar handen, en haar daden haar lof verkondigen in de poort.

[Graduale]
!Ps 123:7-8.
Als een mus zijn wij ontsnapt aan de strik van de vogelaars.
V. De strik is verbroken en wij zijn bevrijd. Onze hulp is in de Naam des Heren, die hemel en aarde gemaakt heeft. Alleluia, alleluia.
V. Dat is de ware broederlijkheid, die de misdaden van de wereld overwint; die is Christus gevolgd, en bezit het heerlijke hemelrijk. Alleluia.

[GradualeP]
Alleluia, alleluia.
V. Dat is de ware broederlijkheid, die de misdaden van de wereld overwint; die is Christus gevolgd, en bezit het heerlijke hemelrijk. Alleluia.
V. U looft het blanke heer der martelaren, o Heer. Alleluia.

[Evangelium]
Vervolg ++ van het heilig Evangelie volgens Mattheüs
!Matt 12:46-50.
In die tijd, terwijl Jezus het woord voerde tot het volk, stonden onverwachts zijn moeder en broeders aan de deur en wilden Hem spreken. En iemand zeide Hem: Zie, uw moeder en uw broeders staan buiten en vragen naar U. Maar Hij antwoordde degene, die Hem dit mededeelde: Wie is mijn moeder en wie zijn mijn broeders? En Hij strekte zijn hand uit naar zijn leerlingen en sprak: Ziedaar mijn moeder en mijn broeders! Want wie de wil doet van mijn Vader, die in de hemel is, hij is mijn broeder en zuster en moeder.

[Offertorium]
!Ps 123:7
Als een mus zijn wij ontsnapt aan de strik van de vogelaars. De strik is verbroken en wij zijn bevrijd.

[Secreta]
Wij vragen U, Heer, geef genadig acht op deze offers. Mogen zij door de voorspraak van uw heiligen onze godsvrucht en onze zaligheid bevorderen.
$Per Dominum

[Communio]
!Matt 12:50
Wie de wil doet van mijn Vader, die in de hemel is, hij is mijn broeder en zuster en moeder, zegt de Heer.

[Postcommunio]
Wij vragen U, almachtige God, dat wij op voorspraak van uw heiligen de zaligheid, waarvan wij door deze geheimen een onderpand hebben gekregen, als vrucht mogen plukken.
$Per Dominum
