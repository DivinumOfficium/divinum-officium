[Rank]
S. Marthæ Virginis;;Semiduplex;;2.2;;vide C6

[Rank] (rubrica 196)
S. Marthæ Virginis;;Semiduplex;;3;;vide C6

[Rule]
vide C6;
Gloria

[Introitus]
!Ps 44:8
v. Gij hebt de gerechtigheid liefgehad en de boosheid gehaat. Daarom heeft God, uw God, U gezalfd met de olie der vreugde boven uw genoten.
!Ps 44:2
Een heerlijk lied welt op uit mijn hart. De Koning wijd ik mijn zang.
&Gloria
v. Gij hebt de gerechtigheid liefgehad en de boosheid gehaat. Daarom heeft God, uw God, U gezalfd met de olie der vreugde boven uw genoten.

[Oratio]
Verhoor ons, Heer, onze Redder, opdat wij niet alleen vreugde vinden in het feest van uw heilige maagd Martha, maar ook van haar liefdevolle, trouwe toewijding mogen leren.
$Per Dominum

[Lectio]
Lezing uit de tweede Brief van de heilige Apostel Paulus aan de Corinthiërs
!2 Cor 10:17-18; 11:1-2
Laat hij, die roemen wil, roemen in de Heer. Want niet degene, die zich zelf aanbeveelt, is daardoor goed bevonden; maar die wordt aanbevolen door God. Och, dat gij toch een weinig onverstand van mij zoudt willen verdragen! - ja, verdraagt mij toch! Ik ben immers ijverzuchtig op u met goddelijke ijverzucht; want ik heb u verloofd aan één man, om u als reine bruid te geleiden tot de Christus. 

[Graduale]
!Ps 44:5
Met uw sieraad en luister, ruk op, trek zegerijk voorwaarts en heers.
V. Voor de waarheid, de onschuld en het recht; en uw rechterhand lere U roemrijke daden. Alleluia, alleluia.
!Ps 44:15-16
Jonkvrouwen worden in haar gevolg tot de Koning geleid. Haar gezellinnen worden vol vreugde tot U gebracht. Alleluia.

[Evangelium]
Vervolg ++ van het heilig Evangelie volgens Lucas
!Luc 10:38-42
In die tijd kwam Jezus in een zeker dorp. En een vrouw, met name Martha, ontving Hem in haar huis. Zij nu had een zuster, Maria geheten; en deze zette zich neder aan de voeten van de Heer, en luisterde met aandacht naar zijn woord. Martha daarentegen was druk in de weer met bedienen. Maar opeens bleef zij staan, en zeide: Heer, kunt Gij het aanzien, dat mijn zuster mij alleen laat zorgen voor de bediening? Zeg haar dan, dat zij mij komt helpen. Doch de Heer antwoordde haar: Martha, Martha, gij maakt u bezorgd en bekommerd over velerlei dingen; toch is er slechts één ding noodzakelijk. Maria heeft het beste deel gekozen, en dat zal haar niet ontnomen worden.

[Offertorium]
!Ps 44:10
Koningsdochters zijn U tot eregeleide. De Koningin staat aan uw rechterhand in een met goud bestikt gewaad en rijk aan versierselen.

[Secreta]
Moge, o Heer, het offer van het U toegewijde volk, ter ere van uw heiligen gebracht, U aangenaam zijn, want door hun verdiensten weten wij ons uit de nood gered. 
$Per Dominum

[Communio]
!Matt 25:4; 25:6
De vijf wijze maagden namen met de lampen ook olie mee in haar kruiken. Midden in de nacht werd er geroepen: Ziet, de bruidegom komt, gaat naar buiten, Christus, de Heer, tegemoet.

[Postcommunio]
Gij hebt, o Heer, uw gezin verzadigd met heilige gaven. Wij vragen U, verkwik ons blijvend door bemiddeling van haar, wier feest wij vieren.
$Per Dominum

[Commemoratio Oratio]
!Ss. Felicis, Simplicii, Faustini et Beatricis.
Wij vragen U, Heer, doe het christenvolk niet alleen nu vreugde vinden in het feest van uw martelaren Felix, Simplicius, Faustinus en Beatrix, maar ook ervan genieten in de eeuwigheid, en dan werkelijk bezitten, waarnaar wij op dit feest verlangen.
$Per Dominum

[Commemoratio Secreta]
!Ss. Felicis, Simplicii, Faustini et Beatricis.
Wij dragen U, Heer, deze offeranden op ter gedachtenis aan uw heilige martelaren Felix, Simplicius, Faustinus en Beatrix, en smeken U nederig, dat zij ons niet alleen vergiffenis, maar ook de zaligheid mogen brengen.
$Per Dominum

[Commemoratio Postcommunio]
!Ss. Felicis, Simplicii, Faustini et Beatricis.
Wij vragen U, almachtige God, laat het feest van uw heilige martelaren Felix, Simplicius, Faustinus en Beatrix, dat wij vieren met de heilige geheimen, ons van uw goedertierenheid vergiffenis verwerven.
$Per Dominum
