[Officium]
In Vigilia S. Joannis Baptistæ

[Introitus]
!Luc 1:13; 1:15; 1:14
v. Vrees niet, Zacharias, uw gebed is verhoord. Elizabeth, uw vrouw, zal u een zoon baren, en ge zult hem noemen met de naam Johannes, en hij zal groot zijn voor de Heer, en al vanaf de schoot van zijn moeder vervuld worden van de Heilige Geest, en velen zullen zich over zijn geboorte verheugen.
!Ps 20:2
Over uw macht, o Heer, verheugt zich de koning, hoe uitbundig jubelt hij over uw hulp.
&Gloria
v. Vrees niet, Zacharias, uw gebed is verhoord. Elizabeth, uw vrouw, zal u een zoon baren, en ge zult hem noemen met de naam Johannes, en hij zal groot zijn voor de Heer, en al vanaf de schoot van zijn moeder vervuld worden van de Heilige Geest, en velen zullen zich over zijn geboorte verheugen.

[Oratio]
Wij vragen U, almachtige God, doe uw gezin de weg inslaan van het heil, en door te leven naar de vermaningen van de heilige voorloper Johannes, veilig Hem bereiken, die hij aankondigde: onze Heer Jezus Christus, uw Zoon.
$Qui tecum

[Lectio]
Lezing uit de profeet Jeremias
!Jer 1:4-10
In die dagen kwam het woord des Heren tot mij en het luidde: Voordat Ik u in de moederschoot vormde, heb Ik u gekend; en voordat gij ter wereld kwaamt, heb Ik u al geheiligd en u bestemd tot profeet voor de volken. En ik zeide: Ach, Heer God, zie, ik kan niet spreken; want ik ben nog zo jong. Maar de Heer gaf mij ten antwoord: Zeg toch niet: ik ben nog zo jong. Want gij moet overal heengaan, waar Ik u zend, en alles zeggen, wat Ik u zal opdragen. Wees niet bevreesd voor hen; want Ik ben met u, om u te beschermen, zegt de Heer. Dan strekte de Heer zijn hand uit en raakte mijn mond aan en de Heer sprak tot mij: Zie, Ik geef u mijn woorden in de mond; zie, Ik stel u heden over volken en koninkrijken, om uit te roeien en te verwoesten, om te verstrooien en te verdelgen, maar ook om op te bouwen en te planten; zo spreekt de almachtige Heer.

[Graduale]
!Joann 1:6-7
Er kwam een mens door God gezonden. Johannes was zijn naam.
V. Deze kwam om getuigenis te geven van het licht en de Heer een volmaakt volk te bereiden.

[Evangelium]
Begin ++ van het heilig Evangelie volgens Lucas
!Luc 1:5-17
In die dagen van Herodes, de koning van het joodse land, was er een priester met name Zacharias, die behoorde tot de klasse van Abias; en hij had een vrouw uit de dochters van Aäron, en haar naam was Elizabeth. Beiden nu waren rechtschapen in het oog van God; want onberispelijk hielden zij zich aan alle wetten en voorschriften van de Heer. Maar zij hadden geen kinderen; want Elizabeth was onvruchtbaar, en beiden waren reeds hoogbejaard. Eens, toen hij bij de beurt van zijn klasse de priesterdienst voor God vervulde, geschiedde het, dat hij volgens de gewoonte onder de priesters door het lot werd aangewezen om de tempel binnen te gaan en het reukoffer op te dragen; en al het volk stond buiten te bidden op het uur van het reukoffer. Toen verscheen hem een engel des Heren, die stond aan de rechterkant van het reukofferaltaar. Toen Zacharias dat bemerkte, ontstelde hij en de schrik beving hem. Maar de engel sprak tot Hem: Vrees niet, Zacharias; want uw gebed is verhoord; en uw vrouw Elizabeth zal u een zoon schenken, en gij zult hem de naam Johannes geven; en hij zal u tot vreugde en blijdschap zijn en velen zullen zich over zijn geboorte verheugen; want hij zal groot zijn voor de Heer; en hij zal geen wijn of bedwelmende drank gebruiken; en vanaf de schoot van zijn moeder zal hij vervuld worden met Heilige Geest. En velen onder de kinderen van Israël zal hij bekeren tot de Heer, hun God. En hij zal voor Hem uitgaan in de geest en de kracht van Elias, om de harten der vaderen te keren tot de kinderen en de ongetrouwen te brengen tot de wijsheid van de rechtvaardigen, om aldus de Heer een volk te bereiden, dat in de beste gesteltenis is.

[Offertorium]
@Commune/C1v

[Secreta]
Heilig, Heer, de gaven, die wij U brengen en zuiver ons daardoor op voorspraak van de heilige Johannes de Doper van de smetten van onze zonden.
$Per Dominum

[Communio]
@Commune/C1v

[Postcommunio]
Moge, o Heer, het roemrijk gebed van de heilige Johannes de Doper ons door het leven vergezellen en voor ons vragen, dat wij genade vinden bij Hem, die hij aankondigde: onze Heer Jezus Christus, uw Zoon.
$Qui tecum
