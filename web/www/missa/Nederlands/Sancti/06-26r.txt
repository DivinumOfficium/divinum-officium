[Rank]
Ss. Joannis et Pauli Martyrum;;Duplex;;3;;vide C3

[Rank] (rubrica 1570)
Ss. Joannis et Pauli Martyrum;;Semiduplex;;2.2;;vide C3

[Rule]
vide C3;
Gloria

[Introitus]
!Ps 33:20-21
v. Veel kwellingen treffen de rechtvaardigen, maar van alle bevrijdde hen de Heer. De Heer behoedt al hun beenderen, niet één ervan zal gebroken worden.
!Ps 33:2
Prijzen wil ik de Heer te allen tijde, steeds zal mijn mond Hem loven. 
&Gloria
v. Veel kwellingen treffen de rechtvaardigen, maar van alle bevrijdde hen de Heer. De Heer behoedt al hun beenderen, niet één ervan zal gebroken worden.

[Oratio]
Wij vragen U, almachtige God, dat wij mogen delen in de dubbele vreugde van het feest van vandaag, die voorvloeit uit de verheerlijking van de heilige Johannes en Paulus, die hetzelfde geloof en hetzelfde lijden waarlijk broeders heeft gemaakt.
$Per Dominum

[Lectio]
Lezing uit het Boek der Wijsheid
!Eccli 44:10-15
Deze nu waren mannen van barmhartigheid; aan hun vrome daden kwam geen einde. Welvaart blijft er bestendig bij hun geslacht; hun nakomelingen vormen een heilig erfdeel; want hun geslacht blijft trouw aan het Verbond. En voor immer houden hun kinderen om hunnentwil stand: hun geslacht en hun glorie zullen niet vergaan. Hun lichamen zijn begraven in vrede, en hun naam blijft leven van geslacht op geslacht. Laat de volkeren verhalen van hun wijsheid, en de Kerk hun lof blijven verkondigen.

[Graduale]
!Ps 132:1-2
Ziet, hoe goed en heerlijk het is, als broeders te zamen wonen.
V. Het is als balsem op het hoofd, die afdruipt op de baard, de baard van Aäron. Alleluia, alleluia. 
V. Dat is de ware broederlijkheid, die de misdaden van de wereld overwint, die Christus gevolgd is en het heerlijke hemelrijk bezit. Alleluia.

[Evangelium]
Vervolg ++ van het heilig Evangelie volgens Lucas
!Luc 12:1-8
In die tijd sprak Jezus tot zijn leerlingen: Weest op uw hoede voor de zuurdesem van de farizeën, dat is: de huichelarij. Want niets is er bedekt, wat niet ontdekt zal worden, en niets is er verborgen, wat niet bekend zal worden. Want wat gij in het duister zegt, dat zal in het licht gepredikt worden; en wat gij aan het oor fluistert in de binnenkamers, dat zal verkondigd worden van de daken. Maar tot u, mijn vrienden, zeg Ik: Weest niet bevreesd voor hen, die wel het lichaam doden, doch verder niets meer kunnen doen. Ik zal u echter tonen, wie gij moet vrezen. Vreest Hem, die, nadat Hij gedood heeft, nog de macht bezit om in de hel te storten. Ja, zeg Ik u, Hem moet gij vrezen. Worden er geen vijf mussen verkocht voor twee penningen? En toch wordt er geen enkele daarvan door God vergeten. Maar van u zijn zelfs de haren van het hoofd alle geteld. Weest dus niet bevreesd; gij zijt meer waard dan een hele zwerm mussen. En Ik zeg u: al wie Mij belijdt voor de mensen, hem zal ook de Mensenzoon belijden voor de engelen Gods.

[Offertorium]
!Ps 5:12-13
En allen, die uw Naam liefhebben, zullen op U roemen, want Gij, o Heer, zult de gerechtige zegenen. Heer, als met een schild omringt Gij ons met uw welwillendheid.

[Secreta]
Aanvaard goedgunstig, o Heer, de offers, die wij U wijden met de verdiensten van uw heilige martelaren Johannes en Paulus, en doe ze ons voor altijd een steun zijn.
$Per Dominum

[Communio]
!Sap 3:4-6
En als zij van de mensen kwellingen verduurd hebben, dan was dit een beproeving van God. Als goud in de oven beproefde Hij hen, en als een brandoffer nam Hij hen aan.

[Postcommunio]
Wij hebben, Heer, bij de viering van het feest van uw heilige martelaren Johannes en Paulus de hemelse geheimen genuttigd. Wij vragen U, doe ons in de eeuwige vreugde bezitten, wat wij nu vieren in de tijd.
$Per Dominum

