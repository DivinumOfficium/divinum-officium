[Officium]
S. Dionysii Episcopi Rustici et Eleuthery Martyrum

[Oratio]
God, Gij hebt op deze dag uw heilige martelaar en bisschop Dionysius in zijn lijden met de deugd van standvastigheid gesterkt en U gewaardigd hem Rusticus en Eleutherius als gezellen te geven om uw glorie onder de heidenen te verkondigen. Wij vragen U, doe ons, in navolging van hen, uit liefde tot U alle voordelen van de wereld versmaden, en geen tegenkanting daarvan vrezen.
$Per Dominum

[Lectio]
Lezing uit de Handelingen van de Apostelen
!Act 17:22-34
In die dagen stond Paulus te midden van de Areopaag en sprak: Mannen van Athene, ik zie, dat gij in alle opzichten buitengewoon godsdienstig zijt. Want toen ik in het voorbijgaan uw heiligdommen zag, vond ik ook een altaar, waarop geschreven stond: Aan een onbekende God. Welnu, wat gij vereert zonder het te kennen, dat kom ik u verkondigen. God, die het heelal heeft geschapen met alles wat er in is, - Hij woont niet in tempels, die met handen zijn gemaakt, daar Hij immers de Heer is van hemel en aarde; en ook wordt Hij niet door mensenhanden verzorgd, alsof Hij aan iets behoefte had; want Hij zelf geeft aan allen leven en adem en al het overige. En uit één mens heeft Hij geheel het menselijk geslacht gemaakt, om hen te doen wonen over heel de oppervlakte van de aarde; en Hij heeft bepaalde tijden vastgesteld en grenzen voor hun woonplaats, opdat zij zoeken naar God, of zij Hem misschien kunnen bespeuren en vinden, ofschoon Hij toch niet ver verwijderd is van ieder van ons. “In Hem immers leven wij, bewegen wij ons en zijn wij,” zoals ook sommige van uw dichters gezegd hebben: “Wij zijn immers zelf van zijn geslacht.” Wanneer wij dan van Gods geslacht zijn, dan moeten wij niet menen, dat de Godheid gelijk zou zijn aan goud of zilver of steen, aan beeldhouwwerk van menselijke kunst en vinding. Maar nu wendt God de blik af van deze tijden van onwetendheid, en thans kondigt Hij de mensen aan, dat overal allen boetvaardigheid moeten doen; want Hij heeft een dag vastgesteld, waarop Hij de wereld zal oordelen in rechtvaardigheid, door een Man, die Hij daartoe bestemd heeft en wiens zending Hij voor allen heeft bekrachtigd door Hem op te wekken uit de doden. Maar toen zij van een verrijzenis van doden hoorden, begonnen sommigen te spotten; anderen echter zeiden: Hierover willen wij u een andere keer eens horen. Zo ging Paulus uit hun midden weg. Sommige mannen cehter sloten zich bij hem aan en aanvaardden het geloof; onder anderen ook Dionysius de Areopagiet, en een vrouw met name Damaris en anderen met hen.

[Secreta]
Wij vragen U, Heer, aanvaard genadig de gaven van uw volk, die zij offeren ter ere van uw heiligen, en heilig ons door hun voorspraak.
$Per Dominum

[Postcommunio]
Nu wij de Sacramenten ontvangen hebben, vragen wij U, Heer, dat wij door de voorspraak van uw heilige martelaren Dionysius, Rusticus en Eleutherius dichter bij onze eeuwige verlossing mogen komen.
$Per Dominum
