[Officium]
S. Joseph Opificis

[Rule]
proper
Gloria
Credo
Prefatio=Joseph=Solemnitáte;

[Introitus]
!Sap. 10:17
v. De wijsheid schonk de rechtvaardigen het loon voor hun werken, en geleidde hen langs een wonderbare weg; overdag was zij voor hen een beschutting en 's nachts als het licht van de sterren, alleluia, alleluia.
!Ps 126:1
Als de Heer het huis niet bouwt, werken vergeefs die er aan bouwen.
&Gloria
v. De wijsheid schonk de rechtvaardigen het loon voor hun werken, en geleidde hen langs een wonderbare weg; overdag was zij voor hen een beschutting en 's nachts als het licht van de sterren, alleluia, alleluia.

[Oratio]
God, grondlegger van alles, Gij hebt voor het menselijk geslacht de wet van de arbeid vastgesteld. Laat ons in uw genade naar het voorbeeld en onder de bescherming van de heilige Jozef de werken volbrengen, die Gij beveelt, en het loon verwerven, dat Gij belooft.
$Per Dominum

[Lectio]
Lezing uit de Brief van de heilige Apostel Paulus aan de Colossenzen
!Col. 3:14-15, 17, 23-24
Broeders, zorgt dat gij de liefde hebt, die de band is der volmaaktheid, en moge in uw harten de vrede van Christus heersen; want daartoe zijt gij geroepen tot één lichaam. Weest ook dankbaar. Al wat gij doet, door woord of werk, doet het in de naam van de Heer Jezus Christus, en betuigt door Hem aan God de Vader uw dank. Al het werk, dat gij verricht, doet het van harte, als voor de Heer, en niet als voor mensen; gij weet toch dat gij van de Heer het erfdeel als loon zult ontvangen. Staat in dienst van Christus, de Heer.

[Graduale]
Alleluia, alleluia.
V. Uit welke nood zij ook tot Mij roepen, Ik zal hen verhoren en altijd hun Beschermer zijn. Alleluia.
V. Laat ons, o Jozef, een smetteloos leven leiden; en laat het altijd veilig zijn door uw bescherming. Alleluia.

[Evangelium]
Vervolg ++ van het heilig Evangelie volgens Mattheüs
!Matt 13:54-58
In die tijd kwam Jezus in zijn vaderstad en onderrichtte hen in hun synagogen, zodat ze verbaasd waren en zeiden: Waar heeft Hij deze wijsheid en krachten vandaan? Is Hij niet de zoon van een timmerman? Heet zijn moeder niet Maria, en zijn broers niet Jacobus en Jozef, en Simon en Judas? En leven zijn zusters niet allen onder ons? Waar heeft Hij dit alles dan vandaan? En ze ergerden zich aan Hem. Maar Jezus zeide hun: Een profeet wordt alleen in zijn geboortestad en bij zijn eigen familie miskend. En Hij verrichtte daar maar weinig wonderen om hun ongeloof.

[Offertorium]
!Ps 89:17
Dale op ons neer de goedheid van de Heer, onze God; doe het werk onzer handen gedijen voor ons, doe het werk onzer handen gedijen, alleluia.

[Secreta]
Wil, Heer, door de steun van Sint Jozefs voorspraak, de offergaven, die wij U aanbieden van het werk onzer handen, tot een onderpand voor ons maken van eenheid en vrede.
$Per Dominum

[Communio]
!Matt 13:54-55
Waar heeft Hij deze wijsheid en krachten vandaan? Is Hij niet de zoon van een timmerman? Heet zijn moeder niet Maria? Alleluia.

[Postcommunio]
Moge dit Heilige, dat wij hebben genuttigd, o Heer, door de voorspraak van de heilige Jozef ons werken aanvullen en het loon veilig stellen.
$Per Dominum
