[Officium]
S. Barnabæ Apostoli

[Oratio]
God, Gij schenkt ons vreugde door de verdiensten en de voorspraak van uw heilige apostel Barnabas. Laat in uw goedheid ons, die door hem hun weldaden vragen, ze als een gift van uw genade mogen verkrijgen.
$Per Dominum

[Lectio]
Lezing uit de Handelingen van de Apostelen
!Act 11:21-26; 13:1-3
In die dagen bekeerde zich te Antiochië een groot aantal gelovigen tot de Heer. En het bericht hiervan drong door tot de gemeente van Jeruzalem; daarom zonden zij Barnabas naar Antiochië. Toen deze daar was aangekomen en Gods genade zag, was hij verheugd; en hij spoorde allen aan om in die gesteltenis des harten de Heer trouw te blijven; want hij was een rechtschapen man, vol van de Heilige Geest en vol geloof. En een grote menigte werd er voor de Heer gewonnen. Barnabas vertrok nu naar Tarsis om Saulus te zoeken; en toen hij hem gevonden had, bracht hij hem mee naar Antiochië. En een heel jaar verbleven zij daar in de gemeente; en zij onderrichtten er een talrijke menigte, zodat de leerlingen in Antiochië het eerst de naam kregen van Christenen. Nu waren er in de gemeente van Antiochië profeten en leraren, onder anderen Barnabas en Simon, die de bijnaam had van Niger, en Lucius uit Cyrene, en Manahen, die een vertrouweling was van de viervorst Herodes, en Saulus. Toen zij nu eens een godsdienstoefening hielden en vastten, sprak de Heilige Geest tot hen: Zondert mij Saulus en Barnabas af voor het werk, waartoe Ik hen bestemd heb. Toen legde men hun onder vasten en gebed de handen op en zond hen uit.

[Graduale]
!Ps 18:5; 18:2
Hun sein golft over de hele wereld en hun uitspraak tot aan de grenzen der aarde.
V. De hemelen verhalen de glorie van God en het uitspansel roemt het werk van zijn handen.
Alleluia, alleluia.
!Ps 15:16
Ik heb u uit de wereld uitgekozen om te gaan en vrucht te dragen; en moge uw vrucht blijvend zijn. Alleluia.

[Evangelium]
Vervolg ++ van het heilig Evangelie volgens Mattheüs
!Matt 10:16-22
In die tijd sprak Jezus tot zijn leerlingen: Zie, Ik zend u als schapen midden onder de wolven. Weest dus voorzichtig als de slangen en eenvoudig als de duiven. En neemt u in acht voor de mensen. Want zij zullen u overleveren aan de rechtbanken, en u geselen in hun synagogen. En gij zult voor landvoogden en koningen gesleepd worden om wille van Mij, tot getuigenis voor hen en voor de heidenen. Maar wanneer men u overlevert, maakt u dan niet bezorgd, hoe of wat gij zult spreken; want op dat ogenblik zal u ingegeven worden, wat gij moet zeggen. Want niet gij zijt het, die dan spreekt, maar het is de Geest van uw Vader, die spreekt door u. De ene broer zal de ander overleveren ter dood, en de vader zijn zoon; en de kinderen zullen opstaan tegen hun ouders en hun de dood aandoen. En gij zult gehaat zijn bij iedereen om wille van mijn Naam; maar wie volhardt tot het einde, hij zal zalig worden.

[Secreta]
Heilig, o Heer, de gaven, die wij U bieden, en zuiver ons, op voorspraak van uw heilige apostel Barnabas daardoor van de smetten van onze zonden.
$Per Dominum

[Postcommunio]
Wij vragen U nederig, almachtige God, dat Gij hen, die Gij door uw Sacramenten verkwikt, op voorspraak van uw heilige apostel Barnabas, U ook door een goed leven naar behoren laat dienen.
$Per Dominum
