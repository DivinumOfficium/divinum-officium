[Rank]
S. Augustini Episcopi Confessoris;;Duplex;;3;;vide C4

[Rule]
vide C4;mtv
Gloria

[Introitus]
!Ps 131:9-10
v. Laat uw priester, o Heer, zich met heiligheid bekleden, en uw heiligen opspringen van vreugde; om wille van David, uw dienstknecht, wend U niet af van het aanschijn van uw gezalfde. [Alleluia, alleluia.]
!Ps 131:1
Blijf David gedenken, o Heer, en al zijn moeizame zorgen.
&Gloria
v. Laat uw priester, o Heer, zich met heiligheid bekleden, en uw heiligen opspringen van vreugde; om wille van David, uw dienstknecht, wend U niet af van het aanschijn van uw gezalfde.

[Oratio]
God, Gij hebt U gewaardigd het engelse volk door de prediking en de wonderen van uw heilige belijder en bisschop Augustinus te verlichten met het licht van het ware geloof. Wil door zijn tussenkomst de harten van de dwalenden doen terugkeren tot de eenheid in uw waarheid en ons eensgezind maken volgens uw wil.
$Per Dominum

[Lectio]
Lezing uit de eerste Brief van de heilige Apostel Paulus aan de Thessalonicenzen
!1 Thess 2:2-9
Broeders, wij hebben in onze God de moed gevonden om u Gods evangelie te verkondigen onder vele moeilijkheden. Want onze prediking komt niet voort uit dwaling of uit minder zuivere bedoeling of uit bedrog; maar zoals wij door God waardig zijn gekeurd, dat ons het evangelie werd toevertrouwd, zo prediken wij het, niet met de bedoeling om te behagen aan de mensen, maar aan God, die onze harten doorgrondt. Want nooit zijn wij opgetreden met vleiende taal, zoals gij weet; - en evenmin onder een of ander voorwendsel van hebzucht, God is er getuige van; - en ook zochten wij geen eer van de mensen, hetzij van u, hetzij van anderen. Ofschoon wij als apostelen van Christus te uwen laste hadden kunnen zijn, zijn wij echter in uw midden kinderlijk eenvoudig geworden, zoals een moeder die haar kinderen verzorgt. Omdat wij zo innig liefhadden, was het ons vurig verlangen u niet alleen Gods evangelie te schenken, maar ook ons zelf, omdat gij ons zo dierbaar geworden zijt. Gij herinnert u immers, broeders, ons werken en ons zwoegen; wij hebben bij u Gods evangelie verkondigd, terwij wij dag en nacht arbeid verrichtten, om niemand uwer tot last te zijn.

[Graduale]
!Ps 131:16-17
Zijn priesters zal Ik met heil bekleden en zijn heiligen zullen opspringen van vreugde.
V. Daar zal Ik voor David een hoorn verwekken, en een lamp bereiden voor mijn gezalfde. Alleluia, alleluia.
!Ps 109:4
De Heer heeft gezworen en het zal Hem niet berouwen: Gij zijt priester voor eeuwig naar de wijze van Melchisedech. Alleluia.

[GradualeP]
Alleluia, alleluia
!Ps 109:4.
De Heer heeft gezworen en het zal Hem niet berouwen: Gij zijt priester voor eeuwig naar de wijze van Melchisedech. Alleluia.
!Eccli 45:9
V. De Heer had hem lief en tooide hem. Met een eregewaad heeft Hij hem bekleed. Alleluia.

[Evangelium]
Vervolg ++ van het heilig evangelie volgens Lucas
!Luc 10:1-9
In die tijd stelde de Heer nog twee en zeventig anderen aan, en Hij zond hen twee aan twee voor Zich uit naar elke stad of plaats, waar Hij straks zelf zou komen. En Hij sprak tot hen: De oogst is wel groot, maar arbeiders zijn er weinig; bidt daarom tot de Heer van de oogst, dat Hij arbeiders zendt voor zijn oogst. Gaat heen! Zie, Ik zend u uit als lammeren midden onder de wolven. Neemt geen beurs mee, geen reiszak en geen schoenen; en begroet niemand onderweg. Wanneer gij een huis binnentreedt, zegt dan eerst: Vrede aan dit huis. En als daar iemand woont, die de vrede waardig is, dan zal uw vrede op hem rusten; zo niet, dan zal deze tot u terugkeren. Blijft in dit huis; eet en drinkt, wat zij er hebben; want de arbeider is zijn loon waard. Gaat niet van het ene huis naar het andere. En wanneer gij een of andere stad binnenkomt en men ontvangt u daar, eet dan, wat u wordt voorgezet; en geneest de zieken, die daar zijn, en zegt tot hen: Het koninkrijk Gods is tot u gekomen.

[Offertorium]
!Ps 88:25
Mijn trouw en barmhartigheid zullen met hem zijn, en in mijn Naam zal zijn hoorn zich verheffen. [Alleluia.]

[Secreta]
Wij brengen U, Heer, het offer op het feest van uw heilige bisschop en belijder Augustinus, met de nederige bede, dat de schapen, die verloren zijn gelopen, tot de schaapstal mogen terugkeren, en door dit heilzaam voedsel verzadigd mogen worden.
$Per Dominum

[Communio]
!Matt 24:46-47
Gelukkig de knecht, die de Heer bij zijn komst wakend vindt. Voorwaar, Ik zeg u: Hij zal hem aanstellen over al zijn goederen.

[Postcommunio]
Verzadigd door dit heilzaam offer, smeken wij U, Heer, nederig, dat, dank zij de hulp van de heilige Augustinus, ditzelfde offer overal en altijd aan uw Naam gebracht mag worden. 
$Per Dominum
