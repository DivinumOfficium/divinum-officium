[Rank]
In Conceptione Immaculata Beatæ Mariæ Virginis;;Duplex I classis cum octava communi;;6.5;;ex C11

[Rank] (rubrica 196)
In Conceptione Immaculata Beatæ Mariæ Virginis;;Duplex I classis;;6;;ex C11

[Rule]
ex C11;
Gloria
Credo
Prefatio=Maria=Conceptióne immaculáta;

[Introitus]
!Is 61:10
v. Stralend van vreugde zal ik zijn in de Heer en mijn ziel zal juichen in mijn God. Want hij heeft mij gehuld in het kleed van heil, met een mantel van gerechtigheid mij omhangen, zoals een bruid, getooid met haar sieraden.
!Ps 29:2
Luide wil ik U prijzen, o Heer, want Gij hebt mij gered en liet mijn vijanden zich niet over mij verheugen.
&Gloria
v. Stralend van vreugde zal ik zijn in de Heer en mijn ziel zal juichen in mijn God. Want hij heeft mij gehuld in het kleed van heil, met een mantel van gerechtigheid mij omhangen, zoals een bruid, getooid met haar sieraden.

[Oratio]
God, Gij hebt door de onbevlekte Ontvangenis van de heilige Maagd uw Zoon een waardig verblijf bereid. Wij vragen U, die Haar met het vooruitzicht op de dood van uw Zoon voor iedere vlek hebt behoed, doe ook ons door haar voorspraak rein tot U komen.
$Per eundem

[Lectio]
Lezing uit het Boek der Wijsheid / Spreuken
!Prov 8:22-35
De Heer bezat mij reeds bij de aanvang van zijn wegen, voordat Hij iets maakte in den beginne. Van eeuwigheid ben ik aangesteld, en van oudsher, vóórdat de aarde bestond. Nog was de wereldzee er niet, en ik was reeds ontvangen, toen er nog geen waterbronnen waren ontsprongen; nog waren er geen bergen in machtig gevaarte gegrondvest; vóórdat er heuvelen waren, ontving ik het bestaan; toen Hij de wereld nog niet had geschapen, noch de stromen of de steunpunten der aarde. Toen Hij de hemelen maakte, was ik er bij, toen Hij aan de zeeën vaste wetten stelde en grenzen; toen Hij de wolkenhemel vastzette daarboven, en de watervloeden in evenwicht bracht. Toen Hij aan de zee haar grenslijn trok, en de wateren gebood niet buiten de oevers te treden; toen Hij de grondslagen der aarde vastlegde. Ik was bij Hem, en bracht met Hem alles tot stand; en alle dagen genoot ik, en vond mijn vreugde steeds voor zijn ogen; mijn vreugde vond ik op de aarde, want mijn genot is te zijn bij de kinderen der mensen. Nu dan kinderen, luistert naar mij; gelukkig zijn zij, die mijn wegen bewandelen. Aanhoort mijn onderrichting, en weest verstandig, en wilt ze niet van u afwerpen. Gelukkig de man, die luistert naar mij, en dagelijks de wacht houdt aan mijn poorten, en op wacht staat aan de post van mijn deur. Hij, die mij vindt, vindt het leven, en hij zal heil verwerven van de Heer.

[Graduale]
!Judith 13:23
Meer dan alle vrouwen op aarde zijt Gij, o Maagd Maria, door de Heer, de hoogste God, gezegend.
!Judith 15:10
Gij zijt de roem van Jeruzalem, de vreugde van Israël, de trots van ons volk! Alleluia, alleluia.
!Cant 4:7
Smetteloos schoon zijt Gij, o Maria, en de vlek van de erfzonde rust niet op U. Alleluia.

[Tractus]
!Ps 86:1-2
Zijn grondvesten zijn op de heilige bergen. De Heer heeft de poorten van Sion lief boven alle tenten van Jacob.
!Ps 85:3
V. Roemrijke dingen worden van U verhaald, o stad van God.
!Ps 86:5
V. Een mens is in haar geboren en de Allerhoogste zelf heeft haar gesticht.

[GradualeP]
Alleluia, alleluia.
!Judith 15:10
Gij zijt de roem van Jeruzalem, de vreugde van Israël, de trots van ons volk! Alleluia.
!Cant 4:7
Smetteloos schoon zijt Gij, o Maria, en de vlek van de erfzonde rust niet op U. Alleluia.

[Evangelium]
Vervolg ++ van het heilig Evangelie volgens Lucas
!Luc 1:26-28
In die tijd werd de engel Gabriël door God gezonden naar een stad van Galilea, Nazareth genaamd, tot een Maagd, die ten huwelijk was gegeven aan een man, die Jozef heette, uit het huis van David; en de naam van die Maagd was Maria. En de engel trad bij Haar binnen en sprak: Wees gegroet, Gij vol van genade; de Heer is met u; Gij zijt de Gezegende onder de vrouwen.

[Offertorium]
!Luc 1:28
Wees gegroet, Maria, vol van genade. De Heer is met U. Gezegend zijt Gij onder de vrouwen, alleluia.

[Secreta]
Aanvaard, Heer, de heilsofferande, die wij U op het feest / de gedachtenis van de onbevlekte Ontvangenis van de heilige Maagd Maria opdragen. Wil ons door haar voorspraak van iedere schuld ontslaan, zoals wij belijden, dat Zij door uw voorkomende genade van iedere smet is vrij gebleven.
$Per Dominum

[Communio]
!Ps 86:3, Luc 1:49
Roemrijke dingen worden van U verhaald, o Maria, want Hij, de Machtige, heeft grote dingen aan U gedaan.

[Postcommunio]
Mogen, Heer, onze God, de Sacramenten, die wij genuttigd hebben, in ons de wonden helen van de schuld, waarvoor Gij de onbevlekt ontvangen heilige Maagd Maria uitzonderlijk hebt gevrijwaard.
$Per Dominum
