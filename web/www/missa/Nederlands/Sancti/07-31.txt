[Rank]
S. Ignatii Confessoris;;Duplex;;3;;vide C5

[Rule]
vide C5;
Gloria

[Introitus]
!Philipp 2:10-11
v. Dat in Jezus' Naam iedere knie zich buige, in de hemel, op aarde en onder de aarde, en dat iedere tong belijde, dat de Heer Jezus Christus in de glorie is van God de Vader.
!Ps 5:12-13
Allen, die uw Naam liefhebben, zullen op U roemen, want Gij zegent de rechtvaardige.
&Gloria
v. Dat in Jezus' Naam iedere knie zich buige, in de hemel, op aarde en onder de aarde, en dat iedere tong belijde, dat de Heer Jezus Christus in de glorie is van God de Vader.

[Oratio]
God, Gij hebt door de heilige Ignatius uw strijdende Kerk versterkt met nieuwe hulptroepen om de roem van uw Naam meer te verspreiden. Geef ons, die met zijn hulp en in navolging van hem op aarde strijden, de genade met hem gekroond te mogen worden in de hemel.
$Per Dominum

[Lectio]
Lezing uit de tweede Brief van de heilige Apostel Paulus aan Timotheüs
!2 Tim 2:8-10; 3:10-12.
Veelgeliefde, houd in uw gedachten, dat de Heer Jezus Christus, afkomstig uit het geslacht van David, verrezen is uit de doden; zo luidt mijn evangelie, waarvoor ik te lijden heb tot de boeien toe, alsof ik een boosdoener was; maar het woord Gods is niet gebonden. Daarom verdraag ik alles, om wille van de uitverkorenen, opdat ook zij het heil verwerven, dat te vinden is in Christus Jezus, en daarmee de hemelse glorie. Gij dan zijt navolger geworden van mijn leer, mijn levenswandel en mijn streven, mijn geloof en lankmoedigheid, mijn liefde en geduld, mijn vervolgingen en mijn lijden, zoals mij dat is overkomen in Antiochië, Iconië en Lystra; in al die vervolgingen heb ik stand gehouden, en de Heer heeft mij uit alles gered. Evenzo zullen allen, die in Christus Jezus een godvruchtig leven willen leiden, vervolging ondergaan.

[Graduale]
!Ps 91:13; 91:14
De rechtvaardige zal bloeien als een palmboom, als een ceder van de Libanon gedijen in het huis van de Heer.
!Ps 91:3
Om in de vroege morgen uw barmhartigheid te verkondigen, en uw trouw in de nacht. Alleluia, alleluia.
!Ja 1:12
Gelukkig de man, die de beproevingen doorstaat, want als hij de proef heeft doorstaan, zal hij de kroon des levens ontvangen. Alleluia.

[Evangelium]
Vervolg ++ van het heilig evangelie volgens Lucas
!Luc 10:1-9
In die tijd stelde de Heer nog twee en zeventig anderen aan, en Hij zond hen twee aan twee voor Zich uit naar elke stad of plaats, waar Hij straks zelf zou komen. En Hij sprak tot hen: De oogst is wel groot, maar arbeiders zijn er weinig; bidt daarom tot de Heer van de oogst, dat Hij arbeiders zendt voor zijn oogst. Gaat heen! Zie, Ik zend u uit als lammeren midden onder de wolven. Neemt geen beurs mee, geen reiszak en geen schoenen; en begroet niemand onderweg. Wanneer gij een huis binnentreedt, zegt dan eerst: Vrede aan dit huis. En als daar iemand woont, die de vrede waardig is, dan zal uw vrede op hem rusten; zo niet, dan zal deze tot u terugkeren. Blijft in dit huis; eet en drinkt, wat zij er hebben; want de arbeider is zijn loon waard. Gaat niet van het ene huis naar het andere. En wanneer gij een of andere stad binnenkomt en men ontvangt u daar, eet dan, wat u wordt voorgezet; en geneest de zieken, die daar zijn, en zegt tot hen: Het koninkrijk Gods is tot u gekomen.

[Offertorium]
!Ps 88:25
Mijn trouw en barmhartigheid zullen met hem zijn, en in mijn Naam zal zijn hoorn zich verheffen.

[Secreta]
Moge, Heer God, ons offer de steun ondervinden van de welwillende voorbede van de heilige Ignatius, opdat de heilige geheimen, die Gij de bron hebt willen maken van alle heiligheid, ons ook in waarheid heiligen.
$Per Dominum

[Communio]
!Luc 12:49
Ik ben vuur op de wereld komen brengen, en wat wil Ik anders, dan dat het zal branden?

[Postcommunio]
Moge, Heer, het offer van lof, dat wij U in dankzegging hebben opgedragen ter ere van de heilige Ignatius, ons door zijn tussenkomst brengen tot de eeuwige lofprijzing van uw majesteit.
$Per Dominum

