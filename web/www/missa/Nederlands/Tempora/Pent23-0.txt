[Officium]
Dominica XXIII Post Pentecosten

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!Jer 29:11; 29:12; 29:14
v. De Heer zegt: Ik koester plannen van vrede en niet van kwelling. Roept Mij aan en Ik zal u verhoren, en Ik zal u, die in gevangenschap zijt, uit alle plaatsen terugvoeren.
!Ps 84:2
Gij hebt uw land gezegend, o Heer, Gij hebt Jacob uit de ballingschap bevrijd.
&Gloria
v. De Heer zegt: Ik koester plannen van vrede en niet van kwelling. Roept Mij aan en Ik zal u verhoren, en Ik zal u, die in gevangenschap zijt, uit alle plaatsen terugvoeren.

[Oratio]
Wij vragen U, Heer, vergeef uw volk zijn vergrijpen en bevrijd ons door uw goedheid van de boeien onzer zonden, waarin wij zelf ons in onze zwakheid hebben geslagen.
$Per Dominum

[Lectio]
Lezing uit de Brief van de heilige Apostel Paulus aan de Philippenzen
!Phil 3:17-21; 4:1-3
Broeders, weest navolgers van mij, en ziet naar degenen, die leven naar het voorbeeld, dat gij van ons ontvangen hebt. Want velen zijn er, van wie ik u dikwijls heb gezegd en nu onder tranen weer herhaal, dat zij een leven leiden als vijanden van Christus' kruis; hun einde is verderf, want hun buik is hun god, en hun eer zoeken zij in hun schande, en hun zinnen zijn gericht op het aardse. Onze levenswandel echter is gericht op de hemel; want van daar ook verwachten wij als Zaligmaker onze Heer Jezus Christus, die ons nietig lichaam zal omvormen en gelijk maken aan zijn verheerlijkt lichaam krachtens de macht, die Hij bezit, om ook al het andere aan Zich te onderwerpen. Derhalve, mijn welbeminde en veelgeliefde broeders, mijn vreugde en mijn kroon - blijft aldus stand houden in de Heer, mijn welbeminden. Ik bid Evodia en smeek Syntyche toch eensgezind te zijn in de Heer. Ja, ook u bid ik, trouwe medewerker, wees voor haar een steun, omdat zij met mij hebben samengewerkt voor het Evangelie tezamen met Clemens en mijn andere medehelpers, wier namen staan opgetekend in het boek des levens.

[Graduale]
!Ps 43:8-9
Gij hebt ons verlost van onze verdrukkers en hen, die ons haatten, te schande gemaakt. 
V. In God zullen wij altijd roemen en uw Naam in eeuwigheid prijzen.
Alleluia, alleluia.
!Ps 129:1-2
Uit de diepten roep ik tot U, o Heer. Heer, luister naar mijn klagen. Alleluia.

[Evangelium]
Vervolg ++ van het heilig Evangelie volgens Mattheüs
!Matt 9:18-26
In die tijd was Jezus bezig te spreken tot de scharen, toen er een zekere overste tot Hem kwam, vóór Hem neerviel en zeide: Heer, zo juist is mijn dochter gestorven; maar kom, en leg haar de hand op; dan zal zij weer leven. En Jezus stond op en ging met hem mee; en ook zijn leerlingen. En zie – een vrouw, die reeds twaalf jaar lang aan bloedvloeiing leed, naderde Hem van achteren, en raakte de zoom van zijn kleed aan; want zij dacht bij zich zelf: Als ik slechts zijn kleed aanraak, zal ik genezen! Maar Jezus keerde Zich om; en toen Hij haar bemerkte, zeide Hij: Heb goede moed, mijn dochter, uw geloof heeft u gered! En van dat ogenblik af was de vrouw genezen. En toen Jezus bij het huis van de overste kwam, en fluitspelers en de weeklagende menigte zag, sprak Hij: Gaat heen; want het meisje is niet dood, maar slaapt. En zij lachten Hem uit. Nadat men nu de menigte verwijderd had, ging Hij naar binnen, en nam haar bij de hand; en het meisje richtte zich weer op. En de faam hiervan verspreidde zich door geheel die landstreek.

[Offertorium]
!Ps 129:1-2
Uit de diepten roep ik tot U, o Heer. Heer, luister naar mijn klagen. Uit de diepten roep ik tot U, o Heer.

[Secreta]
Om getrouwer in uw dienst te worden, dragen wij U, Heer, op dit offer van lof, opdat Gij in uw goedheid zoudt voltooien, wat Gij ons zonder onze verdienste hebt toevertrouwd.
$Per Dominum

[Communio]
!Marc 11:24
Voorwaar, Ik zeg u, wat gij in uw gebed ook vraagt, gelooft, dat ge het zult ontvangen en het zal u gegeven worden.

[Postcommunio]
Wij vragen u, almachtige God, dat Gij ons, die Gij de deelname aan het goddelijke doet genieten, niet ten onder laat gaan in menselijke gevaren.
$Per Dominum
