[Rank]
Dominica XVIII Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!Eccli 36:18
v. Geef vrede, Heer, aan hen die zich op U verlaten, opdat het woord van uw profeten waar bevonden wordt. Verhoor de beden van uw dienaar en van Israël, uw volk.
!Ps 121:1
Ik was verheugd toen men mij zeide: Wij trekken op naar 's Heren huis.
&Gloria
v. Geef vrede, Heer, aan hen die zich op U verlaten, opdat het woord van uw profeten waar bevonden wordt. Verhoor de beden van uw dienaar en van Israël, uw volk.

[Oratio]
Wij vragen U, Heer, laat de werking van uw genade onze harten richten, omdat wij U zonder uw hulp niet kunnen behagen.
$Per Dominum

[Lectio]
Lezing uit de eerste Brief van de heilige Apostel Paulus aan de Corinthiërs
!1 Cor 1:4-8
Broeders, te allen tijde breng ik om uwentwille dank aan mijn God voor de genade Gods, die u is geschonken in Christus Jezus. Immers in Hem zijt gij in ieder opzicht rijk geworden, in alle woord en in alle kennis, in dezelfde mate als de prediking van de Christus vaste voet bij u gekregen heeft. Zodoende komt gij in geen enkele genadegave iets te kort, terwijl gij in afwachting zijt van de verschijning van onze Heer Jezus Christus. Hij immers zal u doen vaststaan ten einde toe, zodat gij vrij zijt van schuld op de dag, dat onze Heer Jezus Christus wederkomt.

[Graduale]
!Ps 121:1; 121:7
Ik was verheugd toen men mij zeide: Wij trekken op naar 's Heren huis.
V. Vrede zij in uw veste, en overvloed in uw torens.
Alleluia, alleluia.
!Ps 101:16
De volkeren, o Heer, zullen ontzag hebben voor uw Naam en alle koningen der aarde voor uw heerlijkheid. Alleluia.

[Evangelium]
Vervolg ++ van het heilig Evangelie volgens Mattheüs
!Matt 9:1-8
In die tijd ging Jezus in een scheepje, stak het meer over en kwam in zijn stad. En daar bracht men een lamme tot Hem, die op een rustbed lag. Toen Jezus hun geloof zag, sprak Hij tot de lamme: Heb goede moed, mijn zoon, uw zonden worden u vergeven. Maar zie, sommige schriftgeleerden zeiden bij zich zelf: Hij lastert God! Doch Jezus zag hun gedachten en sprak: Waarom denkt gij kwaad bij u zelf? Wat is gemakkelijker, te zeggen: uw zonden worden u vergeven, of te zeggen: sta op, en loop? Welnu, om u te doen weten, dat de Mensenzoon de macht bezit op aarde zonden te vergeven, - toen sprak Hij tot de lamme - sta op, neem uw bed op, en ga naar huis! En hij stond op, en ging naar huis. En toen de menigte dat zag, werden zij door vrees bevangen, en zij verheerlijkten God, die zulk een macht verleende aan de mensen.

[Offertorium]
!Exodi 24:4; 24:5
Mozes wijdde de Heer een altaar en offerde daarop brandoffers van offerdieren. Hij bracht een avondoffer ten aanschouwen van de kinderen van Israël, tot een aangename geur voor God, de Heer.

[Secreta]
God, Gij maakt ons door deze heilige offergemeenschap deelgenoot van de ene, allerhoogste Godheid. Doe ons, vragen wij U, niet alleen uw waarheid kennen, maar ook door een passend leven haar verwerven.
$Per Dominum

[Communio]
!Ps 95:8-9
Treedt met offers zijn voorhoven binnen. Aanbidt de Heer in zijn heilige woning.

[Postcommunio]
Wij zeggen U dank, Heer, nu wij verzadigd zijn met heilige gave en smeken uw goedertierenheid, dat Gij ons waardig maakt er aan deel te hebben.
$Per Dominum
