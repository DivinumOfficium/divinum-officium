[Rank]
Dominica XIX Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
v. Ik ben de redding van het volk, zegt de Heer; in welke nood ze Mij ook aanroepen, Ik zal hen verhoren, en Ik zal hun Heer zijn voor eeuwig.
!Ps 77:1
Luister, mijn volk, naar mijn leer. Neig uw oor naar de woorden van mijn mond.
&Gloria
v. Ik ben de redding van het volk, zegt de Heer; in welke nood ze Mij ook aanroepen, Ik zal hen verhoren, en Ik zal hun Heer zijn voor eeuwig.

[Oratio]
Almachtige en barmhartige God, sluit in uw goedheid alles uit wat ons tegenwerkt, opdat wij, zonder belemmering naar ziel en lichaam, alles wat op U betrekking heeft vrij van geest volbrengen kunnen.
$Per Dominum

[Lectio]
Lezing uit de Brief van de heilige Apostel Paulus aan de Ephesiërs
!Ephes 4:23-28
Broeders, vernieuwt u zelf wat uw geestelijke gesteltenis betreft, en bekleedt u met de nieuwe mens, naar Gods beeld geschapen in gerechtigheid en heiligheid, die voortvloeit uit de waarheid. Daarom moet gij de leugen afleggen en ieder tegenover zijn evenmens de waarheid spreken; want wij zijn ledematen ten opzichte van elkander. Als gij toornig wordt, zondigt dan niet; laat de zon over uw gramschap niet ondergaan. Geeft de duivel geen kans. Wie een dief was, moet zorgen voortaan niet meer te stelen; laat hij liever werken en met eigen handen nuttige arbeid verrichten, om zo iets te hebben, dat hij kan geven aan iemand, die gebrek lijdt.

[Graduale]
!Ps 140:2
Laat mijn bede, o Heer, als een reukoffer voor U opstijgen.
V. Het opheffen van mijn handen als een avondoffer zijn.
Alleluia, alleluia.
!Ps 104:1
Looft de Heer en wilt zijn Naam aanroepen, maakt zijn daden bekend aan de volkeren. Alleluia.

[Evangelium]
Vervolg ++ van het heilig Evangelie volgens Mattheüs
!Matt 22:1-14
In die tijd richtte Jezus zich in gelijkenissen tot de opperpriesters en farizeën, en sprak: Het rijk der hemelen gelijkt op een koning, die een bruiloftsmaal aanrichtte voor zijn zoon. En hij zond zijn dienaren uit, om de genodigden ter bruiloft te roepen, maar zij wilden niet komen. Opnieuw zond hij andere dienaren met de opdracht: Zegt aan de genodigden: Ziet, mijn gastmaal staat gereed, mijn ossen en mestvee zijn geslacht, en alles is klaar; komt nu ter bruiloft! Maar zij stoorden zich er niet aan, en gingen heen, de een naar zijn landgoed, de ander naar zijn zaken; en weer anderen grepen zijn dienaren vast, mishandelden hen en brachten hen om het leven. Toen de koning dit hoorde, ontstak hij in toorn; hij zond zijn legers, verdelgde die moordenaars, en stak hun stad in brand. Vervolgens zeide hij tot zijn dienaren: Het bruiloftsmaal is wel gereed, maar de genodigden waren het niet waard. Gaat daarom naar de kruispunten van de wegen, en roept allen ter bruiloft, die gij daar vindt! En zijn dienaren gingen heen naar de wegen, en brachten allen, die zij vonden, bijeen, slechten zowel als goeden; en de bruiloftszaal werd met gasten gevuld. Toen nu de koning binnentrad om de gasten te zien, bemerkte hij er één zonder bruiloftskleed aan. En hij sprak tot hem: Vriend, hoe zijt gij hier binnengekomen zonder bruiloftskleed aan? Maar de ander stond sprakeloos. Toen zeide de koning tot zijn dienaren: Bindt hem handen en voeten, en werpt hem naar buiten in de duisternis: daar zal geween zijn en geknars der tanden. Want velen zijn geroepen, maar weinigen uitverkoren.

[Offertorium]
!Ps 137:7
Al wandel ik ook te midden van kwelling, Gij houdt mij in het leven, o Heer. Tegen de toorn van mijn vijanden zult Gij uw hand uitstrekken en uw rechterhand zal mijn redding zijn.

[Secreta]
Wij vragen U, Heer, laat de gaven, die wij voor het aanschijn van uw Majesteit opdragen, ons heilzaam zijn.
$Per Dominum

[Communio]
!Ps 118:4-5
Bevolen hebt Gij, trouw uw geboden na te leven. Dat mijn wegen er op gericht zijn uw verordeningen te onderhouden!

[Postcommunio]
Moge, Heer, uw genezende werking ons genadig van onze boosheid verlossen en altijd uw geboden doen onderhouden.
$Per Dominum
