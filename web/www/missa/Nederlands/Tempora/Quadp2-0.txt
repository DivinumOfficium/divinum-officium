[Officium]
Dominica in Sexagesima

[Rule]
no Gloria
Credo
Prefatio=Trinitate
Suffr=Maria2;Sanctorum,Ecclesiæ;;

[Introitus]
!Ps 43:23-26
v. Rijs op, o Heer, wat slaapt Gij? Rijs op en blijf ons niet immer verstoten. Waarom wendt Gij uw aanschijn af, vergeet Gij onze kwelling? Ons lichaam kleeft vast aan de grond. Rijs op, o Heer, kom ons te hulp en verlos ons.
!Ps 43:2
Met eigen oren, o God, hebben wij het gehoord, onze vaderen hebben het ons verhaald.
&Gloria
v. Rijs op, o Heer, wat slaapt Gij? Rijs op en blijf ons niet immer verstoten. Waarom wendt Gij uw aanschijn af, vergeet Gij onze kwelling? Ons lichaam kleeft vast aan de grond. Rijs op, o Heer, kom ons te hulp en verlos ons.

[Oratio]
God, Gij ziet hoe wij ons vertrouwen niet stellen op enige daad van ons zelf. Zorg in uw goedheid, dat wij tegen alle moeilijkheden door de bescherming van de Leraar der heidenen beveiligd worden.
$Per Dominum

[Lectio]
Lezing uit de tweede Brief van de heilige Apostel Paulus aan de Corinthiërs
!2 Cor 11:19-33; 12:1-9
Broeders, gij zijt zo welwillend in het verdragen van onverstandige mensen, omdat gij zelf zo wijs zijt! Gij verdraagt het immers, als men u de wet stelt, - als men u uitbuit, als men u beetneemt, - als men verwaand tegen u optreedt, als men u een slag in het gezicht geeft. Ik moet tot mijn schande bekennen: in dit opzicht zijn wij - om zo te zeggen - zwakkelingen geweest. Maar wat een ander aandurft - al is het onverstandig zo te spreken - dat durf ik ook. Zijn zij Hebreën? - ik ook. Zijn zij Israëlieten? - ik ook. Zijn zij afstammelingen van Abraham? - ik ook. Zijn zij dienstknechten van Christus? - ik spreek als een dwaze - ik nog meer; door veelvuldig zwoegen, door veel gevangenschap, door geselslagen zonder tal, door herhaaldelijk doodsgevaar. Vijfmaal heb ik van de Joden de veertig min één gekregen; driemaal ben ik met roeden gegeseld; éénmaal ben ik gestenigd; driemaal heb ik schipbreuk geleden, en eens heb ik een dag en een nacht doorgemaakt op de holle zee. Door vele voetreizen, door gevaren van rivieren, door gevaren van rovers, door gevaren van de kant van mijn eigen volk, door gevaren van de heidenen, door gevaren in de stad, door gevaren in de woestijn, door gevaren op zee, door gevaren onder valse broeders. Met werken en zwoegen, dikwijls zonder nachtrust, in honger en dorst, in veelvuldig vasten, in koude en naaktheid. En behalve al dat uitwendige, ook nog mijn dringend werk van iedere dag: de zorg voor alle kerken. Wie is er zwak, zonder dat ik het meevoel? Wie lijdt er ergernis, zonder dat ik vurig word? Als er geroemd moet worden, dan zal ik op mijn zwakheid roemen; God, die de Vader is van onze Heer Jezus Christus en gezegend is in eeuwigheid, weet dat ik niet lieg. Te Damascus liet de stadhouder van koning Aretas eens de stad van de Damascenen bewaken om mij in handen te krijgen en ... door een venster werd ik in een mand langs de muur neergelaten; en zó ontkwam ik aan zijn handen. Als er geroemd moet worden - al heeft het dan geen nut - dan zal ik overgaan tot visioenen en openbaringen des Heren. Ik ken een christenmens, die veertien jaar geleden - met het lichaam: ik weet het niet; of zonder lichaam: ik weet het niet; God weet het; - opgevoerd werd naar de derde hemel. En ik weet, dat die mens - met of zonder lichaam: dat weet ik niet; God weet het; - opgevoerd is naar het paradijs; daar vernam hij toen geheime dingen, waarover een mens niet spreken mag. Op zó iemand zal ik roemen; wat echter mij zelf betreft, zal ik alleen maar roemen op mijn zwakheden. Doch ook al wilde ik roemen, het zou niet onzinnig van mij zijn; want ik zou waarheid spreken. Maar ik wil het niet doen, opdat niemand mij hoger zou achten, dan hij van mij ziet of hoort. En opdat de grote openbaringen mij niet ijdel zouden maken, werd mij een prikkel gegeven in het vlees, een engel van de satan, die mij moet kwellen. Daarom heb ik driemaal tot de Heer gebeden, dat deze van mij zou weggaan. Maar Hij gaf mij ten antwoord: Mijn genade is voor u voldoende; want kracht komt juist bij zwakheid tot volle ontplooiing. Daarom wil ik gaarne roemen op mijn zwakheden, opdat de kracht van Christus in mij moge wonen.

[Graduale]
!Ps 82:19; 82:14
Laten de volkeren erkennen, dat uw Naam is: “God”; dat Gij de Allerhoogste zijt over heel de aarde, Gij alleen! 
V. Mijn God, maak hen gelijk aan een wentelrad, aan een strohalm in de wind.
_
!Tractus
!Ps 59:4; 59:6
Gij hebt het land doen sidderen, Heer, en met ontzetting geslagen.
V. Herstel zijn kloven, want het wankelt.
V. Dat zij vluchten voor de boog, opdat uw geliefden worden bevrijd.

[GradualeF]
!Ps 82:19; 82:14
Laten de volkeren erkennen, dat uw Naam is: “God”; dat Gij de Allerhoogste zijt over heel de aarde, Gij alleen! 
V. Mijn God, maak hen gelijk aan een wentelrad, aan een strohalm in de wind.

[Evangelium]
Vervolg ++ van het heilig Evangelie volgens Lucas
!Luc 8:4-15
In die tijd kwam er een talrijke menigte bijeen, die vanuit de steden naar Jezus toestroomde. Dan sprak Hij in een gelijkenis: Een zaaier ging uit, om zijn zaad te zaaien. En bij het zaaien viel er een gedeelte op de weg; het werd vertrapt en de vogels des hemels aten het op. En een ander gedeelte viel op rotsige bodem; het schoot wel op, maar verdorde er bij gebrek aan vochtigheid. Weer een ander gedeelte viel midden tussen de doornen; en de doornen schoten tegelijk mede op en verstikten het. Een ander gedeelte ten slotte viel op goede bodem; het schoot op en droeg honderdvoudige vrucht. Bij deze woorden riep Hij uit: Wie oren heeft om te horen, dat hij hore! Zijn leerlingen nu vroegen Hem, wat deze gelijkenis betekende. En Hij gaf hun ten antwoord: U is het gegeven de geheimen van het rijk Gods volledig te kennen; de overigen echter slechts in gelijkenissen, opdat zij wel zien maar niet inzien, wel horen maar niet begrijpen. Dit nu is de zin van de gelijkenis: Het zaad is het Woord Gods. Waar het op de weg valt, - dat zijn zij, die wel toeluisteren, maar dan komt de duivel, en neemt het Woord weg uit hun hart, opdat zij niet geloven en zalig worden. Waar het evenwel op rotsige bodem valt, - dat zijn zij, die het Woord aanhoren, en met vreugde opnemen; doch zij laten het geen wortel schieten; zij geloven een tijdlang, maar als de beproeving komt, vallen zij af. Wat echter tussen de doornen valt, - dat zijn zij, die wel geluisterd hebben; doch door de zorgen, de rijkdom en de genietingen des levens wordt het bij hen gaandeweg verstikt, zonder dat het vrucht oplevert. Maar wat op goede bodem valt, - dat zijn zij, die het Woord met een goed en edel hart aanhoren, het bewaren, en vrucht voortbrengen door te volharden.

[Offertorium]
@Tempora/Pent06-0

[Secreta]
Heer, moge het offer, dat wij U opdragen, ons voortdurend nieuw leven instorten en sterken.
$Per Dominum

[Communio]
!Ps 42:4
Ik zal opgaan naar het altaar van God, naar God, die de blijdschap is van mijn jeugd.

[Postcommunio]
Wij vragen U ootmoedig, almachtige God, laat hen, die Gij door uw Sacramenten verkwikt, U ook naar behoren en waardig dienen.
$Per Dominum
