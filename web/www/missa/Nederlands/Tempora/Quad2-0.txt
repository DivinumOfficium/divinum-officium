[Rank]
Dominica II in Quadragesima;;I classis Semiduplex;;6.9

[Rule]
no Gloria
Credo
Prefatio=Quad
Suffragium=Sanctorum;Vivis;;

[Introitus]
!Ps 24:6; 24:3; 24:22
v. Gednk uw goedertierenheid, o Heer, en uw barmhartigheid, die van eeuwigheid zijn. Laat onze vijanden nooit over ons heersen. O God van Israël, verlos ons uit al onze kwellingen.
!Ps 24:1-2
Tot U heer, verhef ik mijn ziel, mijn God, op U vertrouw ik. Laat mij niet beschaamd worden.
&Gloria
v. Gednk uw goedertierenheid, o Heer, en uw barmhartigheid, die van eeuwigheid zijn. Laat onze vijanden nooit over ons heersen. O God van Israël, verlos ons uit al onze kwellingen.

[Oratio]
God, Gij ziet hoe machteloos wij zijn. Bescherm ons in- en uitwendig. Wil dus ons lichaam voor alle tegenslag behoeden en onze geest van slechte gedachten zuiveren.
$Per Dominum

[Lectio]
Lezing uit de eerste Brief van de heilige Apostel Paulus aan de Thessalonicenzen
!1 Thess 4:1-7.
Broeders, gij hebt van ons geleerd, hoe gij u moet gedragen en aan God welgevallig zijn; wij bidden u daarom en bezweren u bij de Heer Jezus uw levenswandel zo ook in te richten, om zodoende nog meer vooruit te gaan. Gij kent immers de geboden, die ik u gegeven heb namens de Heer Jezus. Dit toch is de wil van God: dat gij heilig wordt; gij moet u onthouden van onkuisheid; onder u moet ieder zich een vrouw weten te verwerven in heiligheid en ere, niet in hartstocht en begeerlijkheid, zoals de heidenen, die God niet kennen. Laat niemand zich te buiten gaan en in deze zaak de rechten schenden van zijn broeder. Immers de Heer zal dit alles wreken, zoals wij u vroeger reeds gezegd en verzekerd hebben. God immers heeft ons niet geroepen tot onreinheid, maar om heilig te worden, in Christus Jezus, onze Heer.

[Graduale]
!Ps 24:17-18
Menigvuldig zijn de kwellingen van mijn hart. Bevrijd mij van mijn angsten, Heer.~ 
V. Zie mijn ellende en kwelling, en vergeef mij al mijn zonden.
_
!Tractus
!Ps 105:1-4
Looft de Heer, want Hij is goed, want eeuwig duurt zijn barmhartigheid.
V. Wie kan de machtige werken van de Heer verhalen, wie als zijn glorie verkondigen?
V. Gelukkig zij, die de Wet onderhouden, gerechtigheid beoefenen te allen tijde.
V. Gedenk ons, Heer, in uw welwillendheid voor uw volk. Kom tot ons met uw hulp.

[Evangelium]
Vervolg ++ van het heilig Evangelie volgens Mattheüs
!Matt 17:1-9
In die tijd nam Jezus Petrus, Jacobus en diens broeder Johannes met Zich mede, en bracht hen op een hoge berg, waar zij alleen waren. En Hij werd voor hun ogen van gedaante veranderd. Zijn aangezicht straalde als de zon, en zijn klederen werden wit als sneeuw. En opeens verschenen hun Mozes en Elias, die met Hem spraken. Petrus nu nam het woord en zeide tot Jezus: Heer, het is ons goed hier te zijn! Als Gij wilt, laten wij hier dan drie tenten bouwen: één voor U, één voor Mozes, en één voor Elias. Terwijl hij nog sprak, overschaduwde hen op eenmaal een lichtende wolk; en plotseling klonk er uit de wolk een stem, die sprak: Deze is mijn veelgeliefde Zoon, in wie Ik mijn welbehagen heb; luistert naar Hem. Toen de leerlingen dit hoorden, vielen zij op hun aangezicht neer en werden zeer bevreesd. Maar Jezus kwam naar hen toe, raakte hen aan en zei: Staat op, en vreest niet! Toen sloegen zij hun ogen op, en zagen niemand meer dan Jezus alleen. En terwijl zij van de berg afdaalden, gebood Jezus hun: Spreekt met niemand over deze verschijning, voordat de Mensenzoon van de doden is opgestaan.

[Offertorium]
!Ps 118:47; 118:48
Ik zal uw geboden overwegen, die ik van harte bemin, mijn handen opheffen naar uw bevelen, die ik liefheb.

[Secreta]
Wij vragen U, Heer, geef genadig acht op deze offeranden, opdat zij onze godsvrucht en ons heil ten goede komen.
$Per Dominum

[Communio]
!Ps 5:2-4
Geef acht op mijn geroep, let op mijn smeekbede, mijn Koning en mijn God, want tot U zal ik bidden, o Heer.

[Postcommunio]
Wij vragen U ootmoedig, almachtige God, mogen zij, die Gij door uw Sacramenten verkwikt, door uw genade U met een leven naar uw wensen dienen.
$Per Dominum
