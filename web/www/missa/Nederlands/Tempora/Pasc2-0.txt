[Officium]
Dominica II Post Pascha

[Rule]
Gloria
Credo
Suffr=Maria3;Ecclesiæ,Papa;;

[Introitus]
!Ps 32:5-6
v. De barmhartigheid des Heren vervult de aarde, alleluia. Door het woord des Heren zijn de hemelen gegrondvest, alleluia, alleluia.
!Ps 32:1
Juicht, gerechtigen, in de Heer. De lofzang past de vromen.
&Gloria
v. De barmhartigheid des Heren vervult de aarde, alleluia. Door het woord des Heren zijn de hemelen gegrondvest, alleluia, alleluia.

[Oratio]
God, Gij hebt in de vernedering van uw Zoon het gevallen mensdom weer opgericht. Schenk uw gelovigen de eeuwige vreugde en laat hen, die Gij aan de ondergang in de eeuwige dood ontrukt hebt, zo de eeuwige vreugden smaken. 
$Per eumdem

[Lectio]
Lezing uit de eerste Brief van de heilige Apostel Paulus
!1 Pet 2:21-25
Veelgeliefden, Christus heeft voor ons geleden en u een voorbeeld nagelaten, opdat gij zijn voetstappen zoudt volgen. Want zonde heeft Hij nooit bedreven, en er werd geen bedrog gevonden in zijn mond; en toen Hij gescholden werd, schold Hij niet terug; toen Hij leed, uitte Hij geen bedreiging; maar Hij gaf Zich over aan degene, die Hem onrechtvaardig veroordeelde. Hij heeft onze zonden in zijn lichaam gedragen tot op het kruishout, opdat wij afgestorven zouden zijn aan de zonde, en voor de gerechtigheid zouden leven. Door zijn striemen zijt gij genezen. Want gij waart als ronddolende schapen, maar nu zijt gij teruggebracht tot de herder en bewaker van uw zielen.

[Graduale]
Alleluia, alleluia.
!Luc 24:35
De leerlingen herkenden de Heer Jezus aan het breken van het brood. Alleluia.
!Joann 10:14
Ik ben de goede Herder, en Ik ken mijn schapen en mijn schapen kennen Mij. Alleluia.

[Evangelium]
Vervolg ++ van het heilig Evangelie volgens Johannes
!Joann 10:11-16
In die tijd zeide Jezus tot de Farizeën: Ik ben de goede Herder. De goede herder geeft zijn leven voor zijn schapen. Maar iemand, die huurling is en geen herder, - aan wie de schapen niet toebehoren, - hij laat, als hij de wolf ziet aankomen, de schapen in de steek, en gaat op de vlucht. En de wolf rooft en verstrooit de schapen. Een huurling nu neemt de vlucht, omdat hij maar een huurling is, en geen hart heeft voor de schapen. Ik ben de goede Herder, en Ik ken mijn schapen en mijn schapen kennen Mij, evenals de Vader Mij kent en Ik de Vader ken. En Ik geef mijn leven voor mijn schapen. Ook nog andere schapen heb Ik, die niet van deze schaapstal zijn; ook die moet Ik er heen voeren, en zij zullen luisteren naar mijn stem; en zo zal het worden: één Schaapstal en één Herder.

[Offertorium]
!Ps 62:2; 62:5
God, mijn God, tot U verhef ik mij, ontwakend bij het morgenlicht, en mijn handen wil ik opheffen onder aanroeping van uw Naam, alleluia.

[Secreta]
Moge, Heer, deze heilige offerande ons altijd uw heilzame zegen schenken en daardoor ook met kracht uitwerken, wat in het geheim ligt besloten.
$Per Dominum

[Communio]
!Joann 10:14
Ik ben de goede Herder, alleluia, en Ik ken mijn schapen en mijn schapen kennen Mij, alleluia, alleluia.

[Postcommunio]
Wij vragen U, almachtige God, zorg dat wij door het ontvangen van uw levengevende genade altijd op uw gaven mogen roemen.
$Per Dominum
