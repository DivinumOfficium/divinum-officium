[Rank]
Dominica XX Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!Dan 3:31; 31:29; 31:35
v. Alles wat Gij ons hebt aangedaan, o Heer, hebt Gij volgens een rechtvaardig oordeel gedaan, want wij hebben tegen U gezondigd en zijn ongehoorzaam geweest aan uw wetten, maar verheerlijk uw Naam en handel met ons naar uw grote barmhartigheid.
!Ps 118:1
Gelukkig zij, die smetteloos zijn op hun levensweg, die wandelen volgens de wet des Heren.
&Gloria
v. Alles wat Gij ons hebt aangedaan, o Heer, hebt Gij volgens een rechtvaardig oordeel gedaan, want wij hebben tegen U gezondigd en zijn ongehoorzaam geweest aan uw wetten, maar verheerlijk uw Naam en handel met ons naar uw grote barmhartigheid.

[Oratio]
Wij vragen U, Heer, schenk uw gelovigen genadig vergiffenis en vrede, opdat zij van iedere zonde gezuiverd worden en U met een gerust hart dienen.
$Per Dominum

[Lectio]
Lezing uit de Brief van de heilige Apostel Paulus aan de Ephesiërs
!Ephes 5:15-21
Broeders, zorgt ervoor, dat gij met alle omzichtigheid uw levenswandel inricht; niet als onverstandigen, maar als wijze mensen, die de tijd benutten; want het zijn kwade dagen. Weest daarom niet kortzichtig, maar toont begrip voor de wil van God. En bedrinkt u niet aan wijn, want daaruit volgt losbandigheid; maar vervult u met de Heilige Geest, en spreekt onder elkander in psalmen en lofzangen en geestelijke liederen, terwijl gij de Heer lofzingt in uw harten; en brengt zonder ophouden voor alles dank aan onze God en Vader in de Naam van onze Heer Jezus Christus. Weest aan elkander onderdanig in de vreze van Christus.

[Graduale]
!Ps 144:15-16
De ogen van allen, o Heer, zien vertrouwvol tot u op. Gij geeft hun spijs ten bekwamen tijde. 
V. Gij opent uw hand en overlaadt al wat leeft met zegeningen.
Alleluia, alleluia.
!Ps 107:2
Gesterkt is mijn hart, o God, gesterkt is mijn hart. Ik zal zingen en voor U, mijn roem, het psalter bespelen. Alleluia.

[Evangelium]
Vervolg ++ van het heilig Evangelie volgens Johannes
!Joann 4:46-53
In die tijd was er een zekere hofbeambte, wiens zoon ziek lag te Capharnaüm. Toen hij hoorde, dat Jezus uit Judea naar Galilea was gekomen, ging hij naar Hem toe, en verzocht Hem om zijn zoon te komen genezen; want deze lag op sterven. Jezus nu sprak tot hem: Als gij geen tekenen en wonderen ziet, gelooft gij niet. De hofbeambte zeide tot Hem: Heer, kom toch, voordat mijn zoon sterft! Jezus sprak tot hem: Ga heen, uw zoon is weer beter! De man geloofde het woord, dat Jezus tot hem sprak, en ging heen. Toen hij nog onderweg was, kwamen zijn dienaren hem tegemoet en berichtten hem, dat zijn zoon weer beter was. Hij vroeg hun dan naar het uur, waarop de beterschap was ingetreden. En zij antwoordden hem: Gisteren in het zevende uur heeft de koorts hem verlaten. Toen bemerkte de vader, dat dit juist het uur was, waarop Jezus tot hem zeide: Uw zoon is weer beter. En hij aanvaardde het geloof, hij zelf en geheel zijn huisgezin.

[Offertorium]
!Ps 136:1
Aan de stromen van Babylon zaten wij en weenden, als wij dachten aan U, o Sion.

[Secreta]
Wij vragen U, Heer, mogen deze geheimen ons de hemelse genezing brengen en ons hart van ondeugden zuiveren.
$Per Dominum

[Communio]
!Ps 118:49-50
Gedenk uw woord, o Heer, tot uw dienstknecht, waardoor Gij mij hoop hebt gegeven. Dit is mijn troost in mijn ellende.

[Postcommunio]
Wij vragen U, Heer, doe ons altijd aan uw geboden gehoorzamen, opdat wij uw heilige gaven waardig mogen worden.
$Per Dominum
