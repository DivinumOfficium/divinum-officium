[Officium]
Dominica Pentecostes

[Rule]
Gloria
Sequentia
Credo
Prefatio=Spiritu=hodierna die;

[Introitus]
!Sap 1:7
v. De Geest des Heren vervulde het aardrijk, alleluia, en Hij, die alles samenhoudt, draagt kennis van ieder woord, alleluia, alleluia, alleluia.
!Ps 67:2
Dat God nu oprijze, en zijn vijanden verstrooid worden. Dat zij, die Hem haten, vluchten voor zijn aanschijn.
&Gloria
v. De Geest des Heren vervulde het aardrijk, alleluia, en Hij, die alles samenhoudt, draagt kennis van ieder woord, alleluia, alleluia, alleluia.úja.

[Oratio]
God, op deze dag hebt Gij de harten van uw gelovigen door de verlichting van de Heilige Geest onderwezen. Doe ons door dezelfde Geest de waarheid smaken en ook altijd van zijn troost genieten.
$Per Dominum eiusdem

[Lectio]
Lezing uit de Handelingen van de Apostelen
!Act 2:1-11
Toen de Pinksterdagen aanbraken, waren al de leerlingen op dezelfde plaats bijeen. En plotseling kwam er van de hemel een gedruis, als bij het opsteken van een hevige wind, en het vervulde geheel het huis, waar zij gezeten waren. En er verschenen hun tongen als van vuur, die uit elkander gingen en zich op ieder van hen nederzetten. En allen werden zij vervuld van de Heilige Geest, en zij begonnen te spreken in vreemde talen, naar gelang de Heilige Geest hun te spreken gaf. Nu waren er in Jeruzalem Joden woonachtig, godvruchtige mannen uit alle volken, die er onder de hemel zijn. Toen nu dat geluid ontstond, liep de menigte tezamen, en men stond versteld, omdat een ieder hen in zijn eigen taal hoorde spreken. Allen waren buiten zichzelf van verbazing en zeiden: Ziet, zijn allen, die daar spreken, geen Galileërs? Hoe horen wij dan ieder de taal van ons geboorteland: Parthen en Meden en Elamieten, en bewoners van Mesopotamië, Judea en Cappadocië, van Pontus en Azië, van Phrygië en Pamphylië, van Egypte en het gebied van Lybië bij Cyrene, alsook de Romeinen, die hier zijn, zowel Joden als Proselieten, Cretensers en Arabieren - wij horen hen in onze eigen taal verkondigen de grote werken van God.

[Graduale]
Alleluia, alleluia.
!Ps 103:30
Zend uw Geest en zij worden geschapen, en Gij zult het aanschijn der aarde vernieuwen. Alleluia. (Hier maakt men een kniebuiging.)
V. Kom, Heilige Geest, vervul de harten van uw gelovigen en ontsteek in hen het vuur van uw liefde.

[Sequentia]
Kom, Heilige Geest, 
en zend ons uit de hemel toe 
een straal van uw licht.
_
Kom, vader van de armen, 
kom, gever van alle goed, 
kom, licht van de harten.
_
Waarachtige trooster, 
welkome Gast van de ziel, 
weldadige verkwikking.
_
Rust bij ons zwoegen, 
verkoeling in de hitte, 
troost bij ons wenen.
_
O, licht vol zaligheid, 
vervul tot in de diepste kern 
het hart van uw gelovigen.
_
Zonder uw bescherming 
kan niets in een mens bestaan, 
blijft er niets onaangetast.
_
Was alle smetten af, 
besproei de dorre grond, 
genees wie wonden draagt.
_
Doe buigen, wie halsstarrig is, 
schenk warmte aan die koude lijdt, 
wijs de weg aan de verdwaalde.
_
Schenk aan uw gelovigen, 
die op U vertrouwen, 
uw zeven heilige gaven.
_
Geef loon voor deugd, 
geef hun een einde vol van zaligheid, 
geef hun een vreugdevolle eeuwigheid. 
Amen. Alleluia.

[Evangelium]
Vervolg ++ van het heilig Evangelie volgens Johannes
!Joann 14:23-31
In die tijd sprak Jezus tot Zijn leerlingen: Zo iemand Mij bemint, zal hij mijn woord onderhouden, en mijn Vader zal hem beminnen, en Wij zullen tot hem komen en ons verblijf bij hem nemen. Wie Mij niet bemint, onderhoudt mijn woorden niet. En het woord, dat gij gehoord hebt, is niet van Mij, maar van Hem, die Mij gezonden heeft, van de Vader. Ik heb u daarover gesproken, zolang Ik bij u was; maar de Helper, de Heilige Geest, die de Vader zal zenden in mijn Naam, Hij zal u alles leren en u alles in herinnering brengen, wat Ik u gezegd heb. Vrede laat Ik u achter; mijn vrede geef Ik u. Niet zoals de wereld geeft, geef Ik u. Laat uw hart niet ontsteld worden, noch vrezen. Gij hebt gehoord, dat Ik tot u gezegd heb: Ik ga wel heen, maar Ik kom weer tot u terug. Als gij Mij liefhadt, zoudt gij veeleer blij zijn, dat Ik naar de Vader ga; want de Vader is groter dan Ik. En nu heb Ik het u gezegd, vóórdat het gebeurt, opdat gij, wanneer het gebeurt, zoudt geloven. Ik zal niet veel meer met u spreken, want de vorst dezer wereld is op komst. Wel heeft hij over Mij geen macht. Maar de wereld moet inzien, dat Ik de Vader bemin en zó doe, als de Vader Mij heeft opgedragen.

[Offertorium]
!Ps 67:29-30
Bevestig, o God, wat Gij in ons hebt voltrokken. In uw tempel in Jeruzalem zullen U de koningen offergaven brengen, alleluia.

[Secreta]
Heilig, vragen wij U, Heer, de offergaven en zuiver onze harten door de uitstraling van de Heilige Geest.
$Per Dominum eiusdem

[Communio]
!Act 2:2; 2:4
Waar zij gezeten waren, kwam plotseling van de hemel een gedruis, als bij het opsteken van een hevige wind, alleluia. En allen werden zij vervuld van de Heilige Geest en zij verkondigden de grote werken van God, alleluia, alleluia.

[Postcommunio]
Moge, Heer, de uitstorting van de Heilige Geest onze harten zuiveren, en ons innerlijk bevruchten met de besprenkeling van zijn dauw. 
$Per Dominum eiusdem
