[Officium]
Feria Quarta infra Hebdomadam II in Quadragesima

[Rule]
no Gloria
Suffragium=Sanctorum;Vivis;;
Super popul

[Introitus]
!Ps 37:22-23
v. Verlaat mij niet, o Heer, mijn God, verwijder U niet van mij. Wees bereid mij te helpen, Heer, mijn kracht en mijn heil.
!Ps 37:2
Heer, straf mij niet in uw toorn, en in uw gramschap, kastijd mij niet.
&Gloria
v. Verlaat mij niet, o Heer, mijn God, verwijder U niet van mij. Wees bereid mij te helpen, Heer, mijn kracht en mijn heil.

[Oratio]
Wij vragen U, Heer, geef genadig acht op uw volk, en nu Gij ons beveelt ons te onthouden van spijs, laat ons ook van onze zonden verre blijven.
$Per Dominum

[Lectio]
Lezing uit het Boek Esther
!Esth 13:8-11; 13:15-17
In die dagen richtte Mardocheüs dit gebed tot de Heer: Heer, Heer, Koning almachtig, want aan uw heerschappij is alles onderworpen, en niemand is er, die uw wil kan weerstaan, als Gij besluit Israël te redden. Gij hebt hemel en aarde gemaakt en al wat de hemel in zijn uitgstrektheid omsluit. Gij zijt de Heer van het heelal, en niemand kan aan uw majesteit weerstaan. Nu dan, Heer Koning, God van Abraham, ontferm U over uw volk; want onze vijanden willen ons verdelgen en uw erfdeel vernietigen. Versmaad uw eigendom niet, dat Gij U vrijgekocht hebt uit Egypte. Verhoor mijn gebed en wees genadig jegens het bezit, dat Gij U hebt toegemeten; doe onze rouw verkeren in vreugde, opdat wij in leven blijven, Heer, en uw Naam prijzen, en sluit toch niet de mond van hen die U lofzingen, onze God.

[Graduale]
!Ps 27:9; 27:1
Red uw volk, o Heer, en zegen uw erfdeel.
V. Tot U roep ik, o Heer, mijn God, wees niet doof voor mij, opdat ik niet gelijk worde aan hen, die neerdalen in het graf.
_
!Tractus
!Ps 102:10
Heer, behandel ons niet naar onze zonden, die wij bedreven. Vergeld ons niet naar onze schuld.
!Ps 78:8-9
Ach, Heer, denk toch niet meer aan onze vroegere zonden! Moge uw barmhartigheid ons spoedig tegemoet treden, want wij zijn ellendig bovenmate. (Hier maakt men een kniebuiging.)
V. Help ons, o God, onze Redder. Verlos ons, Heer, om de eer van uw Naam. Om wille van uw Naam, vergeef ons onze zonden.

[Evangelium]
Vervolg ++ van het heilig Evangelie volgens Mattheüs
!Matt 20:17-28
In die tijd ging Jezus op naar Jeruzalem; en Hij nam zijn twaalf leerlingen afzonderlijk en zeide hun: Zie, wij gaan op naar Jeruzalem, en de Mensenzoon zal er worden overgeleverd aan de opperpriesters en schriftgeleerden, en door hen zal Hij worden ter dood veroordeeld en uitgeleverd aan de heidenen om bespot en gegeseld en gekruisigd te worden; maar op de derde dag zal Hij verrijzen. Toen kwam de moeder van de zonen van Zebedeüs met haar zonen bij Jezus, wierp zich voor Hem neer en wilde Hem een verzoek doen. En Hij vroeg haar: Wat wenst gij? Zij antwoordde Hem: Zeg, dat deze mijn beide zonen in uw rijk mogen zitten, de een aan uw rechterhand en de ander aan uw linker. Jezus echter hernam: Gij weet niet, wat gij vraagt. Kunt gij de kelk drinken, die Ik zal moeten drinken? Zij antwoordden Hem: Ja, dat kunnen wij. Hij zeide hun: Wel zult gij mijn kelk drinken, maar zitten aan mijn rechter- of mijn linkerhand, dat kan Ik u niet zonder meer verlenen; maar slechts aan hen, wie het door mijn Vader is bereid. Toen de tien anderen dit nu hoorden, toonden zij zich verontwaardigd over de beide broeders. Maar Jezus riep hen tot Zich en sprak: Gij weet, dat de vorsten der heidenvolkeren als dwingeland over hen heersen, en dat hun groten aan hen hun macht laten voelen. Zo moet het onder u niet zijn; maar wie onder u groot wil worden, moet uw dienaar zijn; en wie onder u de eerste wil wezen, moet uw dienstknecht zijn; zoals de Mensenzoon niet gekomen is om gediend te worden, maar om te dienen, en zijn leven te geven als losprijs voor hen.

[Offertorium]
@Tempora/Adv1-0

[Secreta]
Sla genadig acht op de offergaven, die wij U, o Heer, opdragen en ontbind door dit heilig contact de boeien van onze zonden.
$Per Dominum

[Communio]
!Ps 10:8
De Heer is rechtvaardig en heeft de gerechtigheid lief. Zijn aanschijn ziet wat recht is.

[Postcommunio]
Nu wij de sacramenten genuttigd hebben, vragen wij U, o Heer, laat ons inniger deel hebben aan de eeuwige verlossing.
$Per Dominum

[Super populum]
!Oratio super populum
v. Laat ons bidden.
v. Buigt nederig uw hoofd voor God.
v. God, Gij herstelt en bemint de onschuld. Richt op U de harten van uw dienaren, opdat zij de gloed van uw geest in zich opnemen en daardoor standvastig blijken in het geloof, en werkzaam in goede daden.
$Per Dominum
