[Rank]
Die III infra octavam Paschæ;;Duplex I classis;;7;;ex Pasc0-0

[Rule]
ex Pasc0-0;
Credo
Sequentia

[Introitus]
!Eccli 15:3-4
v. Met water van wijsheid laafde Hij hen, alleluia. Zij zullen daardoor sterk staan en niet wankelen, alleluia. En die zal hen voor eeuwig verheffen, alleluia, alleluia.
!Ps 104: 1
Looft de Heer en wilt zijn Naam aanroepen. Maakt zijn daden bekend aan de volkeren.
&Gloria
v. Met water van wijsheid laafde Hij hen, alleluia. Zij zullen daardoor sterk staan en niet wankelen, alleluia. En die zal hen voor eeuwig verheffen, alleluia, alleluia.

[Oratio]
God, Gij breidt uw Kerk voortdurend uit met nieuwe kinderen, laat uw dienaren zich in hun leven trouw tonen aan het geheim, dat ze in geloof hebben ontvangen.
$Per Dominum

[Lectio]
Lezing uit de Handelingen van de Apostelen
!Acts 13:16; 13:26-33
In die dagen stond Paulus op, wenkte met de hand om stilte en sprak: Mannen, broeders, kinderen van het geslacht van Abraham en diegenen onder u, die God vrezen, aan u is deze heilsboodschap gezonden. Want de bewoners en de oversten van Jeruzalem hebben Jezus niet erkend, evenmin als de woorden van de profeten, die iedere sabbathdag gelezen worden; maar door hun vonnis hebben zij ze in vervulling doen gaan; en ofschoon zij niets in Hem gevonden hadden, wat de dood verdiende, hebben zij toch van Pilatus geëist Hem te mogen doden. En toen zij alles in vervulling hadden doen gaan, wat er over Hem geschreven stond, hebben zij Hem van het hout afgenomen en in een graf gelegd. God echter heeft Hem op de derde dag van de doden opgewekt; en vele dagen lang is Hij verschenen aan degenen, die samen met Hem vanuit Galilea waren opgegaan naar Jeruzalem en deze zijn tot heden toe zijn getuigen bij het volk. Wij echter komen aan u verkondigen, dat God de belofte, aan onze vaderen gedaan, in vervulling heeft doen gaan aan onze kinderen, door te verwekken Jezus Christus, onze Heer.

[Graduale]
!Ps 117:24;106:2
Dit is de dag, die de Heer gemaakt heeft. Laten wij daarop jubelen en ons verblijden.
!Ps 106:2
Zo moeten nu spreken, die door de Heer zijn verlost, die Hij gered heeft uit de hand van de vijand, die Hij tezamen bracht uit alle landen.
Alleluia, alleluia.
V. Uit het graf is de Heer verrezen, die voor ons aan het hout heeft gehangen.

[Sequentia]
@Tempora/Pasc0-0:Sequentia

[Evangelium]
Vervolg ++ van het heilig Evangelie volgens Lucas
!Luc. 24, 36-47
In die tijd stond Jezus midden tussen zijn leerlingen en sprak tot hen: Vrede zij u! Ik ben het, vreest niet. Zij echter stonden verslagen van schrik; want zij meenden een geest te zien. Maar Hij zeide hun: Waarom zijt gij zo ontsteld en wat komen er voor gedachten in u op? Ziet mijn handen en voeten; Ik ben het immers zelf; betast Mij maar en ziet toe; een geest heeft toch geen vlees en beenderen, zoals gij ziet, dat Ik heb. En na die woorden toonde Hij hun zijn handen en voeten. Zij konden het echter van vreugde nog maar niet geloven, en stonden verbaasd; daarom sprak Hij: Hebt gij hier iets om te eten? En zij gaven Hem een stuk gebakken vis en een honigraat. Nadat Hij voor hun ogen ervan gegeten had, nam Hij de rest en gaf het hun. Dan sprak Hij tot hen: Dit is het, wat Ik u gezegd heb, toen Ik nog bij u was: Alles wat er in de Wet van Mozes, bij de profeten en in de psalmen over Mij geschreven staat, moet in vervulling gaan. Toen verlichtte Hij hun geest, om de Schriften te kunnen verstaan. En Hij zeide hun: Zó staat er geschreven, en zó moest de Christus lijden en op de derde dag verrijzen uit de doden, en zó moet er aan alle volkeren boetvaardigheid en vergiffenis van zonden worden gepredikt in zijn Naam.

[Offertorium]
!Ps. 17:14; 17:16
En de Heer deed de donder rollen uit de hemel. De Allerhoogste verhief zijn stem, waterbronnen borrelden op, alleluia.

[Secreta]
Aanvaard, Heer, met de offergaven de gebeden van uw gelovigen, opdat wij, dank zij deze bewijzen van onze trouwe toewijding, mogen binnengaan in de heerlijkheid van de hemel.
$Per Dominum

[Communio]
!Col 3:1-2
Als gij met Christus verrezen zijt, zoekt dan wat boven u is. Daar toch zetelt Christus aan de rechterhand van God, alleluia. Weest bedacht op het hogere, alleluia.

[Postcommunio]
Wij vragen U, almachtige God, laat het ontvangen van het Paassacrament voortdurend blijven werken in onze harten.
$Per Dominum
