[Rank]
Sabbato Quattuor Temporum Pentecostes;;Semiduplex I classis;;5;;ex Pasc7-0

[Rank] (rubrica 196)
Sabbato Quattuor Temporum Pentecostes;;Semiduplex I classis;;6;;ex Pasc7-0

[Rule]
no Gloria
(rubrica 1960 et missa brevior) LectioL1
(rubrica 1960) celebranda aut forma longior aut forma brevior
LectioL5
Sequentia
Credo
Prefatio=Spiritu=hodierna die;

[Introitus]
!Rom 5:5
v. De liefde van God is in onze harten uitgestort, alleluia, door zijn Geest, die in ons woont, alleluia, alleluia.
!Ps 102:1
Loof, mijn ziel, de Heer, en al wat in mij is, zijn heilige Naam.
&Gloria
v. De liefde van God is in onze harten uitgestort, alleluia, door zijn Geest, die in ons woont, alleluia, alleluia.

[Oratio]
Wij vragen U, Heer, stort genadig de Heilige Geest in onze harten, die ons door zijn wijsheid heeft geschapen en door zijn voorzienigheid bestuurt.
$Per Dominum eiusdem

[LectioL1]
Lezing uit de Profeet Joël
!Joel 2:28-32
Dit zegt God, de Heer: Ik zal mijn Geest uitstorten over alle vlees; dan zullen uw zonen en uw dochters profeteren; uw grijsaards zullen dromen hebben, en uw jongelingen visioenen schouwen. Ja, zelfs op mijn slaven en slavinnen zal Ik in die dagen mijn Geest uitstorten. En Ik zal tekenen verrichten aan de hemel en op aarde: bloed en vuur en walm van rook. De zon zal verkeren in duisternis, en de maan in bloed, voordat de dag des Heren komt, de grote en verschrikkelijke. Dan zal het zijn: ieder, die de Naam des Heren aanroept, zal behouden blijven.
$Deo gratias

[GradualeL1]
Alleluia.
!Joann 6:64
Het is de Geest, die levend maakt. Het vlees draagt daartoe niets bij.

[GradualeL1](missa brevior)
Alleluia.
!Joann 6:64
Het is de Geest, die levend maakt. Het vlees draagt daartoe niets bij.
_
#Gloria
v. Eer aan God in den hoge, en op aarde vrede aan de mensen van goede wil. Wij loven U. Wij zegenen U. Wij aanbidden U. Wij verheerlijken U. Wij danken U om uw grote heerlijkheid. Heer, God, Koning in de hemel, God, almachtige Vader. Heer, enige Zoon, Jezus Christus. Heer God, Lam Gods, Zoon van de Vader. Gij, die de zonden van de wereld wegneemt, ontferm U over ons. Gij, die de zonden van de wereld wegneemt, aanvaard ons gebed. Gij, die zetelt aan de rechterhand van de Vader, ontferm U over ons. Want Gij alleen zijt heilig, Gij alleen de Heer, Gij alleen de Allerhoogste, Jezus Christus, met de Heilige Geest + in de heerlijkheid van God de Vader. Amen.

[OratioL1]
Wij vragen U, Heer, dat de Heilige Geest in ons doe opvlammen het vuur, dat onze Heer Jezus Christus in de wereld wierp en fel wilde doen branden.
$Qui tecum eiusdem

[LectioL2]
Lezing uit het Boek Leviticus
!Lev 23:9-11; 23:15-17; 23:21
In die dagen zeide de Heer tot Mozes: Spreek tot de kinderen van Israël en zeg hun: Als gij komt in het land, dat Ik u zal geven, en gij de oogst hebt binnengehaald, dan zult gij een schoof korenaren, de eersteling van uw oogst, naar de priester brengen. Deze zal daags na de sabbath de schoof opheffen voor de Heer, opdat het u ten zegen strekke, en hij zal ze heiligen. Dan zult gij vanaf daags na de sabbath, als gij de eersteling-schoof hebt opgedragen, zeven volle weken tellen, tot daags na het einde van de zevende week, dus vijftig dagen; en dan zult gij vanuit al uw woonplaatsen een nieuw offer naar de Heer brengen, twee eersteling-broden van twee tienden gedesemd tarwemeel, die gij moet bakken als eersteling voor de Heer. En deze dag moet gij als zeer plechtig en zeer heilig beschouwen; geen slafelijk werk zult gij dan verrichten. Een altijd blijvende instelling zal het zijn voor al uw woonplaatsen en geslachten. Zo spreekt de almachtige Heer.
$Deo gratias

[GradualeL2]
Alleluia.
!Job 26:13
Zijn geest tooide de hemel.

[OratioL2]
God, Gij hebt voorgeschreven tot genezing van de ziel het lichaam te kastijden door een godsdienstig vasten. Maak ons in uw goedheid U altijd toegewijd met ziel en lichaam.
$Per Dominum

[LectioL3]
Lezing uit het Boek Deuteronomium
!Deut 26:1-3; 7-11
In die dagen sprak Mozes tot de kinderen van Israël: Hoor, Israël, wat ik u heden gebied. Als gij komt in het land, dat de Heer, uw God, u in bezit zal geven, en gij het hebt bezet en er in woont, dan zult gij de eerstelingen van al uw vruchten nemen, ze in een korf leggen en dan gaan naar de plaats, die de Heer, uw God, heeft uitgekozen, opdat daar zijn Naam wordt aangeroepen. Dan zult gij naar de priester gaan, die er in die dagen is, en hem zeggen: Ik leg heden getuigenis af voor de Heer, uw God, die ons verhoord heeft en heeft neergezien op onze verdrukking, onze ellende en onze nood; die ons heeft weggevoerd uit Egypte met sterke hand en gestrekte arm, onder geweldige verschrikking, met wonderen en tekenen; die ons heeft binnengevoerd in deze plaats en ons dit land heeft gegeven, dat overvloeit van melk en honig. En daarom offer ik nu de eerstelingen van de vruchten van het land, dat de Heer mij heeft gegeven. Dan zult gij ze neerzetten voor het aanschijn van de Heer, uw God, en de Heer, uw God, aanbidden. En dan moogt gij een feestmaal houden van al het goede, dat de Heer, uw God, u gegeven heeft.
$Deo gratias

[GradualeL3]
Alleluia.
!Act 2:1
Toen de Pinksterdagen aangebroken waren, zaten allen bij elkaar.

[OratioL3]
Wij vragen U, almachtige God, zorg, dat wij, door een heilzaam vasten onderricht, ons onthouden van iedere zonde en zo gemakkelijker genade bij U verkrijgen.
$Per Dominum

[LectioL4]
Lezing uit het Boek Leviticus
!Lev 26:3-12
In die dagen zeide de Heer tot Mozes: Spreek tot de kinderen van Israël en zeg hun: Als gij uw levenswandel inricht volgens mijn geboden, als gij mijn voorschriften onderhoudt en ze volbrengt, dan zal Ik u regen geven op zijn tijd, en de aarde zal haar gewas voortbrengen, en de bomen zullen vol vruchten zijn. Het dorsen van het graan zal aansluiten bij de wijnoogst, en de wijnoogst zal tot de zaaitijd reiken; en gij zult uw brood eten tot verzadiging, en vrij van angst zult gij wonen in uw land. Ik zal zorgen voor vrede in uw gebied; gij zult kunnen slapen, zonder dat er iemand is, die schrik aanjaagt. De wilde dieren zal Ik doen verdwijnen, en geen zwaard zal er trekken door uw land. Als gij uw vijanden achtervolgt, zullen zij voor u neerstorten. Vijf van u zullen honderd van de anderen achtervolgen en honderd van u tienduizend; uw vijanden zullen voor uw ogen vallen door het zwaard. Ik zal op u neerzien en u doen groeien; gij zult u vermenigvuldigen en Ik zal mijn verbond met u gestand doen. Gij zult het overoude nog eten, maar dat oude wegwerpen, omdat het nieuwe al weer komt. Ik zal mijn woontent opslaan in uw midden, en mijn ziel zal u niet verwerpen. Ik zal rondgaan onder u en uw God zijn; en gij zult mijn volk zijn. Zo spreekt de almachtige Heer.
$Deo gratias

[GradualeL4]
Alleluia.
V. (Hier maakt men een kniebuiging.) Kom, Heilige Geest, vervul de harten van uw gelovigen en ontsteek in hen het vuur van uw liefde.

[OratioL4]
Wij vragen U, almachtige God, bewerk dat wij ons zo in het lichamelijk voedsel beperken, dat wij ons ook van het dreigend kwaad weten te onthouden.
$Per Dominum.

[LectioL5]
Lezing uit de Profeet Daniël
!Dan 3:47-51
In die dagen daalde de engel des Heren bij Azarias en zijn gezellen in de vuuroven neer, en dreef de vuurvlam de oven uit en maakte het binnen in de oven als waaide er een morgenwind. De vlam echter sloeg negen en veertig el boven de oven uit; en bij het uitslaan verbrandde zij de chaldeeuwse knechten van de koning, die bij de oven stonden en hem stookten. Hen zelf echter tastte het vuur in het geheel niet aan; het deed hun geen kwaad en bracht hun volstrekt geen letsel toe. Toen hieven de drie als uit één mond een loflied aan en verheerlijkten en zegenden God in de vuuroven, zeggende:
$Deo gratias

[GradualeL5]
Alleluia.
!Dan 3:52
Gezegend zijt Gij, Heer, God onzer vaderen, en lofwaardig in eeuwigheid.
_
#Gloria
v. Eer aan God in den hoge, en op aarde vrede aan de mensen van goede wil. Wij loven U. Wij zegenen U. Wij aanbidden U. Wij verheerlijken U. Wij danken U om uw grote heerlijkheid. Heer, God, Koning in de hemel, God, almachtige Vader. Heer, enige Zoon, Jezus Christus. Heer God, Lam Gods, Zoon van de Vader. Gij, die de zonden van de wereld wegneemt, ontferm U over ons. Gij, die de zonden van de wereld wegneemt, aanvaard ons gebed. Gij, die zetelt aan de rechterhand van de Vader, ontferm U over ons. Want Gij alleen zijt heilig, Gij alleen de Heer, Gij alleen de Allerhoogste, Jezus Christus, met de Heilige Geest + in de heerlijkheid van God de Vader. Amen.

[OratioL5]
@Tempora/093-6

[Lectio]
Lezing uit de Brief van de heilige Apostel Paulus aan de Romeinen
!Rom 5:1-5
Broeders, nu wij door het geloof gerechtvaardigd zijn, laten wij nu de vrede bewaren met God door onze Heer Jezus Christus; door Hem immers hebben wij door het geloof toegang tot deze genade, waarin wij ons bevinden, en vinden wij onze roem in de hoop op de glorie van de kinderen Gods. En dat niet alleen; maar wij vinden zelfs onze roem in de wederwaardigheden; wij weten immers, dat wederwaardigheden volharding kweken, de volharding weer beproefdheid en de beproefdheid hoop. De hoop echter wordt niet te schande, omdat de liefde van God in onze harten is uitgestort door de Heilige Geest, die ons geschonken werd.

[Graduale]
!Ps 116:1-2
Looft de Heer, alle volkeren. Alle naties, verheerlijkt Hem.
V. Want zijn barmhartigheid blijft ons verzekerd en de trouw des Heren duurt eeuwig.

[Graduale](missa brevior)
Alleluia.
V. (Hier maakt men een kniebuiging.) Kom, Heilige Geest, vervul de harten van uw gelovigen en ontsteek in hen het vuur van uw liefde.

[Sequentia]
@Tempora/Pasc7-0:Sequentia

[Sequentia](missa longior)
@Tempora/Pasc7-0:Sequentia::s/Alleluia.//

[Evangelium]
Vervolg ++ van het heilig Evangelie volgens Lucas
!Luc 4:38-44
In die tijd verliet Jezus de synagoge en ging het huis van Simon binnen. De schoonmoeder van Simon had hoge koorts. En men riep zijn hulp in voor haar. Toen boog Hij zich over haar heen en gaf bevel aan de koorts, en deze verliet haar. En onmiddellijk stond zij op en bediende hen. En toen de zon was ondergegaan, brachten allen hun zieken bij Hem, die aan verschillende kwalen leden. En aan ieder afzonderlijk legde Hij de handen op en genas hen. Van velen gingen er duivelen uit, terwijl zij riepen: Gij zijt de Zoon van God. Maar onder bedreiging belette Hij hen om zo te spreken, omdat zij wisten, dat Hij de Christus was. En toen het dag werd, ging Hij de stad uit en begaf zich naar een eenzame plaats. Maar de menigte zocht Hem. En toen zij Hem gevonden hadden, wilden zij Hem tegenhouden, dat Hij niet van hen zou heengaan. Maar Hij zeide hun: Ook aan de andere steden moet Ik de blijde boodschap brengen van het rijk Gods; want daartoe ben Ik gezonden. En Hij predikte in de synagogen van Galilea.

[Offertorium]
@Tempora/093-6

[Secreta]
Opdat ons vasten U welgevallig zij, o Heer, vragen wij U, laat ons U een hart mogen aanbieden, gezuiverd door deze geheimvolle gaven.
$Per Dominum.

[Communio]
!Joann 3:8
De Geest waait waar Hij wil en gij hoort zijn geluid, alleluia, alleluia, maar gij weet niet vanwaar Hij komt, of waarheen Hij gaat, alleluia, alleluia, alleluia.

[Postcommunio]
Mogen uw heilige gaven, o Heer, in ons een heilig vuur ontsteken, opdat wij ons daardoor gelukkig mogen voelen bij het ontvangen en in hun uitwerking. 
$Per Dominum.
