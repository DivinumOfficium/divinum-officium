[Rank]
Dominica XVI Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!Ps 85:3; 85:5
v. Ontferm U over mij, want de hele dag roep ik tot U. Want Gij, o Heer, zijt goed en genadig, en rijk aan barmhartigheid voor allen, die U aanroepen.
!Ps 85:1
Neig uw oor naar mij, o Heer, en verhoor mij, want ik ben arm en ellendig.
&Gloria
v. Ontferm U over mij, want de hele dag roep ik tot U. Want Gij, o Heer, zijt goed en genadig, en rijk aan barmhartigheid voor allen, die U aanroepen.

[Oratio]
Wij vragen U, Heer, dat de genade ons altijd mag voorkomen en blijven vergezellen en onze aandacht altijd gericht houden op goede werken.
$Per Dominum

[Lectio]
Lezing uit de Brief van de heilige Apostel Paulus aan de Ephesiërs
!Ephes 3:13-21
Broeders, ik bid u, dat gij niet de moed verliest om wille van de wederwaardigheden, die ik voor u verduur; want dat is juist een eer voor u. Daarom buig ik mijn knieën voor de Vader van onze Heer Jezus Christus, aan Wie alle vaderschap in de hemel en op aarde zijn naam ontleent: Moge Hij overeenkomstig de rijkdom van zijn glorie u geven: dat gij naar de inwendige mens krachtig wordt gesterkt door zijn Geest, en dat Christus woont in uw harten door het geloof; opdat gij, aldus geworteld en bevestigd in de liefde, in staat zijt om met alle heiligen de breedte en de lengte, de hoogte en de diepte te begrijpen, en de liefde van Christus te kennen, die alle begrip te boven gaat, om aldus volmaakt te worden naar heel de volheid Gods. Aan Hem nu, die bij machte is om door de kracht, die in ons werkt, veel meer tot stand te brengen, dan wij kunnen vragen of begrijpen, aan Hem zij de eer in de Kerk en in Christus Jezus tot in alle geslachten van de eeuwen der eeuwen. Amen.

[Graduale]
!Ps 101:16-17
De volkeren, o Heer, zullen ontzag hebben voor uw Naam, en alle koningen der aarde voor uw heerlijkheid.
V. Omdat de Heer Sion heeft opgebouwd en zal verschijnen in zijn glorie.
Alleluia, alleluia.
!Ps 97:1
Zingt de Heer een nieuw lied, want wonderen heeft de Heer gewrocht. Alleluia.

[Evangelium]
Vervolg ++ van het heilig Evangelie volgens Lucas
!Luc 14:1-11
In die tijd kwam Jezus op een sabbath in het huis van een der voornaamste farizeën, om de maaltijd te gebruiken; en zij letten zeer scherp op Hem. En zie, daar stond vóór Hem een man, die aan waterzucht leed. En Jezus richtte zich tot de wetgeleerden en farizeën met de vraag: Mag men op de sabbath iemand genezen of niet? Maar zij zwegen. Dan legde Hij zijn hand op hem, genas hem en liet hem heengaan. Maar tot de anderen sprak Hij: Wie van u zal niet zijn ezel of zijn os, die in een put valt, terstond er uit halen, al is het een sabbathdag? En zij wisten niets daartegen in te brengen. Ook hield Hij aan de gasten een gelijkenis voor, omdat Hij bemerkte, hoe zij de eerste plaatsen uitzochten; en Hij sprak tot hen: Als gij ter bruiloft wordt genodigd, neem dan niet de eerste plaats in; want misschien is er iemand genodigd, die voornamer is dan gij; en dan zou hij, die u en hem heeft uitgenodigd, u komen zeggen: Maak plaats voor deze; dan zoudt gij met schaamte de laatste plaats moeten innemen. Maar als gij genodigd zijt, neem dan de laatste plaats; wanneer dan uw gastheer binnen komt, zal hij tot u zeggen: Vriend, ga hoger op! Dat zal een eer voor u zijn in het oog van al de disgenoten. Want al wie zich verheft, zal vernederd, maar wie zich vernedert, zal verheven worden.

[Offertorium]
!Ps 39:14; 39:15
Heer, zie toe om mij te helpen. Laat schande en beschaming hen treffen, die mij naar het leven staan. Heer, zie toe om mij te helpen.

[Secreta]
Wij vragen U, Heer, reinig ons door de invloed van dit offer en bewerk vol goedheid in ons, dat wij erin mogen delen.
$Per Dominum

[Communio]
!Ps 70:16-17; 70:18
Heer, uw gerechtigheid, de uwe alleen, wil ik gedenken. O God, Gij hebt mij onderwezen vanaf mijn jeugd en wil nu toch niet, nu ik oud ben en grijs, mij verlaten, o God.

[Postcommunio]
Wij vragen U, Heer, zuiver in uw goedheid onze harten en vernieuw ze door de hemelse Sacramenten, opdat wij tengevolge daarvan nu en in de toekomst ook naar het lichaam geholpen worden.
$Per Dominum
