[Rank]
Dominica II post Epiphaniam;;Semiduplex;;5

[Rule]
Gloria
Credo
Prefatio=Trinitate

[Introitus]
!Ps 65:4
v. Dat heel de aarde U aanbidde en voor U zinge, o God. Zij jubele een loflied voor uw Naam, o Allerhoogste.
!Ps 65:1-2
Juich God toe, heel de aarde, bezing zijn Naam met psalmspel; breng Hem lof tot zijn verheerlijking!
&Gloria
v. Dat heel de aarde U aanbidde en voor U zinge, o God. Zij jubele een loflied voor uw Naam, o Allerhoogste.

[Oratio]
Almachtige, eeuwige God, Gij regelt evenzeer wat in de hemel als op aarde is. Verhoor goedgunstig de gebeden van uw volk en geef onze dagen uw vrede.
$Per Dominum

[Lectio]
Lezing uit de Brief van de heilige Apostel Paulus aan de Romeinen
!Rom 12:6-16
Broeders, de gaven die wij bezitten, zijn verschillend overeenkomstig de genade, die ons is geschonken. Is het de gave van de profetie, gebruik ze dan volgens de eisen van het geloof; is het een of ander dienstwerk, geef u aan dat ambt; hebt gij te onderrichten, wijd u aan het onderricht; moet gij prediken, leg u toe op de prediking. Wie de armen bedeelt, laat hij het doen in eenvoud; wie in de overheid gesteld is, doe het met zorg; wie barmhartigheid beoefent, laat hij dat doen met blijmoedigheid. De liefde moet zijn zonder huichelarij. Hebt een afschuw van het kwade, en blijft gehecht aan het goede. Bemint elkander met broederlijke liefde. Gij moet voorkomend zijn in hoogachting voor elkander. Wilt in uw ijver niet verslappen; weest vurig van geest en dient de Heer. Laat de hoop u blijmoedig maken. Gij moet geduldig zijn in lijden; blijft volharden in het gebed; helpt de gelovigen in alle nood, en beoefent de gastvrijheid. Zegent hen, die u kwaad doen; zegent hen, en vloekt hen niet. Wilt blij zijn met de blijden, en wenen met hen, die wenen. Blijft eensgezind onder elkander; wilt niet streven naar wat groot schijnt, maar weest tevreden met het kleine.

[Graduale]
!Ps 106:20-21
De Heer gaf zijn bevel en schonk hun genezing. Hij ontrukte hen aan de dood. 
V. Dat zij de Heer prijzen om zijn barmhartigheid en zijn wonderwerken voor de kinderen der mensen.
Alleluia, alleluia.
!Ps 148:2
Looft de Heer, al zijn engelen, looft Hem, al zijn heerscharen. Alleluia.

[Evangelium]
Vervolg ++ van het heilig Evangelie volgens Johannes
!Joann 2:1-11
In die tijd, werd er te Cana in Galilea bruiloft gevierd; ook de Moeder van Jezus was daar tegenwoordig; en Jezus werd met zijn leerlingen eveneens op de bruiloft genodigd. Nu kwam er gebrek aan wijn, en de Moeder van Jezus zeide tot Hem: Zij hebben geen wijn meer. Jezus antwoordde haar: Vrouwe, wat wilt Gij van Mij? Mijn uur is nog niet gekomen. Zijn Moeder zeide dan tot de bedienden: Doet alles, wat Hij u zal zeggen. Nu stonden daar vanwege de joodse reinigingsgebruiken zes stenen kruiken, elk met een inhoud van twee of drie metreten. Jezus sprak tot hen: Vult de kruiken met water. En zij vulden ze tot boven toe. Dan zeide Hij tot hen: Schept er nu wat uit en brengt het naar de hofmeester. Dat deden zij. De hofmeester proefde van het water, dat wijn was geworden; en daar hij niet wist, waar deze vandaan kwam, - de bedienden, die het water geschept hadden, wisten het wel â€“ riep hij terstond de bruidegom en zeide tot hem: Iedereen begint met de goede wijn op te zetten, en wanneer er goed gedronken is, komt men met een mindere soort; maar gij hebt de beste wijn bewaard tot nu toe. Zo deed Jezus zijn eerste wonder te Cana in Galilea, en openbaarde er zijn heerlijkheid. En zijn leerlingen werden bevestigd in hun geloof in Hem.

[Offertorium]
!Ps 65:1-2; 65:16
Juich God toe, heel de aarde, bezing zijn Naam met psalmspel. Komt en hoort, gij allen die God vreest; ik wil u verhalen hoe grote dingen de Heer aan mij heeft gedaan, alleluia.

[Secreta]
Heilig, Heer, de offergaven en reinig ons van de smetten van onze zonden.
$Per Dominum

[Communio]
!Joann 2:7; 2:8; 2:9; 2:10-11
De Heer zegt: Vult de kruiken met water en brengt het de hofmeester. Toen de hofmeester van het water, dat wijn geworden was, geproefd had, zei hij tot de bruidegom: Gij hebt de goede wijn tot nu toe bewaard. Dit wonder was het eerste, dat Jezus deed in tegenwoordigheid van zijn leerlingen.

[Postcommunio]
Wij vragen U, Heer, laat uw krachtige werking in ons steeds toenemen, opdat wij, met de goddelijke geheimen gevoed, door uw genade voorbereid mogen worden om dat te ontvangen, waarvan zij de belofte inhouden.
$Per Dominum
