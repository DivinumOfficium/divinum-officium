[Officium]
Feria Sexta Quattuor Temporum

[Rule]
no Gloria
Suffragium=Sanctorum;Vivis;;
Super popul

[Introitus]
!Ps 24:17; 24:18
v. Bevrijd mij van mijn angsten, Heer, zie mijn ellende en kwelling en vergeef mij al mijn zonden.
!Ps 24:1-2
Tot U, Heer, verhef ik mijn ziel. Mijn God, op U vertrouw ik, laat mij niet beschaamd worden.
&Gloria
v. Bevrijd mij van mijn angsten, Heer, zie mijn ellende en kwelling en vergeef mij al mijn zonden.

[Oratio]
Heer, wees uw volk genadig en sterk het barmhartig met uw genadige bijstand, nu het zich in uw kracht U heeft toegewijd.
$Per Dominum

[Lectio]
Lezing uit de Profeet Ezechiël
!Ezech 18:20-28
Dit zegt God, de Heer: De ziel, die zondigt, zij zal sterven; de zoon behoeft niet de zonde van zijn vader te dragen; en de vader behoeft niet de zonde van zijn zoon te dragen; de deugdzaamheid van de rechtvaardige zal rusten op hem zelf, en ook de boosheid van de zondaar zal rusten op hem zelf. Maar als de zondaar boete doet voor al de zonden, die hij bedreven heeft, en al mijn geboden onderhoudt en deugd en gerechtigheid beoefent, dan zal hij leven en niet sterven. Van alle zonden, die hij bedreven heeft, zal Ik er geen enkele indachtig blijven; om de gerechtigheid, die hij beoefent, zal hij leven. Zou Ik dan de dood van de zondaar willen, - zo spreekt God de Heer, - en niet veeleer, dat hij terugkeert van zijn wegen en blijft leven? Maar als de rechtvaardige zich afkeert van zijn deugd en zonde bedrijft in navolging van al de gruwelen, die de zondaar pleegt te bedrijven, zal hij dan misschien in leven blijven? Aan al de gerechtigheid, die hij beoefend heeft, zal niet meer worden gedacht; om de ontrouw, die hij pleegt, en om de zonde, die hij begaat, zal hij sterven. Dan zegt gij: De weg des Heren is niet recht! Luistert dan, huis van Israël: Is mijn weg soms niet recht, en zijn niet veeleer uw wegen krom? Want als een rechtvaardige zich afkeert van zijn deugd en zonde gaat bedrijven, dan zal hij daarvoor sterven; om de zonde, die hij bedrijft, zal hij sterven. Maar als de zondaar zich afkeert van zijn zonde, die hij bedreven heeft, en deugd en gerechtigheid beoefent, dan redt hij zijn leven. Want hij is tot inzicht gekomen en keert zich af van alle zonde, die hij bedreven heeft; en daarom zal hij leven en niet sterven. Zo spreekt de almachtige Heer.

[Graduale]
!Ps 85:2; 85:6
Mijn God, red uw dienaar, die zijn hoop op U stelt.
V. Luister, Heer, naar mijn gebed.
_
!Tractus
!Ps 102:10
Heer, behandel ons niet naar onze zonden, die wij bedreven, vergeld ons niet naar onze schuld.
!Ps 78:8-9
Ach, Heer, denk toch niet meer aan onze vroegere zonden! Moge uw barmhartigheid ons spoedig tegemoet treden, want wij zijn ellendig bovenmate. (Hier maakt men een kniebuiging.)
V. Help ons, o God, onze Redder. Verlos ons, Heer, om de eer van uw Naam. Om wille van uw Naam, vergeef ons onze zonden.

[Evangelium]
Vervolg ++ van het heilig Evangelie volgens Johannes
!Joann 5:1-15
In die tijd was er een feest bij de Joden en Jezus ging op naar Jeruzalem. Nu is er te Jeruzalem het Schaapsbad, in het hebreeuws Bethsaïda geheten, met vijf zuilengangen. Daar lag een grote menigte zieken, blinden, kreupelen en lammen, die er wachtten op de beweging van het water. Want een engel des Heren daalde bij tijden in het bad neer en dan kwam het water in beweging. En degene, die na de beweging van het water het eerst in het bad kwam, werd genezen, welke kwaal hij ook had. Nu lag daar een man, die reeds acht en dertig jaar ziek was. Toen Jezus hem daar zag liggen en vernam, dat hij al zo lang ziek was, zeide Hij tot hem: Wilt gij genezen? De zieke gaf Hem ten antwoord: Heer, ik heb niemand, die mij in het bad brengt, zodra het water in beweging komt; want als ik er zelf naar toe ga, is er al een ander vóór mij in. Jezus zeide hem: Sta op; neem uw bed op en loop. En onmiddellijk was de man genezen, en hij nam zijn bed op en liep. Nu was het die dag sabbath. De Joden zeiden daarom tot de genezene: Het is sabbath; gij moogt uw bed niet dragen. Hij antwoordde hun: Hij, die mij genezen heeft, heeft mij gezegd: Neem uw bed op en loop! Zij vroegen hem toen: Wie is het dan, die u gezegd heeft: Neem uw bed op en loop? De genezene echter wist niet, wie het was. Want Jezus had Zich uit de menigte, die daar stond, teruggetrokken. Later trof Jezus hem in de tempel en zeide hem: Zie, gij zijt thans genezen; zorg er nu voor niet weer te zondigen, opdat u niets ergers overkomt. De man ging heen en berichtte aan de Joden, dat het Jezus was, die hem genezen had.

[Offertorium]
@Tempora/093-5

[Secreta]
Wij vragen U, Heer, aanvaard de offers, door ons in dienstbaarheid opgedragen, en heilig goedgunstig uw gaven.
$Per Dominum

[Communio]
!Ps 6:11
Al mijn vijanden mogen te schande worden en ontstellen; ze mogen beschaamd afdeinzen, en wel terstond.

[Postcommunio]
Mogen, Heer, door de werking van dit geheim, onze zonden uitgewist worden en onze rechtmatige verlangens vervulling vinden.
$Per Dominum

[Super populum]
!Oratio super populum
v. Laat ons bidden.
v. Buigt nederig uw hoofd voor God.
v. Verhoor ons, goede God, en doe in onze geest het licht van uw genade opgaan.
$Per Dominum
