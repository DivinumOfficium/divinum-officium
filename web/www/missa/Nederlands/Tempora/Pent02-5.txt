[Rank]
Sacratissimi Cordis Domini Nostri Jesu Christi;;Duplex majus;;5.1

[Rule]
Gloria
Credo
Prefatio=Cord
No Commemoratio

[Introitus]
!Ps 32:11; 32:19
v. De gedachten van zijn Hart zijn er op gericht, hoe Hij van geslacht tot geslacht hun leven zal redden van de dood, en hen voeden bij hongersnood. (Alleluia, alleluia.)
!Ps 32:1
Juicht, gerechtigen, in de Heer. De lofzang past de vromen.
&Gloria
v. De gedachten van zijn Hart zijn er op gericht, hoe Hij van geslacht tot geslacht hun leven zal redden van de dood, en hen voeden bij hongersnood. (Alleluia, alleluia.)

[Oratio]
God, Gij gewaardigt U ons in het Hart van uw Zoon, dat door onze zonden gewond is, de oneindige schatten van uw liefde barmhartig ter beschikking te stellen. Wij vragen U, zorg dat wij, die Hem onze liefdevolle en toegewijde onderdanigheid betuigen, ook onze plicht van waardig eerherstel vervullen.
$Per eumdem

[Lectio]
Lezing uit de brief van de heilige Apostel Paulus aan de Ephesiërs.
!Eph 3:8-12, 14-19
Broeders, mij, de geringste van alle heiligen, is deze genadegave geschonken: aan de heidenvolken de blijde boodschap te brengen van de onnaspeurlijke rijkdom van Christus, en voor allen in het licht te stellen, hoe het heilsplan wordt uitgewerkt, dat van eeuwigheid verborgen was in God, de Schepper van alle dingen; opdat aldus aan de heerschappijen en machten in de hemelen door de Kerk bekend zou worden de veelzijdige wijsheid van God overeenkomstig het besluit van eeuwigheid, dat Hij ten uitvoer heeft gebracht in Christus Jezus; met Hem verbonden, kunnen wij vrijmoedig nader treden in goed vertrouwen om wille van ons geloof in zijn persoon. Daarom buig ik mijn knieën voor de Vader van onze Heer Jezus Christus, aan wie alle Vaderschap in de hemel en op aarde zijn naam ontleent. Moge Hij overeenkomstig de rijkdom van zijn glorie u geven: dat gij naar de inwendige mens krachtig wordt gesterkt door zijn Geest, en dat Christus woont in uw harten door het geloof; opdat gij, aldus geworteld en bevestigd in de liefde, in staat zijt om met alle heiligen de breedte en de lengte, de hoogte en de diepte te begrijpen, en de liefde van Christus te kennen, die alle begrip te boven gaat, om aldus volmaakt te worden naar heel de volheid Gods.

[Graduale]
!Ps 24:8-9
De Heer is goed en rechtvaardig; daarom wijst Hij de zondaren de weg.
V. De nederigen geleidt Hij in gerechtigheid. De zachtmoedigen toont Hij hun pad.
Alleluia, alleluia. 
!Matt 11:29
Neemt mijn juk op u en leert van Mij, omdat Ik zachtmoedig en nederig van harte ben, en gij zult rust vinden voor uw zielen. Alleluia.

[GradualeP]
!Matt 11:29; 11:28
Alleluia, alleluia. Neemt mijn juk op u en leert van Mij, omdat Ik zachtmoedig en nederig van harte ben, en gij zult rust vinden voor uw zielen. Alleluia.
V. Komt tot Mij, allen die vermoeid en belast zijt, en Ik zal u verkwikken. Alleluia.

[Tractus]
!Ps 102:8-10
Barmhartig en en meedogend is de Heer, lankmoedig en rijk aan ontferming.
V. Neen, niet altijd blijft Hij toornen, niet eeuwig dreigen.
V. Hij behandelt ons niet naar onze zonden, vergeldt ons niet naar onze schuld.

[Evangelium]
Vervolg ++ van het heilig Evangelie volgens Johannes
!Joann 19:31-37
In die tijd, daar het voorbereidingsdag was en men de lijken niet op de sabbath aan het kruis wilde laten, - het was nog wel een grote sabbath - vroegen de Joden aan Pilatus, dat men hun de benen zou breken, en hen dan zou afnemen. Toen kwamen de soldaten en braken wel de benen van de eerste en ook van de tweede, die met Hem gekruisigd was. Toen zij echter bij Jezus kwamen en zagen, dat Hij reeds gestorven was, braken zij Hem de benen niet. Maar een van de soldaten stak met een lans zijn zijde open, en onmiddellijk kwam er bloed en water uit. En die het zelf gezien heeft, legt er getuigenis van af, opdat ook gij moogt geloven; want zijn getuigenis is waar, en hij weet zeker, dat hij de waarheid spreekt. Dit gebeurde immers, opdat de Schrift vervuld zou worden: “Geen been zult gij er van breken.” En een ander schriftwoord zegt nog: “Zij zullen opzien naar Hem, die zij doorstoken hebben.”

[Offertorium]
!Ps 68:21-22
Smaad en ellende verwachtte mijn hart. Ik zag uit naar iemand, die medelijden met Mij heeft, maar er was er geen; naar een, die Mij zou troosten, heb Ik gezocht, maar Ik vond er geen.

[OffertoriumP]
!Ps 39:7-9
Geen brand- en zoenoffer hebt Gij gewild, en daarom heb ik gezegd: Zie, ik kom. In de boekrol is mij voorgeschreven uw wil te volbrengen. Ja, mijn God, dat wil ik, en uw wet heb ik diep in mijn hart gegrift, alleluia.

[Secreta]
Wij vragen U, Heer, houdt de onuitsprekelijke liefde van het Hart van uw beminde Zoon voor ogen, opdat de gave, die wij U aanbieden, U aangenaam zij en een uitboeting voor onze zonden. 
$Per eumdem

[Communio]
!Joann 19:34
Een van de soldaten opende met een lans zijn zijde, en aanstonds vloeide er bloed en water uit.

[CommunioP]
!Joann 7:37
Als iemand dorst heeft, dat Hij tot Mij kome en drinke, alleluia, alleluia.

[Postcommunio]
Heer Jezus, mogen uw heilige gaven ons een goddelijk vuur instorten, opdat wij door de zoetheid van uw zachtmoedig Hart te smaken het aardse leren geringschatten, en het hemelse liefhebben.
$Qui vivis
