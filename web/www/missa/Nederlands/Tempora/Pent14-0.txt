[Rank]
Dominica XIV Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!Ps 83:10-11
v. God, onze Beschermer, zie op ons neer en sla uw ogen op het aanschijn van uw gezalfde, want één dag in uw voorhoven is beter dan duizend daarbuiten.
!Ps 83:2-3
V. Hoe lieflijk zijn uw woontenten, o Heer der heerscharen. Mijn ziel kwijnt van verlangen naar de voorhoven des Heren.
&Gloria
v. God, onze Beschermer, zie op ons neer en sla uw ogen op het aanschijn van uw gezalfde, want één dag in uw voorhoven is beter dan duizend daarbuiten.

[Oratio]
Wij vragen U, Heer, bescherm uw Kerk door uw blijvende gunst en laat uw hulp al wat schadelijk is van haar afweren, en haar richten op wat haar zalig is, omdat de sterfelijke mens zonder U geen stand kan houden.
$Per Dominum

[Lectio]
Lezing uit de Brief van de heilige Apostel Paulus aan de Galaten
!Gal 5:16-24
Broeders, gij moet leven naar de geest; dan zult gij de begeerten van het vlees niet inwilligen. Het vlees immers begeert tegen de geest, en de geest tegen het vlees; want de een strijdt tegen de ander, om u af te trekken van hetgeen gij zoudt willen doen. Maar als gij u laat leiden door de geest, is er geen wet, die u treft. De werken nu van het vlees zijn welbekend; het zijn immers: ontucht, onreinheid, oneerbaarheid en zedeloosheid; afgodendienst, toverij en vijandschap; twist, afgunst en toorn; onenigheid, tweedracht en verdeeldheid; jaloersheid, doodslag, dronkenschap en onmatigheid; en meer dergelijke dingen. Maar ik zeg u van tevoren, zoals ik vroeger ook reeds gedaan heb, dat zij, die zulke dingen doen, het rijk van God niet zullen verwerven. Daarentegen zijn de vruchten van de geest: liefde en vreugde, vrede en geduld; welwillendheid en goedheid, lankmoedigheid en zachtmoedigheid; getrouwheid en bescheidenheid, zelfbeheersing en reinheid. Tegen zulke mensen richt zich geen enkele wet. Degenen nu, die Christus toebehoren, hebben hun vlees aan het kruis geslagen met al zijn ondeugden en begeerten.

[Graduale]
!Ps 117:8-9
Beter is het te vertrouwen op de Heer dan zich op mensen te verlaten. 
V. Beter is het te hopen op de Heer dan te vertrouwen op vorsten.
Alleluia, alleluia.
!Ps 94:1
Komt, laten wij jubelen voor de Heer. Laten wij juichen voor God, ons heil. Alleluia.

[Evangelium]
Vervolg ++ van het heilig Evangelie volgens Mattheüs
!Matt 6:24-33
In die tijd sprak Jezus tot zijn leerlingen: Niemand kan twee heren dienen; want hij zal of de een haten en de ander beminnen, of de een op de handen dragen en de ander verwaarlozen. Gij kunt niet tegelijk God dienen en de mammon! Daarom zeg Ik u: weest niet angstig bezorgd voor uw leven, wat gij zult eten, of voor uw lichaam, waarmede gij u zult kleden. Is het leven niet meer dan het voedsel, en het lichaam niet meer dan de kleding? Ziet naar de vogelen des hemels; zij zaaien niet, en zij maaien niet en verzamelen niet in schuren; en toch, uw hemelse Vader voedt ze. Zijt gij niet veel meer waard dan zij? En wie uwer kan met al zijn denken aan zijn lengte één el toevoegen? En wat maakt gij u angstig bezorgd over kleding? Ziet de lelies op het veld, hoe ze groeien; zij werken niet en spinnen niet; en tóch zeg Ik u, dat Salomon in al zijn heerlijkheid niet gekleed was als één van deze. Als God nu het gewas op het veld, dat heden is en morgen in de oven geworpen wordt, zo kleedt, hoeveel te meer dan u, kleingelovigen? Wilt dus niet angstig bezorgd zijn en zeggen: Wat zullen wij eten, of wat zullen wij drinken, of waarmee zullen wij ons kleden? Want dat zijn dingen, waar de heidenen naar vragen. Immers uw Vader weet, dat gij dit alles nodig hebt. Zoekt derhalve eerst het rijk Gods en zijn gerechtigheid, en al dat andere zal u geschonken worden als toegift.

[Offertorium]
!Ps 33:8-9
De engel des Heren zal zijn legerplaats opslaan rondom hen, die Hem vrezen, en Hij zal hen bevrijden. Smaakt en ziet, hoe goed de Heer is.

[Secreta]
Wij vragen U, Heer, laat deze heilzame offerande voor ons betekenen zuivering van onze zonden en verzoening met uw macht.
$Per Dominum

[Communio]
!Matt 6:33
Zoekt eerst het rijk Gods en al het andere zal u geschonken worden als toegift, zegt de Heer.

[Postcommunio]
Mogen, o God, uw Sacramenten ons altijd zuiveren en beschermen en in het bezit stellen van de eeuwige zaligheid.
$Per Dominum
