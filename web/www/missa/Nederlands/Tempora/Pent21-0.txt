[Rank]
Dominica XXI Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!Esth 13:9; 13:10-11
v. Alles, o Heer, hangt af van uw wil, en er is niemand die uw wil kan weerstaan. want Gij hebt alles gemaakt, hemel en aarde en het al, wat binnen de grenzen van de hemel valt. Gij zijt de Heer van alles.
!Ps 118:1
Gelukkig zij, die smetteloos zijn op hun levensweg, die wandelen volgens de wet des Heren.
&Gloria
v. Alles, o Heer, hangt af van uw wil, en er is niemand die uw wil kan weerstaan. want Gij hebt alles gemaakt, hemel en aarde en het al, wat binnen de grenzen van de hemel valt. Gij zijt de Heer van alles.

[Oratio]
Wij vragen U, Heer, bescherm uw gezin met een blijvende liefde, opdat het onder uw bescherming vrij mag zijn van alle onheil en in goede werken zich wijden aan uw dienst.
$Per Dominum

[Lectio]
Lezing uit de Brief van de heilige Apostel Paulus aan de Ephesiërs
!Ephes 6:10-17
Broeders, zoekt uw sterkte in de Heer en in zijn alvermogende kracht. Trekt de wapenrusting Gods aan, om stand te kunnen houden tegen de listige aanvallen van de duivel. Want onze strijd gaat niet tegen vlees en bloed, maar tegen de vorsten en machten en wereldbeheersers der duisternis, tegen de boze geesten in de lucht. Grijpt daarom naar de wapenrusting Gods, om weerstand te kunnen bieden op de kwade dag, en in volle uitrusting pal te staan. Houdt u dus gereed, de lendenen omgord met de waarheid, gestoken in het pantser van de gerechtigheid, en de voeten geschoeid met bereidwilligheid voor het evangelie des vredes; blijft in alle omstandigheden vasthouden het schild des geloofs, waarmede gij alle gloeiende pijlen van de boze vijand kunt doven; neemt daarbij de helm van het heil en het zwaard van de Geest, dat is: het Woord Gods.

[Graduale]
!Ps 89:1-2
Heer, Gij waart ons een toevlucht van geslacht tot geslacht. 
V. Eer de bergen het aanzien kregen, eer de aarde en de wereld werden gevormd, zijt Gij, o God, van eeuwigheid tot eeuwigheid.
Alleluia, alleluia.
!Ps 113:1
Toen Israël uit Egypte trok, het huis van Jacob uit een volk van barbaren. Alleluia.

[Evangelium]
Vervolg ++ van het heilig Evangelie volgens Mattheüs
!Matt 18:23-35
In die tijd hield Jezus zijn leerlingen deze gelijkenis voor: Het rijk der hemelen gelijkt op een koning, die afrekening wilde houden met zijn dienaren. En toen hij met afrekenen was begonnen, werd er iemand vóór hem gebracht, die hem tienduizend talenten schuldig was. Daar hij echter niets had om te betalen, gaf zijn heer bevel hem te verkopen, met zijn vrouw en kinderen en alles wat hij had, en zo de schuld te voldoen. Maar de dienaar viel vóór hem neer, en smeekte: Heb geduld met mij, en ik zal u alles betalen! Toen kreeg de heer medelijden met zijn dienaar, liet hem weer vrij, en schold hem de schuld kwijt. Maar toen deze dienaar wegging, trof hij een van zijn mededienaren, die hem honderd tienlingen schuldig was; en hij greep hem bij de keel, en zeide; Betaal wat gij schuldig zijt! En zijn mededienaar viel neer en smeekte hem: Heb geduld met mij en ik zal u alles betalen! Doch de ander wilde dat niet; maar hij ging heen, en liet hem in de gevangenis werpen tot hij zijn schuld zou betaald hebben. Toen nu zijn mededienaren dat zagen gebeuren, werden zij zeer bedroefd; en zij gingen naar hun heer en deelden hem alles mede, wat er voorgevallen was. Toen liet zijn heer hem roepen, en sprak tot hem: Slechte knecht! Heel uw schuld heb ik u kwijtgescholden, omdat gij het mij gevraagd hebt; moest gij dan ook geen medelijden hebben met uw medeknecht, zoals ik medelijden heb gehad met u? En in toorn ontstoken leverde zijn heer hem over aan de beulen, totdat hij geheel zijn schuld zou betaald hebben. Zo zal ook mijn hemelse Vader doen met u, als gij allen niet van harte vergiffenis schenkt aan uw broeder.

[Offertorium]
!Job 1.1
Er was een man in het land van Hus. Job was zijn naam. Hij was eenvoudig, rechtschapen en godvrezend. Satan vroeg verlof hem te mogen beproeven en de Heer gaf hem macht over zijn bezit en zijn lichaam. En hij verdelgde al zijn bezit en zijn kinderen. Ook zijn lichaam verwondde hij met grote zweren.

[Secreta]
Aanvaard goedgunstig, Heer, ons offer, waardoor Gij U wilt laten verzoenen en in machtige liefde ons heil herstellen.
$Per Dominum

[Communio]
!Ps 118:81; 118:84; 118:86
Naar uw heil versmacht mijn ziel en op uw woord stel ik mijn vertrouwen. Wanneer zult Gij aan mijn vervolgers uw oordeel voltrekken? Ten onrechte vervolgen zij mij. Ach, sta mij bij, Heer, mijn God.

[Postcommunio]
Wij vragen U, Heer, nu wij de spijs der onsterfelijkheid ontvangen hebben, dat wij met een zuiver hart mogen najagen, wat wij met de mond genuttigd hebben.
$Per Dominum
