[Rank]
Feria Tertia infra Hebdomadam II in Quadragesima;;Feria major;;2.1

[Rule]
no Gloria
Suffragium=Sanctorum;Vivis;;
Super popul

[Introitus]
!Ps 26:8; 26:9
v. Voor U stort mijn hart zich uit, uw aanschijn heb ik gezocht, uw aanschijn, Heer, zal ik zoeken; wend toch uw aanschijn niet van mij af.
!Ps 26:1
De Heer is mijn licht en mijn heil. Wie zou ik vrezen?
&Gloria
v. Voor U stort mijn hart zich uit, uw aanschijn heb ik gezocht, uw aanschijn, Heer, zal ik zoeken; wend toch uw aanschijn niet van mij af.

[Oratio]
Wij vragen U, Heer, laat door uw goedheid in ons volledig tot zijn recht komen de steun van het heilig vasten, opdat wij onder uw bijstand kunnen volbrengen, wat wij uit uw instelling als onze plicht kennen.
$Per Dominum

[Lectio]
Lezing uit het derde Boek der Koningen
!3 Reg 17:8-16
In die dagen kwam het woord des Heren tot Elias van Thesbe en het luidde: Sta op en ga naar Sarephta, in het land der Sidoniërs, en neem daar uw verblijf; want Ik heb een weduwe daar bevolen u te spijzigen. Hij stond op en ging naar Sarephta. Toen hij bij de stadpoort kwam, zag hij een weduwe, die wat hout bijeen raapte; en hij riep haar toe: Haal mij wat water in uw kruik, opdat ik kan drinken. En toen zij heenging om het te halen, riep hij haar achterna: Wil mij dan ook een stuk brood meebrengen. Maar zij gaf ten antwoord: Zowaar de Heer, uw God, leeft, ik heb geen brood, alleen maar een handvol meel in het vat en een beetje olie in de kruik; nu raap ik hier wat hout bijeen, om dan naar huis te gaan, en het te bakken voor mij en mijn zoon, om te eten, en dan te sterven. Maar Elias sprak tot haar: Wees niet bezorgd, ga maar doen zoals gij zegt. Maar bak van dat meel eerst voor mij een klein broodje onder de as en breng mij dat; en doe het dan voor u en uw zoon. Want dit zegt de Heer, de God van Israël: Het vat met meel zal het niet opgeven, en de kruik met olie zal niet minder worden tot op de dag, dat de Heer weer regen geeft over het land. Zij ging heen en deed volgens het woord van Elias; en hij at, en zij en haar gezin eveneens; en van die dag af gaf het vat meel het niet op en de kruik olie werd niet minder, volgens het woord van de Heer, dat Hij door Elias gesproken had.

[Graduale]
!Ps 54:23; 54:17; 54:18; 54:19
Werp uw zorg op de Heer. Hij zal u voeden.
V. Toen ik riep tot de Heer, verhoorde Hij mijn bede tegen hen, die mij belagen.

[Evangelium]
Vervolg ++ uit het heilig Evangelie volgens Mattheüs
!Matt 23:1-12
In die tijd sprak Jezus tot de menigte en tot zijn leerlingen: Op de leerstoel van Mozes zijn de schriftgeleerden en farizeën gezeten. Onderhoudt en doet dus alles, wat zij u zeggen; maar doet niet volgens hun werken; want zij leren het wel, maar zij doen het niet. Immers, zij binden wel zware en ondragelijke lasten samen en leggen ze de mensen op de schouders; maar zelf raken zij ze met geen vinger aan. En al hun werken doen zij om gezien te worden door de mensen. Want zij maken zich brede gebedsriemen en dragen lange mantelkwasten. Zij hebben graag de eerste plaatsen bij de maaltijden en de voornaamste zetels in de synagogen; en zij worden graag eerbiedig gegroet op de markt en graag door de mensen aangesproken met Rabbi. Gij daarentegen, laat u geen Rabbi noemen; want gij hebt maar één Meester en gij allen zijt broeders. En noemt niemand op aarde uw vader; want gij hebt maar één Vader: Hij, die in de hemel is. En laat u niet leraars noemen: want gij hebt maar één Leraar: Christus. Wie onder u de grootste is, moet uw dienaar zijn. Maar hij, die zich zelf verheft, zal worden vernederd, en wie zich zelf vernedert, zal verheven worden.

[Offertorium]
!Ps 50:3
Ontferm U over mij, o Heer, volgens uw grote barmhartigheid. Heer, delg mijn misdaad uit.

[Secreta]
Heer, moge uw heiligende invloed in ons werkzaam zijn, nu Gij door deze geheimen verzoend zijt; dat hij ons zuivere van aardse vergrijpen en voere tot de hemelse beloning.
$Per Dominum

[Communio]
@Tempora/Pent01-0a

[Postcommunio]
Wij vragen U, Heer, doe ons altijd aan uw geboden gehoorzamen, opdat wij uw heilige gaven waardig worden.
$Per Dominum

[Super populum]
!Oratio super populum
v. Laat ons bidden.
v. Buigt nederig uw hoofd voor God.
v. Heer, laat U door onze smeekbeden verzoenen en genees de traagheid van onze zielen, opdat wij vergeving bekomen en ons dan altijd over uw zegen mogen verheugen.
$Per Dominum
