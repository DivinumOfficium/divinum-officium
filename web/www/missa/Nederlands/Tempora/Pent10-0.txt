[Rank]
Dominica X Post Pentecosten;;Semiduplex;;5

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!Ps 54:17-20; 54:23
v. Toen ik riep tot de Heer, hoorde Hij mijn smeken tegen hen, die mij vervolgen, en Hij heeft hen vernederd, Hij, die van eeuwigheid is en eeuwig voortbestaat. Werp uw zorg op de Heer en Hij zal u voeden.
!Ps 54:2-3
Verhoor mijn gebed, o God, en wend U niet af van mijn smeken. Luister naar mij en verhoor mij.
&Gloria
v. Toen ik riep tot de Heer, hoorde Hij mijn smeken tegen hen, die mij vervolgen, en Hij heeft hen vernederd, Hij, die van eeuwigheid is en eeuwig voortbestaat. Werp uw zorg op de Heer en Hij zal u voeden.

[Oratio]
God, Gij openbaart uw almacht het beste door te sparen en medelijden te hebben.  Verruim over ons uw barmhartigheid, opdat wij, die opgaan naar het Beloofde Land, aan uw hemelse goederen deelachtig mogen worden.
$Per Dominum

[Lectio]
Lezing uit de eerste Brief van de heilige Apostel Paulus aan de Corinthiërs
!1 Cor 12:2-11
Broeders, gij weet het: toen gij nog heidenen waart, hebt gij u blindelings laten leiden naar de stomme afgoden. Daarom vestig ik er uw aandacht op, dat niemand, die spreekt door de Geest van God, zegt: Jezus zij vervloekt; evenzo kan niemand zeggen: Jezus is de Heer, tenzij door de Heilige Geest. Wel is er verschil van genadegaven, maar het is dezelfde Geest; en er is verschil van bediening, maar het is dezelfde Heer; en er bestaat verschil van werking, maar het is dezelfde God, die alles in allen werkt. Aan een ieder wordt de zichtbare werking van de Geest gegeven, om er nut mee te stichten. Aan de een wordt door de Geest gegeven een woord van wijsheid; aan de ander een woord van kennis krachtens dezelfde Geest; aan een derde, in dezelfde Geest, geloof; aan een ander een gave van genezingen, in de éne Geest; aan een ander het werken van wonderen; aan een ander profetengave; aan een ander de onderscheiding der geesten; aan een ander het spreken van verschillende talen; aan een ander de vertolking van de talen. Maar dat alles bewerkt de éne en dezelfde Geest, die aan een ieder toedeelt, zoals Hij wil.

[Graduale]
!Ps 16:8; 16:2
Behoed mij, o Heer, als uw oogappel. Verberg mij in de schaduw van uw vleugels.
V. Van mijn aanschijn ga over mij het oordeel uit, want uw ogen zien wat rechtvaardig is.
Alleluia, alleluia.
!Ps 64:2
U komt een lofzang toe, o God, op Sion, en een dankoffer worde U gebracht in Jeruzalem. Alleluia.

[Evangelium]
Vervolg ++ van het heilig Evangelie volgens Lucas
!Luc 18:9-14
In die tijd hield Jezus de volgende gelijkenis voor aan sommigen, die voor zichzelf de overtuiging hadden, dat zij rechtvaardig waren, en daarom op de anderen met minachting neerzagen: Twee mensen gingen op naar de tempel om te bidden; de één was een farizeër, de ander een tollenaar. De farizeër stond daar, en bad bij zichzelf: O God, ik dank U, dat ik niet ben zoals de overige mensen: dieven, onrechtvaardigen, echtbrekers, of zoals die tollenaar ginds; ik vast tweemaal in de week, ik geef tienden van alles, wat ik in bezit krijg. Maar de tollenaar bleef op een afstand staan en durfde zelfs zijn ogen niet ten hemel opheffen; doch hij klopte op zijn borst en zeide: O God, wees mij, zondaar, genadig! Ik verzeker u: deze laatste ging gerechtvaardigd naar huis, in tegenstelling met de ander; want al wie zich verheft, zal vernederd, maar wie zich vernedert, zal verheven worden.

[Offertorium]
@Tempora/Adv1-0

[Secreta]
Mogen, Heer, deze offers U gewijd zijn; want Gij hebt ons een middel tot genezing gemaakt wat Gij als offer ter ere van uw Naam hebt ingesteld.
$Per Dominum

[Communio]
!Ps 50:21
Gij zult het wettig offer, dank- en brandoffers aanvaarden op uw altaar, o Heer.

[Postcommunio]
Wij vragen U, Heer, onze God, hen die Gij voortdurend vernieuwt door uw goddelijke geheimen, in uw goedheid niet uw hulp te onthouden.
$Per Dominum
