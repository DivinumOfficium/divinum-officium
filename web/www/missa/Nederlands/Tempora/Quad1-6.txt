[Rank]
Sabbato Quattuor Temporum Quadrageismæ;;Feria major;;2.1

[Rank] (rubrica 196)
Sabbato Quattuor Temporum Quadragesimæ;;Feria major;;3.9

[Rule]
no Gloria
Suffragium=Sanctorum;Vivis;;
Super popul
(si rubrica 1960) celebranda aut forma longior aut forma brevior
(si rubrica 1960 et missa brevior) LectioL1
LectioL5

[Introitus]
!Ps 87:3
v. Moge mijn gebed voor uw aanschijn treden. Neig uw oor naar mijn smeken, Heer.
!Ps 87:2
Heer, mijn God en mijn heil, dag en nacht roep ik tot U.
&Gloria
v. Moge mijn gebed voor uw aanschijn treden. Neig uw oor naar mijn smeken, Heer.

[Oratio]
Wij vragen U, Heer, sla genadig acht op uw volk en weer goedgunstig van ons af de slagen van uw toorn.
$Per Dominum

[LectioL1]
Lezing uit het Boek Deuteronomium
!Deut 26:12-19
In die dagen sprak Mozes tot het volk: Als gij de tienden afdraagt van al uw vruchten, moet gij aldus spreken voor het aanschijn van de Heer, uw God: Wat U toegeheiligd is, heb ik uit mijn huis genomen en het gegeven aan de levieten en de vreemdelingen, aan de wezen en de weduwen, zoals Gij mij bevolen hebt. Uw geboden heb ik niet overtreden en uw bevel heb ik niet vergeten. Ik heb geluisterd naar de stem van de Heer, mijn God, en ik heb alles gedaan, zoals Gij mij bevolen hebt. Zie dan neer uit uw heiligdom en uit uw verheven hemelwoning, en zegen uw volk van Israël en dit land, dat Gij ons gegeven hebt, zoals Gij dat onder ede aan onze vaderen hadt beloofd, - dit land, overvloeiend van melk en honig. Vandaag geeft de Heer, uw God, u bevel deze geboden en voorschriften te volbrengen; en gij moet ze onderhouden en ze vervullen uit geheel uw hart en uit geheel uw ziel. Vandaag kiest gij de Heer als uw God om zijn wegen te bewandelen en zijn voorschriften en geboden en rechten te onderhouden, en te gehoorzamen aan zijn bevel. En de Heer kiest u vandaag om zijn bijzonder volk te zijn, zoals Hij u gezegd heeft, - opdat gij zijn geboden zoudt onderhouden, en Hij u zou verheffen boven alle volken, die Hij geschapen heeft tot eer en glorie van zijn Naam, - opdat gij aldus zoudt zijn het heilige volk van de Heer, uw God, zoals Hij gezegd heeft.
$Deo gratias

[GradualeL1]
!Ps 78:9; 78:10
Heer, vergeef ons onze zonden, opdat de heidenen niet zeggen: Waar is hun God?
V. Help ons, o God, onze Redder. Verlos ons, Heer, om de eer van uw Naam.

[OratioL1]
God, onze Beschermer, sla acht op ons, opdat wij, die gebukt gaan onder de last van onze zonden, uw genade mogen ontvangen en U zonder voorbehoud dienen.
$Per Dominum

[LectioL2]
Lezing uit het Boek Deuteronomium
!Deut 11:22-25
In die dagen sprak Mozes tot de Israëlieten: Als gij de geboden onderhoudt, die ik u geef, en die vervult, zodat gij de Heer, uw God bemint, al zijn wegen bewandelt en Hem trouw blijft, dan zal de Heer al deze volkeren voor uw aangezicht vernietigen, en gij zult ze in uw macht krijgen, ofschoon zij groter en sterker zijn dan gij. Elke plek, die uw voet betreedt, zal u toebehoren. Vanaf de woestijn en vanaf de Libanon en vanaf de grote stroom, de Eufraat, tot aan de zee in het Westen zullen uw grenzen zich uitstrekken. Niemand zal tegen u kunnen standhouden; schrik en angst voor u zal de Heer, uw God, doen komen over heel het land, dat gij zult betreden, zoals de Heer, uw God, het u beloofd heeft.
$Deo gratias

[GradualeL2]
!Ps 83:10; 83:9
God, onze Beschermer, zie op ons neder en sla uw ogen op uw dienaars.
V. Heer, God der heerscharen, verhoor de beden van uw dienaren.

[OratioL2]
Luister, vragen wij U, Heer, naar onze smeekbeden, opdat wij door uw genade in voorspoed nederig mogen zijn en in tegenspoed standvastig.
$Per Dominum

[LectioL3]
Lezing uit het tweede Boek der Machabeën
!2 Mach 1:23-26; 1:27
In die dagen baden alle priesters, terwijl het offer voltrokken werd; Jonathas bad voor, en de anderen antwoordden. En Nehemias bad als volgt: Heer God, Schepper van het heelal, vreeswekkend en machtig, rechtvaardig en barmhartig. - Gij, die alleen goed Koning zijt, - alleen milddadig, alleen rechtvaardig, almachtig en eeuwig, - Gij, die Israël bevrijdt van alle rampen, - Gij, die onze vaderen hebt uitverkoren en hen geheiligd hebt, - aanvaard dit offer voor geheel uw volk van Israël, en bewaar en heilig uw erfdeel, opdat de heidenvolken begrijpen, dat Gij onze God zijt. 
$Deo gratias

[GradualeL3]
!Ps 89:13; 89:1
Heer, wend U een weinig tot ons, en wees uw dienaren genadig.
V. Heer, Gij zijt onze toevlucht geworden van geslacht tot geslacht. 

[OratioL3]
Wij vragen U, Heer, verhoor goedgunstig de gebeden van uw volk, opdat wij, die terecht om onze zonden getroffen worden, tot verheerlijking van uw Naam, genadig daarvan bevrijd mogen worden.
$Per Dominum

[LectioL4]
Lezing uit het Boek der Wijsheid
!Eccli 36:1-10
Ontferm U onzer, God van het heelal, en zie neder op ons, en laat ons het licht zien van uw erbarming. Zend uw verschrikking uit over de volken, die U niet zoeken, opdat zij erkennen, dat er geen God is buiten U, en zij uw grote daden verkondigen. Hef uw hand op tegen de vreemde volken, opdat zij uw macht erkennen. Zoals Gij toch voor hun oog uw heiligheid getoond hebt in ons, zo moet Gij voor ons oog U verheerlijken in hen, opdat zij U mogen kennen, zoals wij U kennen; want, Heer, er is geen God dan Gij alleen. Hernieuw de tekenen, herhaal de wonderen; verheerlijk uw hand en uw rechterarm. Wek op uw toorn en stort uw gramschap uit; verdelg de tegenstander en sla de vijand. Verhaast de tijd, wees het einde indachtig, opdat zij uw wonderen verhalen, Heer, onze God.
$Deo gratias

[GradualeL4]
!Ps 140:2
Laat mijn gebed als een reukoffer voor U opstijgen, o Heer.
V. Het opheffen van mijn handen als een avondoffer zijn.

[OratioL4]
Wij vragen U, Heer, voorkom onze handelingen met uw genade en blijf ze steunen, opdat al ons werken en bidden altijd bij U beginne, en door U begonnen, ook door U voltrokken worde.
$Per Dominum

[LectioL5]
@Tempora/093-6

[OratioL5]
God, Gij hebt voor de drie jongelingen de vlammen van het vuur getemperd. Zorg in uw goedheid, dat de vlam der ondeugden ons, uw dienaren, niet vertere.
$Per Dominum

[Lectio]
Lezing uit de eerste Brief van de heilige Apostel Paulus aan de Thessalonicenzen
!1 Thess 5:14-23
Broeders, wij vermanen u de onrusten te berispen, de kleinmoedigen te troosten, bezorgd te zijn voor de zwakken, en geduldig jegens iedereen. Past er voor op, dat gij aan niemand kwaad met kwaad vergeldt, maar zoekt altijd het goede jegens elkander en jegens een ieder. Weest altijd blijmoedig; bidt zonder ophouden; zegt dank in alle omstandigheden; want dat is ten opzichte van u allen de wil van God in Christus Jezus. Gij moet de geest niet uitblussen, de gave der profetie niet versmaden; maar onderzoekt alles, en behoudt het goede. Gij moet u van alle soort van kwaad onthouden. En Hij, de God des vredes, moge u heiligen in ieder opzicht, opdat uw geest en ziel en lichaam ongerept blijven zonder smet voor de komst van onze Heer Jezus Christus.

[Graduale]
!Ps 116:1-2
Looft de Heer, alle volkeren; alle naties, verheerlijkt Hem.
V. Want zijn barmhartigheid blijft ons verzekerd en de trouw des Heren duurt eeuwig.

[Evangelium]
Vervolg ++ van het heilig Evangelie volgens Mattheüs
!Matt 17:1-9
In die tijd nam Jezus Petrus, Jacobus en diens broeder Johannes met Zich mede, en bracht hen op een hoge berg, waar zij alleen waren. En Hij werd voor hun ogen van gedaante veranderd. Zijn aangezicht straalde als de zon, en zijn klederen werden wit als sneeuw. En opeens verschenen hun Mozes en Elias, die met Hem spraken. Petrus nu nam het woord en zeide tot Jezus: Heer, het is ons goed hier te zijn! Als Gij wilt, laten wij hier dan drie tenten bouwen: één voor U, één voor Mozes, en één voor Elias. Terwijl hij nog sprak, overschaduwde hen op eenmaal een lichtende wolk; en plotseling klonk er uit de wolk een stem, die sprak: Deze is mijn veelgeliefde Zoon, in wie Ik mijn welbehagen heb; luistert naar Hem! Toen de leerlingen dit hoorden, vielen zij op hun aangezicht neer en werden zeer bevreesd. Maar Jezus kwam naar hen toe, raakte hen aan en zei: Staat op, en vreest niet! Toen sloegen zij hun ogen op, en zagen niemand meer dan Jezus alleen. En terwijl zij van de berg afdaalden, gebood Jezus hun: Spreekt met niemand over deze verschijning, voordat de Mensenzoon van de doden is opgestaan.

[Offertorium]
@Tempora/093-6

[Secreta]
Wij vragen U, Heer, heilig ons vasten door deze offergaven, opdat onze onthouding innerlijk in ons uitwerke wat zij uiterlijk aanduidt.
$Per Dominum

[Communio]
!Ps 7:2
Heer, mijn God, op U vertrouw ik. Verlos en bevrijd mij van al mijn vervolgers.

[Postcommunio]
Moge uw heiligende werking, almachtige God, ons van onze ondeugden genezen en ons een middel zijn tot het eeuwig heil.
$Per Dominum

[Super populum]
!Oratio super populum
v. Laat ons bidden.
v. Buigt nederig uw hoofd voor God.
v. God, moge uw zegen, waarnaar wij zo verlangen, ons, uw gelovigen, in het goede bevestigen, opdat wij daardoor nooit van uw wil afwijken en ons altijd over uw weldaden verheugen.
$Per Dominum
