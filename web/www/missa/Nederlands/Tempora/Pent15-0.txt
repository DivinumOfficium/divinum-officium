[Officium]
Dominica XV Post Pentecosten

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!Ps 85:1; 85:2-3
v. Neig uw oor naar mij, o Heer, en verhoor mij. Mijn God, red uw dienaar, die zijn hoop op U stelt. Ontferm U over mij, o Heer, want de hele dag roep ik tot U.
!Ps 85:4
Schenk vreugde aan het hart van uw dienaar, want tot U, o Heer, verhef ik mijn ziel.
&Gloria
v. Neig uw oor naar mij, o Heer, en verhoor mij. Mijn God, red uw dienaar, die zijn hoop op U stelt. Ontferm U over mij, o Heer, want de hele dag roep ik tot U.

[Oratio]
Moge, Heer, uw ononderbroken ontferming uw Kerk reinigen en verdedigen, en bestuur haar altijd met uw genade, omdat zij zonder U niet veilig kan zijn.
$Per Dominum

[Lectio]
Lezing uit de Brief van de heilige Apostel Paulus aan de Galaten
!Gal 5:25-26; 6:1-10
Broeders, nu wij een geestelijk leven in ons dragen, zorgen wij nu ook naar de geest te leven. Laten wij geen ijdele eer najagen, zodat wij elkander tergen of benijden. Broeders, ook als iemand onbedacht in zonde is gevallen, dan moet gij, als geestelijke mensen, zo iemand terecht wijzen in de geest van zachtmoedigheid, en wel acht geven op u zelf, dat ook gij niet in bekoring komt. Draagt elkanders lasten; dan zult gij zo de wet van Christus vervullen. Want als iemand zich verbeeldt, dat hij wat is, terwijl hij niets is, dan bedriegt hij zich zelf. Laat daarom iedereen zijn eigen werk onderzoeken; dan zal hij alleen bij zich zelf reden hebben om te roemen, zonder zich te vergelijken met een ander. Want iedereen zal zijn eigen last moeten dragen. Wie echter onderricht ontvangt in de leer, moet aan degene, die hem onderricht geeft, van alle goeds meedelen. Wilt u zelf niet misleiden; God laat niet met Zich spotten. Wat de mens zaait, dat zal hij ook oogsten. Daarom - wie in het vlees zaait, zal ook van het vlees het verderf oogsten; wie echter zaait in de geest, zal van de geest eeuwig leven oogsten. Laten wij derhalve het goede blijven doen, zonder te verslappen; want als wij de moed niet opgeven, zullen wij te zijner tijd oogsten. Daarom - laten wij, zolang wij tijd hebben, goed doen aan iedereen, maar vooral aan de huisgenoten des geloofs.

[Graduale]
!Ps 91:2-3
Heerlijk is het de Heer te loven, uw Naam te bezingen, o Allerhoogste.
V. Om vroeg in de morgen uw barmhartigheid te verkondigen en uw trouw gedurende de nacht.
Alleluia, alleluia.
!Ps 94:3
Want een grote God is de Heer en een Koning, boven heel de aarde verheven. Alleluia.

[Evangelium]
Vervolg ++ van het heilig Evangelie volgens Lucas
!Luc 7:11-16
In die tijd ging Jezus naar een stad, die Naïm heette; en Hij was vergezeld van zijn leerlingen en een talrijke menigte. Toen Hij de stadspoort naderde, werd er juist een dode uitgedragen, een enige zoon van zijn moeder, en deze was weduwe; en een grote menigte uit de stad was bij haar. Toen de Heer haar zag, kreeg Hij innig medelijden met haar en zeide tot haar: Ween niet! Dan kwam Hij naderbij en raakte de lijkbaar aan. [De dragers bleven stilstaan.] Vervolgens sprak Hij: Jongeling. Ik zeg u: sta op! En de dode ging overeind zitten en begon te spreken. En Hij gaf hem terug aan zijn moeder. En vrees greep allen aan, en zij verheerlijkten God en zeiden: Een groot profeet is onder ons opgestaan, en: God heeft zijn volk bezocht.

[Offertorium]
!Ps 39:2; 39:3; 39:4
Ik heb gehoopt, gehoopt op de Heer, en Hij heeft acht op mij geslagen. Hij legde in mijn mond een nieuw lied, een jubelzang voor onze God.

[Secreta]
Moge, o Heer, uw Sacrament ons behoeden en altijd tegen de aanvallen van de duivel beschermen.
$Per Dominum

[Communio]
!Joann 6:52
Het brood, dat Ik zal geven, is mijn Vlees, voor het leven van de wereld.

[Postcommunio]
Wij vragen U, Heer, dat de werking van de hemelse gave ons lichaam en onze ziel beheerse, opdat niet ons gevoel, maar zijn invloed altijd in ons de overhand heeft.
$Per Dominum
