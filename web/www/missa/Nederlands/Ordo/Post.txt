##GRATIARUM ACTIO POST MISSAM
_
!Quilibet Sacerdos, ex concessione Leonis XIII sub die 20 Dec. 1884, lucrari potest Indulgentiam unius anni, si post Missam celebratam, dicto Cantico trium Puerorum et Psalmo 150 cum adnexa Antiphona, Versiculis et Orémus, item ut infra, recitet Orationem S. Thomæ Aquinatis Gratias tibi ago, et Orationem S. Bonaventuræ Transfíge.
Ant. Laat ons de lofzang zingen, * die de heilige drie jongelingen zongen in de vuuroven, terwijl zij de Heer zegenden. (Alleluia.)
!Quæ Antiphona in Duplicibus tantum duplicatur.
!Canticum trium Puerorum
!Dan. 3, 57-88 et 56 
v. Looft, alle werken des Heren, de Heer. * Prijst en verheft Hem hoog voor eeuwig.
v. Looft, gij engelen des Heren, de Heer. * Looft, gij hemelen, de Heer.
v. Looft, alle wateren boven de hemel, de Heer. * Looft, alle heerscharen des Heren, de Heer.
v. Looft, gij zon en gij maan ook, de Heer. * Looft, gij sterren des hemels, de Heer.
v. Looft, alle stortbui en dauwval, de Heer. * Looft, alle winden, de Heer.
v. Looft, gij vuur en gij hitte, de Heer. * Looft, gij vorst en gij koude, de Heer.
v. Looft, gij dauw en gij regens, de Heer. * Looft, gij ijsvelden en ijzel, de Heer.
v. Looft, gij rijp en gij sneeuwvacht, de Heer. * Looft, gij nachten en dagen, de Heer.
v. Looft, gij licht en gij duister, de Heer. * Looft, gij bliksems en wolken, de Heer.
v. Love het aardrijk de Heer. * Het prijze en verheffe Hem hoog voor eeuwig.
v. Looft, gij bergen en heuvels, de Heer. * Looft, alle kruiden der aarde, de Heer.
v. Looft, gij bronnen, de Heer. * Looft, gij zeeën en stromen, de Heer.
v. Looft, gedrochten der zee en al wat wemelt in het water, de Heer. * Looft, alle vogels in het luchtruim, de Heer.
v. Looft, alle beesten en kleinvee, de Heer. * Prijst en verheft Hem hoog voor eeuwig.
v. Looft, gij kinderen der mensen, de Heer. * Looft, gij Israël, de Heer.
v. Looft, gij priesters des Heren, de Heer. * Looft, gij dienaars des Heren, de Heer.
v. Looft, gij geesten en zielen der rechtvaardigen, de Heer. * Looft, gij heiligen en nederigen van harte, de Heer.
v. Looft, Ananias, Azarias, Misaël, de Heer. * Prijst en verheft Hem hoog voor eeuwig.
v. Loven wij de Vader en de Zoon met de Heilige Geest, * prijzen en verheffen wij Hem hoog voor eeuwig.
v. Geloofd zijt Gij aan het uitspansel des hemels, * lofwaardig en roemrijk voor eeuwig.
! Hic non dicitur Glória Patri, neque Amen,
_
!Psalmus 150 
v. Looft de Heer in zijn heiligdom, * looft Hem in zijn verheven firmament.
v. Looft Hem om zijn grootse werken, * looft Hem om zijn hoogste werken.
v. Looft Hem met bazuingeschal, * looft Hem met harp en cither.
v. Looft Hem met Pauken en reidans, * looft Hem met snaarinstrument en schalmei.
v. Looft Hem met welluidende cymbalen, looft Hem met rinkelende cymbels. * Al wat adem heeft, love de Heer.
v. Eer aan de Vader en de Zoon * en de Heilige Geest.
v. Zoals het was in het begin en nu en altijd, * en in de eeuwen der eeuwen. Amen.
_
Ant. Laat ons de lofzang zingen, * die de heilige drie jongelingen zongen in de vuuroven, terwijl zij de Heer zegenden. (Alleluia.)
!Postea Sacerdos dicit:
Heer, ontferm U over ons. Christus, ontferm U over ons. Heer, ontferm U over ons.
v. Onze Vader, die in de hemel zijt, uw Naam worde geheiligd, uw rijk kome, uw wil geschiede op aarde zoals in de hemel. Geef ons heden ons dagelijks brood en vergeef ons onze schuld, zoals ook wij aan anderen hun schuld vergeven, en leid ons niet in bekoring.
R. Maar verlos ons van het kwade.
V. Dat al uw werken U roemen, o Heer.
R. En dat uw heiligen U prijzen.
V. De heiligen zullen juichen om de glorie.
R. Zich op hun legersteden verblijden.
V. Niet ons, Heer, niet ons.
R. Maar geef uw Naam de eer.
V. Heer, verhoor mijn gebed.
R. En mijn geroep kome tot U.
V. De Heer zij met u.
R. En met uw geest.
v. Laat ons bidden. 
v. God, Gij hebt voor de drie jongelingen de vlammen van het vuur getemperd. Zorg in uw goedheid, dat de vlam der ondeugden ons, uw dienaren, niet verbrande. Wij vragen U, Heer, voorkom onze handelingen met uw genade en blijf ze steunen, opdat al ons bidden en werken altijd bij U beginne en, bij U begonnen, ook door U voltrokke worden.
v. Wij vragen U, Heer, doe ons het vuur van onze verkeerde neigingen uitdoven, zoals Gij de heilige Laurentius over de gloed van het marteltuig hebt doen zegevieren. Door Christus, onze Heer.
R. Amen.
_
## PRO OPPORTUNITATE SACERDOTIS 
#Oratio S. Thomæ Aquinatis
v. Ik bedank U, heilige Heer, almachtige Vader, eeuwige God, die mij, zondaar, uw onwaardige dienaar, niet om mijn verdiensten, maar louter als blijk van uw barmhartigheid hebt willen voeden met het kostbare Lichaam en Bloed van uw Zoon, onze Heer Jezus Christus. En ik smeek U, laat deze heilige Communie mij niet worden aangerekend tot straf, maar een heilzame voorspraak zijn ter vergeving. Moge zij voor mij zijn een wapenrusting van geloof en een schild van goede wil. Moge zij voor mij betekenen uitroeiing van mijn ondeugden, uitbanning van begeerte en lust, vermeerdering van liefde en geduld, nederigheid en gehoorzaamheid en van alle andere deugden; een krachtige verdediging tegen de hinderlagen van al mijn vijanden, zichtbare, zowel als onzichtbare; volmaakte rust in mijn neigingen, zowel vleselijke als geestijke; onwrikbare aanhankelijkheid aan U, ene, ware God en een gelukkige vervulling van mijn levensdoel. En ik bid U, mij, zondaar, naar dat onuitsprekelijke feestmaal te geleiden, waar Gij met uw Zoon en de Heilige Geest voor uw heiligen zijt het ware licht, de volledige verzadiging, de eeuwige vreugde, het volmaakte genot en het volkomen geluk. Door dezelfde Christus, onze Heer. Amen.
_
#Oratio S. Bonaventuræ 
v. Allerzoetste Heer Jezus, doorboor de kern en het diepste van mijn ziel met de zo zoete en heilzame wonden van uw liefde, met de ware, kalme en apostolische heilige liefde, opdat mijn ziel altijd kwijne en verteerd worde alleen van liefde en verlangen naar U. Laat haar U begeren en verteerd worden van verlangen naar uw voorhoven. Laat haar wensen ontbonden te worden en te zijn met U, Brood der engelen, verkwikking van de heilige zielen, ons dagelijks, bovennatuurlijk brood, dat in zich bevat alle zoetheid en smaak, alle heerlijke geneugten. Moge mijn hart altijd hongeren naar U, die de engelen begeren te aanschouwen, en zich met U voeden; dat mijn ziel tot in haar diepste wezen vervuld mag worden met uw zoete smaak; dat zij altijd dorste naar U, Bron van het leven, Bron van wijsheid en wetenschap, Bron van eeuwig licht, Stroom van geneugten, Overvloed van het huis van God. Dat zij altijd naar U streve, U zoeke, U vinde, zich naar U richte, tot U kome, U overwege, over U spreke, en alles doe tot eer en roem van uw Naam, nederig en bescheiden, liefdevol en met vreugde, gemakkelijk en gaarne, volhardend tot het einde toe; opdat Gij alleen altijd mijn hoop zijt, mijn gehele vertrouwen, mijn rijkdom, mijn behagen, mijn genot, mijn vreugde, mijn rust en zekerheid, mijn vrede, mijn zoetheid, mijn geur, mijn bekoorlijkheid, mijn spijs, mijn verkwikking, mijn toevlucht, mijn hulp, mijn wijsheid, mijn deel, mijn bezit, mijn schat, waarin mijn geest en mijn hart altijd vast, krachtig en onwankelbaar geworteld mag zijn. Amen.
_
#Rhythmus S. Thomæ Aquinatis
!Indulgentia 100 dierum semel in die Leo PP. XIII, 20 Dec. 1884 
v. Devoot aanbid ik U, verborgen God, 
die U verbergt in deze schijn; 
met heel mijn hart ben ik uw dienaar, 
bij uw beschouwing ben ik niets.
_
Gezicht en tast en smaak vergissen zich in U, 
alleen bij woorden staat nog ons geloof; 
de woorden van Gods Zoon zijn mijn geloof: 
geen waarheid sterker dan dit woord der Waarheid.
_
Alleen de Godheid was verborgen aan het Kruis, 
maar hier verbergt zich ook de mensheid; 
toch blijf ik beide prijzen en geloven, 
en vragen, wat de goede rover vroeg.
_
Ik zie geen wonden, als eens Thomas deed,
 maar U, mijn God, zal gelden mijn geloof. 
Laat mij in U steeds meer geloven, 
op U vertrouwen, U beminnen.
_
Gedachtenis aan 's Heren dood, 
o Brood des levens, levenswekker voor de mens, 
wil in mijn geest uw leven storten, 
in U ook steeds mijn vreugd doen zijn.
_
O Pelikaan vol liefde, Jezu Heer, 
wil mij, onreine, wassen in uw Bloed, 
want iedere druppel draagt in zich 
de reinheid voor al 's werelds zonden.
_
Jezu, die mijn oog gesluierd ziet, 
ik bid U, laat gebeuren wat ik diep verlang: 
U eens te zien met ongedekt gelaat, 
geluk te vinden in aanschouwing van uw glorie. 
Amen.


