[Officium]
První neděle postní

[Introitus]
!Ps 90:15; 90:16
v. Až mě bude vzývat, já jej vyslyším, zachráním ho, oslavím ho, hojností dnů jej naplním.
!Ps 90:1
Kdo přebývá v pomoci Nejvyššího, v ochraně Boha z nebes se zdržuje.
&Gloria
v. Až mě bude vzývat, já jej vyslyším, zachráním ho, oslavím ho, hojností dnů jej naplním.

[Oratio]
Bože, jenž Církev svou každoročním zachováváním čtyřicetidenního postu očišťuješ, uděl své rodině, aby, čeho od tebe zdrželivostí dosáhnouti se snaží, to v dobrých skutcích uplatňovala.
$Per Dominum

[Lectio]
Čtení z druhého listu svatého Apoštola Pavla Korinťanům
!2 Kor 6:1-10.
Bratři, napomínáme vás, abyste nepřijali milost Boží nadarmo! Bůh přece říká: 'V době příhodné jsem tě vyslyšel, v den spásy jsem ti pomohl.' Hle, teď je ta „doba příhodná“, hle, teď je ten „den spásy“! Nikomu v ničem nedáváme pohoršení, aby nebyla potupena naše služba, ale ve všem se prokazujeme jako Boží služebníci všestrannou vytrvalostí, v souženích, v nesnázích, v úzkostech, v ranách, v žalářích, v nepokojích, v námahách, ve bděních, v postech; čistotou, poznáním, shovívavostí, dobrotivostí, Duchem svatým, upřímnou láskou, slovem pravdy, silou Boží, zbrojí spravedlnosti v útoku i v obraně; za pocty i potupy, při zlé i dobré pověsti. Že prý jsme svůdcové, a přece jsme pravdiví; že prý neznámí, a zatím jsme dobře známí; jako zmírající, a hle ‒ žijeme; jako trestu propadlí, a přece na smrt vydáni nejsme; prý jsme smutní, a zatím se stále radujeme, jakoby chudáci, a přece mnohé obohacujeme, jako bychom nic neměli, a zatím máme všechno.

[Graduale]
!Ps 90:11-12
Svým Andělům o tobě přikázal, aby tě střežili na všech tvých cestách.
V. Na rukou tě ponesou, abys snad nezranil svou nohu o kámen.
_
!Tractus
!Ps 90:1-7; 90:11-16
Kdo přebývá v pomoci Nejvyššího, v ochraně Boha z nebes se zdržuje.
V. Ať řekne Hospodinu: „Mé útočiště, má pevná tvrz je můj Bůh, v nějž doufám.“
V. Neboť on mě vysvobodí z osidla lovce, ze zhoubného moru.
V. Zastíní tě svými perutěmi Hospodin, a pod jeho křídly nalezneš naději.
V. Jako štít tě obklopí jeho pravda; nemusíš se bát hrozného snu.
V. Ani šípu letícího ve dne, ani škody obcházející v temnotách, zkázy ani podledního démona.
V. Byť jich po tvém boku padlo tisíc, byť i deset tisíc tobě po pravici, tebe nestihne nic takového.
V. Neboť svým Andělům o tobě přikázal, aby tě střežili na všech tvých cestách..
V. Na rukou tě ponesou, abys snad nezranil svou nohu o kámen,
V. Kráčet budeš po zmiji i basilišku, a pošlapeš lva i draka.
V. Protože ve mě doufal, vysvobodím ho; budu jej chránit, protože poznal mé jméno,
V. Bude ke mně volat, a já jej vyslyším; jsem s ním v každém soužení,
V. Vysvobodím jej a oslavím; hojností dnů jej naplním, a ukážu mu svou spásu.

[Evangelium]
Pokračování ++ svatého Evangelia podle Matouše
!Mat. 4:1-11
Za onoho času byl Ježíš vyveden od Ducha na poušť, aby byl pokoušen od ďábla. Když se postil čtyřicet dní a čtyřicet nocí, nakonec vyhladověl. Tu přistoupil pokušitel a řekl mu: „Jsi-li syn Boží, řekni, ať se z těchto kamenů stanou chleby.“ On však odpověděl: „Je psáno: 'Nejen z chleba žije člověk, ale z každého slova, které vychází z Božích úst.' Potom ho ďábel vzal s sebou do Svatého města, postavil ho na vrchol chrámu a řekl mu: „Jsi-li syn Boží, vrhni se dolů. Je přece psáno: 'Svým andělům dá o tobě příkaz, takže tě ponesou na rukou, abys nenarazil nohou na kámen.'“ Ježíš mu odpověděl: „Také je psáno: 'Nebudeš pokoušet Pána, svého Boha.'“ Zase ho vzal ďábel s sebou na velmi vysokou horu, ukázal mu všecka království světa i jejich slávu a řekl mu: „To všecko ti dám, jestliže padneš a budeš se mi klanět.“ Tu mu Ježíš řekl: „Odejdi, satane! Neboť je psáno: 'Pánu, svému Bohu, se budeš klanět a jen jemu sloužit.'“ Potom ho ďábel nechal ‒ i přistoupili Andělé a sloužili mu.

[Offertorium]
!Ps 90:4-5
Zastíní tě svými perutěmi Hospodin, a pod jeho křídly nalezneš naději; jako štít tě obklopí jeho pravda.

[Secreta]
Oběť počátku postní doby slavně přinášíme, a prosíme tě, Hospodine; abychom omezením tělesného pokrmu i škodlivá potěšení omeziti mohli.
$Per Dominum

[Communio]
!Ps 90:4-5
Zastíní tě svými perutěmi Hospodin, a pod jeho křídly nalezneš naději; jako štít tě obklopí jeho pravda.

[Postcommunio]
Hospodine, nechť nás svatá oběť tvé svátosti obnoví; a očištěné od všeho starého nám dá přejít a přebývati ve spásném tajemství.
$Per Dominum
