[Officium]
Bílé Neděle ve velikonočním Oktávu

[Introitus]
!1 Pet 2:2
v. Jako právě narozená nemluvňata, alleluja, rozumní; beze lsti chtějte mléko, alleluja, alleluja, alleluja.
!Ps. 80. 2
Jásejte Bohu, našemu pomocníku; jásejte Bohu Jakubovu.
&Gloria
v. Jako právě narozená nemluvňata, alleluja, rozumní; beze lsti chtějte mléko, alleluja, alleluja, alleluja.

[Oratio]
Uděl, prosíme, všemohoucí Bože; abychom, když slavíme velikonoční svátky, toto, s tvou štědrou pomocí, udržovali ve svých mravech i životech.
$Per Dominum

[Lectio]
Čtení z prvního listu svatého Jana Apoštola
!1 Jan 5:4-10
Milovaní, každý, kdo je narozen z Boha, vítězí nad světem. A to je vítězství, které přemohlo svět: naše víra. Kdo vítězí nad světem, ne-li ten, kdo věří, že Ježíš je Syn Boží? Ježíš Kristus je ten, který přišel skrze vodu a krev; nejen skrze vodu, ale skrze vodu a krev. A to dosvědčuje Duch, protože Duch je pravda. Jsou tři svědkové: Duch, voda a krev, a ti tři jsou zajedno. Když přijímáme svědectví lidské, tím větší platnost má svědectví Boží. To je totiž svědectví Boží, které Bůh vydal o svém Synu: kdo věří v Božího Syna, má o tom svědectví sám v sobě. Kdo Bohu nevěří, dělá z něho lháře, protože nevěří svědectví, které Bůh vydává o svém Synu.

[Graduale]
Alleluja, alleluja. 
!Mat. 28:7
V. V den svého zmrtvýchvstání, praví Pán, předejdu vás do Galileje. Alleluja.
!John 20:26
Po osmi dnech, přes zavřené dveře, stanul Ježíš uprostřed svých učedníků, a řekl: Pokoj vám. Alleluja.

[Evangelium]
Pokračování ++ svatého Evangelia podle Jana
!Jan 20. 19-31
Za onoho času, navečer toho prvního dne v týdnu přišel Ježíš tam, kde byli učedníci. Ze strachu před židy měli dveře zavřeny. Stanul mezi nimi a řekl: „Pokoj vám!“ Po těch slovech jim ukázal ruce a bok. Když učedníci viděli Pána, zaradovali se. Znovu jim řekl: „Pokoj vám! Jako Otec poslal mne, tak i já posílám vás.“ Po těch slovech na ně dechl a řekl jim: „Přijměte Ducha svatého! Komu hříchy odpustíte, tomu jsou odpuštěny, komu je neodpustíte, tomu odpuštěny nejsou.“ Tomáš, jeden ze Dvanácti, zvaný Blíženec, nebyl s nimi, když Ježíš přišel. Ostatní učedníci mu říkali: „Viděli jsme Pána!“ On jim však odpověděl: „Dokud neuvidím na jeho rukou jizvy po hřebech a nevložím svůj prst na místo hřebů a nevložím svou ruku do jeho boku, neuvěřím!“ Za týden byli jeho učedníci zase uvnitř a Tomáš s nimi. Ježíš přišel zavřenými dveřmi, stanul mezi nimi a řekl: „Pokoj vám!“ Potom vyzval Tomáše: „Vlož sem prst a podívej se na mé ruce, vztáhni ruku a vlož ji do mého boku; a nebuď nevěřící, ale věřící.“ Tomáš mu odpověděl: „Pán můj a Bůh můj!“ Ježíš mu řekl: „Protože jsi mě uviděl, uvěřil jsi. Blahoslavení, kdo neviděli, a přesto uvěřili!“ Ježíš vykonal před svými učedníky ještě mnoho jiných zázraků, ale o těch v této knize není řeč. Tyto však jsem zaznamenal, abyste věřili, že Ježíš je Mesiáš, Syn Boží, a s vírou abyste měli život v jeho jménu.

[Offertorium]
!Mat. 28:2; 28:5-6
Anděl Páně sestoupil z nebe, a řekl ženám: Ten, koho hledáte, vstal z mrtvých, jak sám řekl. Alleluja.

[Secreta]
Přijmi dary, prosíme, Pane, jásající Církve; a když jsi jí dal důvod k takové radosti, uděl jí i dar radosti věčné.
$Per Dominum

[Communio]
!Jan 20:27
Vezmi svou ruku, a dotkni se míst po hřebech, alleluja; a nebuď nevěřící, ale věřící, alleluja, alleluja.

[Postcommunio]
Prosíme tě, Pane, náš Bože; uděl, aby posvátná tajemství, jež jsi nám k obraně naší obnovy udělil, se nám stala lékem naším přítomným i budoucím.
$Per Dominum
