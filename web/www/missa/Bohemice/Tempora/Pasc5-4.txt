[Officium]
Nanebevstoupení Páně

[Evangelium]
Pokračování ++ svatého Evangelia podle Marka
!Marek 16:14-20
Za onoho času, když bylo jedenáct učedníků u stolu, zjevil se jim Ježíš, a káral je pro jejich nevěru a tvrdost srdce, že nevěřili těm, kteří ho spatřili vzkříšeného. A řekl jim: „Jděte do celého světa a hlásejte Evangelium všemu tvorstvu! Kdo uvěří a dá se pokřtít, bude spasen; kdo však neuvěří, bude zavržen. Ty, kdo uvěří, budou provázet tato znamení: ve jménu mém budou vyhánět zlé duchy, budou mluvit novými jazyky, budou brát hady do ruky, a když vypijí něco smrtelně jedovatého, neuškodí jim to; na nemocné budou vkládat ruce, a uzdraví se.“ Tak k nim Pán Ježíš mluvil. Potom byl vzat do nebe a zasedl po Boží pravici. Učedníci pak vyšli a všude kázali. Pán působil s nimi a potvrzoval jejich slova znameními, která je provázela.
!Po přečtení Evangelia se zhasne Paškál, a už se nerozsvěcuje, až o Svatodušní Sobotě při požehnání křestního pramene.
