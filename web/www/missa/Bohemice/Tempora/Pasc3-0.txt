[Officium]
3. Neděle po Zmrtvýchvstání Páně

[Evangelium]
Pokračování ++ svatého Evangelia podle Jana.
!Jan 16:16-22
Za onoho času, řekl Ježíš svým učedníkům: „Zakrátko mě už nespatříte a opět zakrátko mě uvidíte.“ Někteří z jeho učedníků se navzájem ptali: „Co to má znamenat, co nám říká: 'Zakrátko mě nespatříte a opět zakrátko mě uvidíte' a 'Odcházím k Otci'?“ Říkali: „Co to má znamenat, co říká: 'Zakrátko'? Nevíme, co mluví.“ Ježíš poznal, že se ho chtějí tázat, a proto jim řekl: „O tom se mezi sebou dohadujete, že jsem řekl: 'Zakrátko mě nespatříte a opět zakrátko mě uvidíte'? Amen, amen, pravím vám: Vy budete plakat a naříkat, svět se však bude radovat. Vy budete sice zarmouceni, ale váš zármutek se obrátí v radost. Žena, když rodí, má zármutek, protože přišla její hodina. Když však porodí dítě, nemyslí už na bolesti pro radost, že přišel na svět člověk. Tak i vy nyní máte zármutek. Ale zase vás uvidím a vaše srdce se bude radovat, a vaši radost vám nikdo nevezme.
