&Vidiaquam

# Lépcsőima
!A pap elkészülve az oltárhoz megy; előtte megfelelő módon tiszteleg; azután keresztet vet, homlokát, mellét és két vállát érintve és érthető hangon mondja:
v. Az Atyának, + és Fiúnak és Szentléleknek nevében. Amen.

!*D
!Gyászmiséken és Feketevasárnaptól Nagyszombatig ez a zsoltár elmarad

!Azután melle előtt imára tett kézzel elkezdi az antifónát:
P. Bemegyek az Isten oltárához.
!A ministerek felelik:
M. Az Istenhez, ki ifjúi örömmel tölt el engem.
!*&Introibo
!Így mondja el a ministerekkel felváltva a következő zsoltárt:
!Zsolt 42, 1-5
P. Szolgáltass nekem igazságot, Istenem, kelj védelmére ügyemnek az istentelen nemzetséggel szemben: a gonosz és álnok embertől szabadíts meg engem.
M. Hisz te vagy az Isten, az én erősségem: miért vetsz el engem? miért kell szomorúan-járnom kelnem? míg sanyargat engem ellenségem.
P. Küldd el világosságodat és igazságodat: hadd vezessenek és vigyenek el engem szent hegyedre s hajlékaidba.
M. És bemegyek az Isten oltárához: az Istenhez, ki ifjúi örömmel tölt el engem; 
P. És lantszóval dícsérlek téged, Isten, én Istenem: miért vagy szomorú, lelkem? miért háborgatsz engem?
M. Bízzál az Istenben, mert fogom még áldani őt: arcom üdvösségét, az én Istenemet.
P. Dicsőség az Atyának és Fiúnak és Szentlélek Istennek;
M. Miképpen kezdetben vala, most és mindenkor és mindörökkön-örökké. Amen.
!A pap megismétli az antifónát:
P. Bemegyek az Isten oltárához.
M. Az Istenhez, ki ifjúi örömmel tölt el engem.

!A pap keresztet vetve magára, mondja:
P. Segítségünk + az Úr nevében.
S. Aki az eget és a földet alkotta.
!Kezeit összetéve, alázattal meghajolva mondja a bánatimát:
v. Gyónom a mindenható Istennek, a boldogságos mindenkor Szűz Máriának, Szent Mihály főangyalnak, Keresztelő Szent Jánosnak, Szent Péter és Pál apostoloknak, minden szenteknek és nektek testvérek: hogy fölöttébb vétkeztem gondolattal, szóval és cselekedettel. Én vétkem, én vétkem, én igen nagy vétkem. Kérem azért a Boldogságos mindenkor Szűz Máriát, Szent Mihály főangyalt, Keresztelő Szent Jánost, Szent Péter és Pál apostolokat, minden szenteket és titeket testvérek: imádkozzatok érettem a mi Urunkhoz, Istenünkhöz.
!x!M. Irgalmazzon neked a mindenható Isten és megbocsátván bűneidet vezéreljen téged az örök életre.
!x!!A pap válaszol:
!x!S. Amen.
!x!!A ministráns mondja a bánatimát.
!x!M. Gyónom a mindenható Istennek, a boldogságos mindenkor Szűz Máriának, Szent Mihály főangyalnak, Keresztelő Szent Jánosnak, Szent Péter és Pál apostoloknak, minden szenteknek és neked atyám: hogy fölöttébb vétkeztem gondolattal, szóval és cselekedettel. Én vétkem, én vétkem, én igen nagy vétkem. Kérem azért a Boldogságos mindenkor Szűz Máriát, Szent Mihály főangyalt, Keresztelő Szent Jánost, Szent Péter és Pál apostolokat, minden szenteket és téged atyám: imádkozzatok érettem a mi Urunkhoz, Istenünkhöz.
!A pap összetett kezekkel mondja:
P. Irgalmazzon nektek a mindenható Isten és megbocsátván bűneiteket vezéreljen titeket az örök életre.
M. Amen.
!Most keresztet vet magára e szavakkal:
P. Bűneink elengedését, + feloldozását és bocsánatát adja meg nekünk~
a mindenható irgalmas Úr.
S. Amen.

!Meghajolva folytatja:
P. Isten, ha te felénk fordulsz, újjá éledünk.
M. És néped örvendeni fog benned.
P. Urunk, mutasd meg nekünk irgalmasságodat.
M. És add meg nekünk az üdvösséget.
P. Uram, hallgasd meg könyörgésemet.
M. És kiáltásom jusson eléd.
P. Az Úr legyen veletek.
M. És a te lelkeddel.
!Kitárja kezét, majd ismét összeteszi, érthetően mondja: Orémus. és felmegy az oltárhoz, miközben magában mondja:
v. Könyörögjünk.
v. Vedd el, kérünk, Urunk, gonoszságainkat: hogy a szentek szentjébe tiszta szívvel mehessünk be. A mi Urunk, Krisztus által. Amen.
!Ezután összetett kezét az oltárra helyezi és mondja:
v. Kérünk téged, Urunk, hogy szenteidnek (megcsókolja az oltárt középen) kiknek ereklyéi itt vannak és minden szentnek érdemei által bocsásd meg minden bűnömet. Amen.

!*S
#Tömjénezés
!Az ünnep imisében a celebráns az Introitus elolvasása előtt megáldja a tömjént e szavakkal:
Áld + jon meg téged az, akinek tiszteletére elégsz. Amen.
!A diákonustól átveszi a füstölőt és megtömjénezi az oltárt imádkozás nélkül. Azután a diákonus visszakapja a füstölőt és megtömjénezi magát a celebránst.

#Introitus
!Most a pap keresztet vetve magára elimádkozza az Introitust;
&introitus

# Kyrie
!Az introitus befejezése után a ministerekkel váltakozva mondja:
P. Uram, irgalmazz.
M. Uram, irgalmazz.
P. Uram, irgalmazz.
M. Krisztus, kegyelmezz.
P. Krisztus, kegyelmezz.
M. Krisztus, kegyelmezz.
P. Uram, irgalmazz.
M. Uram, irgalmazz.
P. Uram, irgalmazz.

!! Gloria
!*&GloriaM
!Ezután az oltár közepén kezét kitárva, majd ismét összetéve, fejét kissé meghajtva mondja: Glória in excelsis Deo, és összetett kezekkel folytatja. Amikor azt mondja: Adorámus te, Grátias ágimus tibi, Jesu Christe, Súscipe deprecatiónem, fejét meghajtja. A végén pedig a Cum Sancto Spíritu szavaknál kereszet vet magára. A viola és fekete színben mondott szentmisékben, valamint a húsvéti időn kívül azokon a hétköznapokon, amikor a vasárnapi szentmisét mondjuk, a Gloria elmarad.
v. Dicsőség a magasságban Istennek, és a földön békesség a jóakaratú embereknek. Dicsőítünk téged, áldunk téged, imádunk téged, magasztalunk téged, hálát adunk neked nagy dicsőségedért. Urunk és Istenünk! Mennyei Király! Mindenható Atyaisten! Urunk, Jézus Krisztus: egyszülött Fiú. Urunk és Istenünk, Isten Báránya, az Atyának fia! Te elveszed a világ bűneit: irgalmazz nekünk! Te elveszed a világ bűneit: hallgasd meg könyörgésünket! Te az Atya jobbján ülsz: irgalmazz nekünk! Mert egyedül Te vagy a Szent, egyedül te vagy az Úr, egyedül te vagy az egyetlen Fölség: Jézus Krisztus, a Szentlélekkel együtt + az Atyaisten dicsőségében! Amen.

# Collecta
!Ezután megcsókolja az oltárt középen és a nép felé fordulva mondja:
&DominusVobiscum
&collect

# Olvasmány/szentlecke
&lectio

# Graduale
&graduale

!*SnD
# Evangélium
!Ennek végeztével az ünnepi misében a diákonus leteszi az evangéliumos könyvet az oltár közepére és a celebráns megáldja a tömjént, mint az előbb; ezután a diákonus az oltár előtt letérdel és összetett kezekkel mondja:
Tisztítsd meg szívemet és ajkamat, mindenható Isten; miként Izaiás próféta ajkát a tüzes üszökkel megtisztítottad: méltóztassál engem is kegyes irgalmaddal megtisztítani, hogy szent evangéliumodat méltón hirdethessem, a mi Urunk Krisztus által. Amen.
!Ezután elveszi a könyvet az oltárról és ismét letérdel és így kér áldást a paptól e szavakkal:
D. Áldj meg engem, uram! 
!A pap válaszol:
P. Az Úr legyen szívedben és ajkadon, hogy méltón és illően hirdesd evangéliumát. Az Atyának és Fiúnak + és Szentlélek Istennek nevében. Amen.
!Megkapván az áldást, megcsókolja a celebráns kezét és a ministerekkel, akik a tömjénezőt és a gyertyákat viszik, elmegy az evangélium felolvasásának helyére. Ott megáll és összetett kezekkel mondja:
P. Az Úr legyen veletek.
M. És a te lelkeddel.
!Ezután jobbkezének hüvelykujjával megjelöli a könyvet és magát homlokán, ajkán és mellén kis kereszttel és mondja:
&evangelium

!*RnD
# Evangélium
!Ha a pap diákonus és szubdiákonus nélkül mutatja be a szentmisét, akkor most a könyvet átviszik az oltár leckeoldaláról az evangéliumoldalára, miközben a pap középen meghajolva és összetett kezekkel mondja: 
Tisztítsd meg szívemet és ajkamat, mindenható Isten; miként Izaiás próféta ajkát a tüzes üszökkel megtisztítottad: méltóztassál engem is kegyes irgalmaddal megtisztítani, hogy szent evangéliumodat méltón hirdethessem, a mi Urunk Krisztus által. Amen.
Áldj meg, engem, Uram. Az Úr legyen szívemben és ajkamon, hogy méltón és illően hirdessem evangéliumát. Amen.
!Ezután a könyv felé fordulva, összetett kezekkel mondja:
P. Az Úr legyen veletek.
M. És a te lelkeddel.
!Ezután jobbkezének hüvelykujjával megjelöli a könyvet és magát a homlokán, ajkán és mellén kis kereszttel és mondja:
&evangelium

!*D
# Evangélium
!Gyászmiséken is kell mondani: Munda cor, de nincs áldáskérés és áldás; a felolvasáshoz nem viszik oda a gyertyát és a celebráns nem csókolja meg a könyvet.
Tisztítsd meg szívemet és ajkamat, mindenható Isten; miként Izaiás próféta ajkát a tüzes üszökkel megtisztítottad: méltóztassál engem is kegyes irgalmaddal megtisztítani, hogy szent evangéliumodat méltón hirdethessem, a mi Urunk Krisztus által. Amen.
!Ezután a könyv felé fordulva, összetett kezekkel mondja:
P. Az Úr legyen veletek.
M. És a te lelkeddel.
!Ezután jobbkezének hüvelykujjával megjelöli a könyvet és magát a homlokán, ajkán és mellén kis kereszttel és mondja:
&evangelium

# Hitvallás
!*&Credo
!Ezután következik minden vasárnapon, továbbá az Úr, a Boldogságos Szűz, az apostolok és az evangélisták összes ünnepein és ezek nyolcada alatt, bármiről szóljon is a szentmise, valamint mindazokon az ünnepeken, amelyeken külön jelöljük a Credo. A pap az oltár közepére megy, megáll, karját kitárja, felemeli, majd összeteszi és mondja: Credo i unum Deum... és folytatja összetett kezekel. Amikor ezt mondja: Deum fejét a kereszt felé meghajtja. Ugyanígy tesz, amikor azt mondja: Jesum Christum és simul adoratur. Ezekre a szavakra: Et incarnátus est letérdel és így marad, míg a Homo factus est szavakhoz nem ér. A végén Et vitam ventúri saeculi szavakra keresztet vet magára.
v. Hiszek az egy Istenben, mindenható Atyában, mennynek és földnek, minden láthatónak és láthatatlannak Teremtőjében.
Hiszek az egy Úrban: Jézus Krisztusban, Isten egyszülött Fiában, aki az Atyától született az idő kezdete előtt. Isten az Istentől, Világosság a Világosságtól, valóságos Isten a valóságos Istentől. Született, de nem teremtmény: az Atyával egylényegű és minden általa lett. Értünk, emberekért, a mi üdvösségünkért leszállott a mennyből. (Itt letérdelünk) Megtestesült a Szentlélek erejéből Szűz Máriából, és emberré lett. Poncius Pilátus alatt értünk keresztre feszítették, kínhalált szenvedett és eltemették. Harmadnapra föltámadott az Írások szerint, fölment a mennybe, ott ül az Atyának jobbján, de újra eljön dicsőségben ítélni eleveneket és holtakat, és országának nem lesz vége.
Hiszek Szentlélekben, Urunkban és elevenítőnkben, aki az Atyától és a Fiútól származik. Akit éppúgy imádunk és dicsőítünk, mint az Atyát és a Fiút. Ô szólt a próféták szavával. Hiszek az egy, szent, katolikus és apostoli Anyaszentegyházban, vallom az egy keresztséget a bűnök bocsánatára, várom a holtak föltámadását és az eljövendő örök életet. Amen.

# Felajánlás
!Ezután megcsókolja az oltárt és a nép felé fordulva mondja:
P. Az Úr legyen veletek.
M. És a te lelkeddel.
!Ezután mondja: Orémus és elimádkozza a felajánlási körmenetre való éneket (offertorium). 
v. Könyörögjünk.
&offertorium

!Ennek végeztével ünnepi misében a diákonus adja át a paténát az ostyával a celebránsnak, a csendesmisében pedig a pap maga veszi fel a paténát az ostyával és míg azt felajánlja, mondja:
v. Fogadd el, szent Atya, mindenható örök Isten, ezt a szeplőtelen áldozatot, melyet én, méltatlan szolgád felajánlok neked, élő és igaz Istenemnek, számtalan bűnömért, sértéseimért és hanyagságaimért: fölajánlom minden itt körülállókért, sőt minden keresztény hívőkért, élőkért és holtakért, hogy nekem és nekik üdvösségünkre váljék az örök életre. Amen.

!Ezután a paténával keresztet vet és leteszi az ostyát a korporáléra. A diákonus bort, a szibduákonus vizet tölt a kehelybe; csendes misében mindkettőt a pap tölti be. A kehelybe keverésre szánt vizet a kereszt jelével megáldja és mondja:
v. Isten, ki az emberi természet méltóságát csodálatos módon alkottad és még csodálatosabb módon megújítottad: add, hogy e víz és bor misztériuma által annak istenségében részesülhessünk, aki emberségünknek részesévé lenni méltóztatott: Jézus Krisztus, a te Fiad, a mi Urunk: Ki veled él és uralkodik a Szentlélekkel egyetemben Isten, mindörökkön örökké. Amen

!*D
!A gyászmisében is el kell mondani ezt az imádságot, de a vizet nem áldják meg.

!Ezután a pap veszi a kelyhet:
v. Fölajánljuk neked, Urunk, az üdvösség kelyhét és kérjük kegyességedet, hogy isteni fölséged színe elébe a mi és az egész világ üdvösségéért édes illattal szálljon föl. Amen.
!Ezután a kehellyel keresztet vet az oltár fölött és leteszi a kelyhet a korporáléra és a pallávaf befedi. Ekkor összetett kezét az oltárra téve, kissé meghajolva mondja:
v. Alázatos szívvel és törődött lélekkel fogadj el minket, Urunk, és add, hogy úgy szálljon ma eléd áldozatunk, hogy tessék neked, Úr Isten.
!Felegyenesedik és kitárja kezét, majd magasba emelve fel, összekulcsolja; szemét is az égre emeli, majd azonnal letekint és mondja, miközben megáldja a felajánlott adományokat:
v. Jöjj el megszentelő, mindenható örök Isten: és áldd + meg ezt a szent nevednek előkészített áldozatot.

!*S
# Tömjénezés
!Az ünnepi misében ezután megáldja a tömjént e szavakkal.:
v. Szent Mihály főangyalnak, aki ott állt a tömjénoltár jobb oldalán és minden választottadnak közbenjárására, kegyeskedjél, Urunk, ezt a tömjént meg + áldani és kellemes illatként elfogadni. A mi Urunk, Krisztus által. Amen.
!Átveszi a füstölőt a diákonustól és az általános szabályoknak megfelelően megtömjénezi a felajánlott adományokat e szavakkal.
v. Ez az általad megáldott tömjénfüst szálljon fel hozzád, Urunk, és szálljon le ránk a te irgalmad.
!Majd az oltárt tömjénezi meg, mondván:
!Zsolt 140, 2-4
v. Szálljon illatáldozatként színed elé imádságom, Uram, s kezem felemelése legyen olyan, mint az esti áldozat. Tégy, Uram, lakatot szájamra, reteszt ajkam ajtajára, hogy ne térjen szívem gonoszságra és mentegetvén ne mentegessem bűnömet.
!Möközben a diákonusnak visszaadja a füstölőt, mondja:
v. Gyújtsa fel bennünk az Úr az ő szeretetének tüzét s az örök szeretet lángját. Amen.
!Ezután a diákonus megtömjénezi a papot.

!Ezután a pap kezet mos, mondván:
!Zsolt 25, 6-12.
v. Ártatlanok közt mosom kezemet: és körülvszem oltárodat, Uram. Hogy halljam a dícséret szavát: és hirdessem minden csodatettedet. Uram, szeretem házad ékességét: és dicsőséged lakóhelyét. Istenem, ne veszítsd el a gonoszokkal lelkemet: s a vér embereivel éltemet. Kiknek kezéhez gonoszság tapad: és jobbjuk telve van megvesztegetéssel. Én azonban ártatlanságomban járok: ments meg engem, irgalmazz nekem.
!*nD
&Gloria

!Ezután az oltár közepén kissé meghajolva és összetett kezét az oltárra helyezve, mondja: 
v. Fogadd kegyesen, Szentháromság, ezt a felajánlott adományt, melyet neked elhoztunk a mi Urunk Jézus Krisztus szenvedésének, föltámadásának és mennybemenetelének emlékére, a boldogságos és mindenkor szűz Mária, Keresztelő Szent János, Szent Péter és Pál apostol, ezek és minden szentnek tiszteletére, hogy nekik tiszteletükre, nekünk pedig üdvösségünkre váljék és hogy érettünk közbenjárjanak mennyekben azok, akiknek emlékét üljük a földön. Ugyanazon Krisztus, a mi Urunk által. Amen.

!Most megcsókolja az oltárt és a nép felé fordulva kezét kitárja majd összeteszi és kissé emeltebb hangon mondja:
P. Imádkozzatok, testvérek ,hogy az én áldozatom és a tiétek elfogadható legyen a mindenható Atyaisten előtt.
!A minister vagy a körülállók felelik, egyébként maga a pap mondja:
S. Fogadja el az Úr kezedből (kezemből) ezt az áldozatot nevének dicséretére és dicsőségére, a mi javunkra és az egész Anyaszentegyház javára.
!A pap halkan mondja:
P. Amen.
!Ezután kitárt kezekkel, Orémus nélkül elmondja a kiválasztott adomáányok feletti imádságot (secreta).
_
!!Secreta
&secreta

# Prefáció
!Aztán kezét az oltárra helyezi és mondja:
P. Az Úr legyen veletek.
M. És a te lelkeddel.
!Kezét felemeli:
P. Emeljük fel szívünket.
S. Felemeltük az Úrhoz.
!Kezét összetéve és fejét meghajtva mondja:
P. Adjunk hálát Urunknak, Istenünknek.
S. Méltó és igazságos.
_
&prefatio
_
v. Szent, szent, szent, a seregek Ura, Istene! Tele van az ég és föld a te dicsőségeddel! Hozsánna a magasságban. Áldott, ki az Úr nevében jő. Hozsánna a magasságban!

# A szentmise kánonja
!A prefáció bejezeztével a pap kitárt karját kissé felemeli és utána kezét összeteszi; közben szemét az égre emeli, de azonnal lesüti és az oltár előtt mélyen meghajolva, kezét az oltárra téve mondja tovább az eucharisztikus imádságot.
v. Téged ezért legkegyesebb Atya, Jézus Krisztus, a te Fiad s a mi Urunk nevében esedezve kérünk, (megcsókolja az oltárt és melle előtt összetett kézzel mondja:) hogy fogadd el és áldd meg (háromszor keresztet vet a kehely és az ostya felett egyszerre és mondja:) ezeket az + ajándékokat, ezeket az + adományokat, ezeket a + szent és sértetlen áldozati tárgyakat, (kitárt karokkal folytatja:) melyeket főképen a katholikus Anyaszentegyházadért neked bemutatunk, hogy azt az egész világon békében és egységben megőrizni, megtartani és kormányozni méltóztassál a te szolgáddal: N. pápánkkal és N. püspökünkkel és a katholikus apostoli hit minden igaz követőivel együtt.

!Megemlékezés az élőkről
v. Emlékezzél meg, Urunk, szolgáidról és szolgálóidról (N. N.-ről. Összeteszi a kezét és kissé imádkozik azokért, akikért imádkozni szándékozik; utána kitárt karokkal folytatja) ... wait10 és minden itt jelenlévőről, kiknek hitét ismered és áldozatos lelkét tudod, kikért neked bemutatjuk, vagy akik neked bemutatják ezt a dicsőítő áldozatot magukért és minden hozzájuk tartozókért, lelkük váltságára, lelki üdvösségük, testi jólétük reményében és fölajánlják neked, örök, élő és igaz Istennek áldozati adományaikat.

&communicantes
úgyszintén boldog  apostolaid és vértanúidról, Péter és Pál, András, Jakab, János, Tamás, Jakab, Fülöp, Bertalan, Máté, Simon és Tádéról; Linus, Klétus, Kelemen, Xistus, Kornél, Ciprián, Lőrinc, Krisogonos, János és Pálról; Kozma és Damjánról és minden szentedről; az ő érdemeikre és esedezéseikre add, hogy pártfogó segítséged mindenben megerősítsen minket. (Összeteszi kezeit.) Ugyanazon Krisztus, a mi Urunk által. Amen.

!Kezét az adományok fölé teszi és mondja
v. Szolgáidnak tehát és egyszersmind egész családodnak ezt az áldozatát:
&hancigitur
kérünk, Urunk, fogadd megengesztelődötten és napjainkat intézd a te békédben: ragadj ki minket az örök kárhozatból és sorozz választottaid seregébe. (Összeteszi kezeit.) A mi Urunk Krisztus által. Amen.

Ezt az adományt kérünk, Isten, tedd mindenben (háromszor keresztet vet az adományokra.) + áldottá, + tulajdonoddá, + érvényessé, szellemivé és elfogadhatóvá: (Egy keresztet vet az ostyára) hogy számunkra szeretett Fiadnak, a mi Urunknak Jézus Krisztusnak tes + tévé (és egy keresztet vet a kehelyre.) és vé + révé váljék. (Kezét összeteszi.) 

v. Ki szenvedése előestéjén, (Megfogja az ostyát) szent és tiszteletreméltó kezébe vette a kenyeret, (Szemét égre emeli.) fölemelte szemét az égre hozzád, Isten, mindenható Atyjához, (Fejet hajt.) neked hálát adva (Kereszet vet az ostyára.) meg + áldotta, megtörte és tanítványainak adta e szavakkal: Vegyétek és egyetek ebből mindnyájan,

!Két kezébe veszi az ostyát hüvelykujjával és mutatóujjával; - az átváltoztatás szavait csendben, tagoltan, és figyelmesen mondja el az ostya, illetve ha többet konszekrál, az ostyák felett:
_
!!! MERT EZ AZ ÉN TESTEM.
_
!E szavak kimondása után az átváltoztatott Ostya imádására térdet hajt; felkel, felmutatja a népnek (az rátekint!), leteszi a korporáléra és imádással ismét térdet hajt. Ettől kezdve a mutató- és hüvelykujját nem veszi szét, csak amikor az Ostyához nyúl, egészen addig, amíg le nem mossa ujjait. 
wait5

!Ezután leveszi a fedőt a kehelyről és mondja:
v. Hasonló módon, miután megvacsoráltak, (Két kezébe fogja a kelyhet,) ezt a drága kelyhet is szent és tiszteletreméltó kezébe vette: ugyancsak (Fejet hajt.) hálát adva neked, (Baljával a kelyhet tartja, jobbjával keresztet vet föléje.) meg + áldotta és odaadta tanítványainak e szavakkal: Vegyétek és igyatok belőle mindnyájan: 

!Most mondja az átváltoztatás szavait a kehely felett, figyelmesen, folyamatosan és csendben, közben a kelyhet kissé felemelve tartja.
_
!!! MERT EZ AZ ÉN VÉREMNEK KELYHE, AZ ÚJ ÉS ÖRÖK SZÖVETSÉGÉ, A HITNEK MISZTÉRIUMA, MELY ÉRETTETEK ÉS SOKAKÉRT KIONTATIK A BŰNÖK BOCSÁNATÁRA.
wait5
_
!Ezen szavak kimondása után leteszi a kelyhet a korporáléra és csendben mondja:
v. Valahányszor ezt cselekszitek, az én emlékezetemre cselekedjétek


!Imádásul térdet hajt; felkel, felmutatja a népnek (az rátekint!), leteszi, befödi és imádásul ismét térdet hajt. Azután kitárt kezekkel mondja:
v. Ime ezért megemlékezünk, Urunk, mi a te szolgáid és egyszersmind a te szent néped is, ugyanazon Krisztusnak, a te Fiadnak, a mi Urunknak boldog szenvedéséről, ugyanígy halottaiból való föltámadásáról, valamint dicsőséges mennybemeneteléről is: és bemutatjuk magasztos Fölségednek saját ajándékaidból és adományaidból, (Összeteszi kezét és háromszor keresztet vet az Ostyára és kehelyre együtt e szavakkal:) ezt a tiszta + áldozatot, ezt a szent + áldozatot, ezt a szeplőtelen + áldozatot, (Egyszer keresztet vet az Ostyára e szavakkal:) az örök élet szent + kenyerét, (és egyszer a kehelyre e szavakkal:) és az örök üdvösség + kelyhét.

!Kitárt kezekkel folytatja:
v. Tekints ezekre kegyesen irgalmas és derűs tekintettel: és fogadd el, mint ahogy kegyesen elfogadtad igaz szolgádnak, Ábelnek ajándékait, és ősatyánknak Ábrahámnak áldozatát: és azt a szent és szeplőtelen áldozatot, melyet Melkizedek, a te főpapod mutatott be neked.

!Mélyen meghajol és összetett kezeit az oltárra téve mondja:
v. Esdve kérünk, mindenható Isten: parancsold meg, hogy ezt az adományt szent angyalod keze mennyei oltárodra vigye, isteni Fölséged színe elé: hogy ahányan csak (Megcsókolja az oltárt) résztveszünk ez oltár áldozatában és Fiadnak szentséges (kezét összeteszi és keresztet vet egyszer az Ostyára és egyszer a kehelyre) tes + tét és vé + rét magunkhoz vesszük, (Magára is keresztet vet e szavakkal:) minden mennyei áldással és kegyelemmel elteljünk. (Kezeit összeteszi) Ugyanazon Krisztus, a mi Urunk által. Amen.

!Megemlékezés a holtakról
v. Emlékezzél meg Urunk N. N. szolgáidról és szolgálóidról, kik előttünk mentek hozzád a hit jelével és a béke álmát alusszák.wait10 
!Kezét összeteszi és egy kissé imádkozik azokért a halottakért, akikért imádkozni szándékozott, majd kitárt kezekkel folytatja: 
Ezeknek, Urunk, és minden Krisztusban elhunyt hívőnek add meg, kérünk, az enyhülés, világosság és béke helyét. (Kezét összeteszi és fejet hajt). Ugyanazon Krisztus, a mi Urunk által. Amen.

!Jobbkezével mellét megüti és kissé emeltebb hangon mondja:
v. Nekünk is, bűnös (kitárja kezét, mint előbb és csendben folytatja:) szolgáidnak, kik irgalmad bőségében bizakodunk, juttass kegyesen némi részt és közösséget szent apostolaiddal és vértanúiddal: János, István, Mátyás, Barnabás, Ignác, Sándor, Marcellin, Péter, Felicitász, Perpétua, Ágota, Luca, Ágnes, Cecília, Anasztázia és minden szenteddel és kérünk, hogyha nem is mint érdemeink jutalmazója, hanem mint a bűnbocsánat adója, bocsáss be az ő társaságukba. (Kezét összeteszi) Krisztus Urunk által.

v. Ki által mind e jókat, Urunk, mindig alkotod, (Keresztet vet az Ostyára és kehelyre egyszerre e szavakkal:) megszen + teled, élte + ted, meg + áldod és nekünk adod.
!Lefedi a kelyhet, térdet hajt, az Ostyát hüvelykujjával és mutatóujjával megfogja; baljával ezután a kelyhet tartja és jobbjával a kehely egyik szélétől a másikig keresztet vet az Ostyával e szavakkal:
v. Ál + tala, és Ve + le, és Ben + ne (Most magával az ostyával két keresztet vet a kehely és maga között e szavakkal:) van neked mindenható + Atyaisten a Szent + lélekkel egyetemben, (Felemeli kissé a kelyhet az ostyával együtt és mondja:) minden tiszteleted és dicsőséged.
!Leteszi az Ostyát, a kelyhet befödi, térdet hajt, felkel, és érthető hangon mondja vagy énekeli:
P. Mindörökkön-örökké.
M. Amen.

# Előkészület a szentáldozásra
!Kezét összeteszi
v. Könyörögjünk. Üdvös parancsolatok késztetésére és isteni tanítással kioktatva merjük imádkozni:
v. Mi Atyánk, ki vagy a mennyekben: szenteltessék meg a te neved: Jöjjön el a te országod: legyen meg a te akaratod, miképen mennyben, azonképpen itt a földön is.
Mindennapi kenyerünket add meg nekünk ma: és bocsásd meg a mi vétkeinket, miképen mi is megbocsátunk az ellenünk vétkezőknek: éss ne vígy minket kísértésbe,
M. De szabadíts meg a gonosztól.
!A pap csendben mondja
P. Amen.

!Azután jobbkezének mutató- és középső ujjával megfogja a paténát, felállítva az oltáron tartja és csendben mondja.
v. Szabadíts meg minket, kérünk, Urunk, minden mult, jelen és jövő bajtól: a boldogságos és dicsőséges, mindenkor Szűz Máriának, az Isten anyjának, Szent Péter és Pál, meg András apostolaidnak és minden szentnek közbenjárására, (Keresztet vet a paténával magára) adj kegyesen békét napjainkban: (Megcsókolja a paténát) hogy irgalmad segítségével a bűntől mindig mentek és minden háborítástól biztosak legyünk.
!A paténát az Ostya alá csúsztatja, leveszi a fedőt a kehelyről, térdet hajt, felkel, veszi az Ostyát és azt a kehely fölött tartva mindkét keével, középen kettétöri e szavakkal:
v. Ugyanazon a mi Urunk, Jézus Krisztus, a te Fiad által.
!Azt a felét, amelyet jobbkezében tart, leteszi a paténára. Azután a másik részből, mely baljában maradt, letör egy részt e szavakkal.
Ki veled él és uralkodik a Szentlélekkel egyetemben, Isten.
!A balkezében tartott felét az Ostyának odateszi a paténára, a másik féldarab mellé; a kis részt pedig jobbjában a kehely fölött tartja, melyet a csésze alatt, a gombnál tart és érthető hangon mondja vagy énekli:
P. Mindörökkön örökké.
S. Amen.
!Magával a partikulával háromszor keresztet vet a kehely fölött e szavakkal:
P. Az Úr + békéje + legyen + veletek mindenkor.
S. És a te lelkeddel.

!A kis részecskét beleejti a kehelybe, csendben mondva: 
v. A mi Urunk Jézus Krisztus testének és vérének ez az egyeyítése és megszentelése váljék nekünk, kik azt magunkhoz vesszük, az örök életre. Amen.
!Befedi a kelyhet, térdet hajt, felkel és a Szentség fölé hajol összetett kezekkel és mellét háromszor megütve, érthető hangon mondja:

!*nD
v. Isten Báránya, ki elveszed a világ bűneit, irgalmazz nekünk.
v. Isten Báránya, ki elveszed a világ bűneit, irgalmazz nekünk.
v. Isten Báránya, ki elveszed a világ bűneit, adj nekünk békét.
!&AgnusHook

!*D
v. Isten Báránya, ki elveszed a világ bűneit, adj nekik nyugodalmat.
v. Isten Báránya, ki elveszed a világ bűneit, adj nekik nyugodalmat.
v. Isten Báránya, ki elveszed a világ bűneit, adj nekik örök nyugodalmat.


!*&CheckQuiDixisti
!Ezután összetett kezeit az oltárra teszi és meghajolva, csendben mondja a következő imádságokat:
v. Uram, Jézus Krisztus, ki azt mondottad apostolaidnak: Békét adok nektek, az én békémet adom nektek: ne tekintsd az én vétkeimet, hanem Anyaszentegyházad hitét: és azt jóakaratod szerint tartsd meg egységben: Ki élsz és uralkodol, mint Isten, mindörökkön örökké. Amen.

!*&CheckPax
!A pap megcsókolja az oltárt és a békét átadva mondja:
P. Béke veled.
S. És a te lelkeddel.

!*D
!Gyászmiséken nincs békecsók.

v. Uram, Jézus Krisztus, az élő Isten Fia, ki az Atya akaratából a Szentlélek közreműködésével halálod által a világnak életet adtál: szabadíts meg engem ezen szentséges tested és véred által minden gonoszságomtól és minden rossztól: add, hogy parancsaidhoz mindig ragaszkodjam és ne engedd, hogy valaha elszakadjam tőled: Ki ugyanazon Atyaistennel és a Szentlélekkel élsz és uralkodol, Isten, örökön örökké. Amen.

v. Testednek vétele, Uram, Jézus Krisztus, melyet én, méltatlan, magamhoz venni bátorkodom, ne váljék ítéletemre és hárhozatomra, hanem kegyességed szerint szolgáljon lelkem és testem oltalmára és gyógyulására: Ki élsz és uralkodol az Atyaistennel és a Szentlélekkel egyetemben, Isten mindörökön örökké. Amen.

!Térdet hajt, felkel és mondja.
v. A mennyei kenyeret veszem magamhoz, és az Úr nevét hívom segítségül.
!Most kissé meghajolva, az Ostya mindkét részét balkezének hüvelyk- és mutatóujjával megfogja, azután a paténát ugyancsak balkezének mutató- és középső ujja közé veszi, jobbjával háromszor megüti mellét és kissé emeltebb hangon háromszor mondja áldozatra készen és alázatosan: 
V. Uram, nem vagyok méltó, (És csendben folytatja:) hogy hajlékomba jöjj, hanem csak egy szóval mondd, és meggyógyul az én lelkem.
V. Uram, nem vagyok méltó, (És csendben folytatja:) hogy hajlékomba jöjj, hanem csak egy szóval mondd, és meggyógyul az én lelkem.
V. Uram, nem vagyok méltó, (És csendben folytatja:) hogy hajlékomba jöjj, hanem csak egy szóval mondd, és meggyógyul az én lelkem.

!Ezután az Ostyával a paténa fölött keresztet vet maga előtt és mondja:
v. A mi Urunk Jézus Krisztus teste őrizze meg lelkemet az örök életre. Amen.


!Meghajolva tisztelettel magához veszi az Ostya mindkét részét: majd ennek vétele után leteszi a paténát a korporáléra és felemelkedve, kezét összeteszi és kissé elmerül az Oltáriszentség imádásában. Azután leveszi a fedőt a kehelyről, térdet hajt, összegyűjti a töredékeket, ha vannak, letörli a paténát a kehely fölött, közben mondja:
v. Mit adjak az Úrnak viszonzásul mindazért, amit nekem adott? Az üdvösség kelyhét veszem és az Úr nevét hívom segítségül: dícsérve hívom az Urat és megszabadulok ellenségeimtől.
!Megfogja a kelyhet jobbkezével, azzal keresztet vet maga előtt és mondja:
v. A mi Urunk Jézus Krisztus vére őrizze meg lelkemet az örök életre. Amen.
!És baljával a paténát a kehely alá tartva, tisztelettel magához veszi a szent Vért teljesen a beleejtett Ostyarészecskével együtt. Ennek vétele után, ha vannak áldozók, azokat megáldoztatja, mielőtt purifikálna.

&Communio_Populi
wait16

!Aztán mondja:
v. Amit szánkkal magunkhoz vettünk, Urunk, fogadjuk azt tiszta szívbe: és a földi adomány váljék számunkra az örökkévalóság eszközlőjévé.
!Közben odanyújtja a kelyhet a ministernek, aki kevés bort tölt és ezzel a pap purifikál; azután folytatja:
v. Tested Urunk, mit magamhoz vettem, és véred, mit ittam, hassa át bensőmet: és add, hogy ne maradjon bennem a bűnnek semmi foltja, miután a tiszta és szent misztériumok megújítottak: Ki élsz és uralkodol mindörökkön-örökké. Amen.
!Leöblíti és megtörli ujjait; a kehely tartalmát magához veszi: megörli száját és a kelyhet, összehajtja a korporálét, letakarja és az oltár közepére teszi a kelyhet úgy, mint előbb volt; azután elolvassa az áldozásra való éneket.

# Communio
&communio

# Postcommunio
P. Az Úr legyen veletek.
M. És a te lelkeddel.
&postcommunio

# Befejezés
!Az utolsó áldozás utáni imádság elmondása után következik:
P. Az Úr legyen veletek.
M. És a te lelkeddel.

&itemissaest

!*&placeattibi
v. Legyen tetszésedre, Szentháromság, hódoló szolgálatom és add, hogy az áldozat, melyet Fölséged színe előtt én, méltatlan, bemutattam, neked kedves legyen: nekem pedig és mindazoknak, kikért azt bemutattam, irgalamdból engesztelést szerezzen. A mi Urunk Krisztus által. Amen.

!*&CheckBlessing
!Azután megcsókolja az oltárt és szemét az égre emeli, kezét kitárja, felemeli és összeteszi, fejét a kereszt felé meghajtja és mondja: 
P. Áldjon meg titeket a mindenható Isten
!és a nép felé fordulva, azt egy keresztvetéssel megáldja, mondván:
az Atya, + a Fiú és a Szentlélek.
S. Amen.

!*D


!*&CheckUltimaEv

P. Az Úr legyen veletek.
M. És a te lelkeddel.
&Ultimaev

!*R
# XIII. Leó pápa imája
!Csendes miseken az oltár lépcsőjén térdelve elmondja a XIII. Leó pápától elrendelt imádságokat.
P. Üdvözlégy Mária, malaszttal teljes, Az Úr van teveled, Áldott vagy te az asszonyok között, És áldott a te méhednek gyümölcse, Jézus.
M. Asszonyunk, Szűz Mária, Istennek szent Anyja, Imádkozzál érettünk, bűnösökért, most és halálunk óráján. Amen.
P. Üdvözlégy Mária, malaszttal teljes, Az Úr van teveled, Áldott vagy te az asszonyok között, És áldott a te méhednek gyümölcse, Jézus.
M. Asszonyunk, Szűz Mária, Istennek szent Anyja, Imádkozzál érettünk, bűnösökért, most és halálunk óráján. Amen.
P. Üdvözlégy Mária, malaszttal teljes, Az Úr van teveled, Áldott vagy te az asszonyok között, És áldott a te méhednek gyümölcse, Jézus.
M. Asszonyunk, Szűz Mária, Istennek szent Anyja, Imádkozzál érettünk, bűnösökért, most és halálunk óráján. Amen.
_
A. Üdvözlégy, Királyné, irgalmasság anyja, életünk, édességünk, reménységünk, üdvözlégy! Hozzád kiáltunk, Évának számkivetett fiai. Hozzád sóhajtunk sírva és zokogva e siralom völgyéből. Fordítsd reánk tehát, Szószólónk, irgalmas szemedet, és e számkivetés után mutasd meg nekünk Jézust, méhednek áldott gyümölcsét! Ó irgalmas, ó kegyes, ó édes Szűz Mária!
P. Imádkozzál érettünk Istennek szent anyja,
M. Hogy méltók lehessünk a Krisztus ígéreteire.
_
P. Könyörögjünk. Úr Isten, oltalmunk és erősségünk, tekints le kegyesen hozzád kiáltó népedre, és Isten Anyjának, a dicsőséges és szeplőtelen Szűz Máriának, Szent Józsefnek, az ő jegyesének, Szent Péter és Pál apostolaidnak és minden szenteknek közbenjárására hallgasd meg kegyesen és irgalmasan könyörgésünket, melyet a bűnösök megtéréséért, az Anyaszentegyház szabadságáért és felmagasztalásáért hozzád intézünk, a mi Urunk Jézus Krisztus által! Amen.
_
M. Szent Mihály arkangyal, védelmezz minket a küzdelemben; a sátán gonosz kísértései ellen légy oltalmunk! Esedezve kérjük: Parancsoljon neki az Isten! Te pedig, mennyei seregek vezére, a sátánt és a többi gonosz szellemet, akik a lelkek vesztére körüljárnak a világban, Isten erejével taszítsd vissza a kárhozat helyére! Amen.
_
P. Jézus szentséges Szíve,
M. Irgalmazz nekünk.
P. Jézus szentséges Szíve,
M. Irgalmazz nekünk.
P. Jézus szentséges Szíve,
M. Irgalmazz nekünk.
