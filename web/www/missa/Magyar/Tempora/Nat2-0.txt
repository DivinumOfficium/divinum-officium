[Officium]
Jézus Szentséges Neve

[Rule]
Gloria
Credo
Prefatio=Nat

[Introitus]
!Fil 2,10-11
v. Jézus nevében hajoljon meg minden térd az égieké, a földieké és az alvilágiaké és minden nyelv vallja meg, hogy az Úr Jézus Krisztus az Atyaisten dicséségében van.
!Zsolt 8,2
Uram, mi Urunk! Mily csodálatos az egész világon a te neved!
&Gloria
v. Jézus nevében hajoljon meg minden térd az égieké, a földieké és az alvilágiaké és minden nyelv vallja meg, hogy az Úr Jézus Krisztus az Atyaisten dicséségében van.

[Oratio]
Isten, te egyszülött Fiadat az emberi nem megváltójává rendelted és megparancsoltad, hogy Jézusnak nevezzék: engedd kegyelmesen, hogy akinek szent nevét tiszteljük a földön, annak látásán is örvendezhessünk a mennyekben.
$Per eundem

[Lectio]
Olvasmány az Apostolok Cselekedeteiből
!ApCsel 4:8 - 12.
v. Péter a Szentlélektől eltelve így válaszolt: „Népünk elöljárói és ti vének!  Ha azért vallattok ma minket, amiért egy nyomorékkal jót tettünk, hogy vajon hogyan is gyógyult meg,  hát tudjátok meg mindannyian, ti és Izrael egész népe, hogy annak a názáreti Jézus Krisztusnak a nevében, akit ti keresztre feszítettetek, és akit az Isten feltámasztott a halálból. Az ő nevében áll itt előttetek egészségesen.  Ő az a kő, amelyet ti, az építők elvetettetek, mégis szegletkővé lett.  Nincs üdvösség senki másban. Mert nem adatott más név az ég alatt az embereknek, amelyben üdvözülhetnénk.”

[Graduale]
!Zsolt 105, 47
V. Szabadíts meg minket, Urunk, Istenünk és gyűjts össze minket a nemzetek közül, hogy hálát adhassunk szent nevednek és dicsekedhessünk dicséreteddel.
!Iz 63, 16
Te vagy Uram, a mi Atyánk s Megváltónk, a te neved öröktől fogva van. Alleluja, alleluja!
!Zsolt 144, 21
V. Az Úr dícséretét hirdesse szám és minden élő áldja szent nevét! Alleluja.

[Evangelium]
Evangélium + szent Lukács Evangélista kőnyvéből
!Lk 2:21
v. Amikor eltelt a nyolc nap és körülmetélték, a Jézus nevet adták neki, ahogy az angyal nevezte, mielőtt még a méhben megfogamzott volna.

[Offertorium]
!Zsolt 85, 12; 85, 5
Teljes szívemből dícsérlek, Uram, én Istenem és mindörökké magasztalom nevedet: mert te, Uram, jóságos és kegyes vagy: nagyirgalmú mindazokhoz, kik téged segítségül hívnak. Alleluja!

[Secreta]
Áldásod, kegyelmes Isten, mely minden teremtményt megelevenít, szentelje meg, kérünk, ez áldozatunkat, melyet neked Fiad, a mi Urunk Jézus Krisztus nevének dicsőségére fölajánlunk, hogy az szent Fölséged előtt kedves legyen dícséretedre, és nekünk is használjon az üdvösségre.
$Per eundem

[Communio]
!Zsolt 85, 9-10
A nemzetek, melyeket alkottál, mindnyájan eljőnek és leborulnak Uram, előtted, és dicsőítik nevedet: mert nagy vagy te, és csodákat művelsz: csak te vagy az Isten. Alleluja!

[Postcommunio]
Örök, mindenható ISten, ki minket alkottál és megváltottál, tekintsd kegyesen könyörgéseinket és méltóztassál nyájas és kegyes arccal fogadni ennek az üdvöthozó áldozatnak bemutatását, melyet Fiad, Jézus Krisztus, a mi Urunk nevének tiszteletére hoztunk Fölséged elé, hogy kegyelmed belénk öntetvén, Jézus dicsőséges neve alatt örvendhessünk annak, hogy nevünk az örök kiválasztásánál fogva a mennyekben föl van jegyezve.
$Per eundem