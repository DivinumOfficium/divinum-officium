[Officium]
Csütörtök hamvazószerda után

[Introitus]
!Zsolt 54, 17-20; 54, 23
v. Midőn az Úrhoz kiáltok, ő meghallgatja szavamat azokkal szemben, kik hozzám közelednek; megalázza őket, ki öröktől fogva vagyon és örökké megmarad: vesd az Úrra gondodat és ő majd gondoskodik rólad.
!Zsolt 54, 2-3
Hallgasd meg, Isten, könyörgésemet és ne vesd meg esdeklésemet; figyelj reám és hallgass meg engem. 
&Gloria
v. Midőn az Úrhoz kiáltok, ő meghallgatja szavamat azokkal szemben, kik hozzám közelednek; megalázza őket, ki öröktől fogva vagyon és örökké megmarad: vesd az Úrra gondodat és ő majd gondoskodik rólad.

[Oratio]
Isten, kit a bűn megbánt, a bűnbánat kiengesztel, tekints kegyesen néped alázatos könyörgésére és haragod ostorát, amelyet bűneinkért megérdemlünk, fordítsd el tőlünk.
$Per Dominum

[Lectio]
Olvasmány Izaiás próféta könyvéből
!Iz 38, 1-6
v. Abban az időben Hiszkija halálosan megbetegedett. Ámosz fia, Izajás próféta elment hozzá és így szólt: „Ezt mondja neked az Úr: Rendezd el ügyeidet, mert nemsokára meghalsz, s nem maradsz életben.”  Erre Hiszkija arccal a fal felé fordulva így könyörgött az Úrhoz:  „Emlékezz, Uram, hogy hűségesen és egész szívvel jártam színed előtt, és azt tettem, ami kedves neked.” Aztán keserves sírásra fakadt Hiszkija.  Ekkor az Úr így szólt Izajáshoz:  „Menj, és mondd meg Hiszkijának: Ezt üzeni az Úr, atyádnak, Dávidnak Istene: Meghallgattam könyörgésedet, és figyelembe vettem könnyeidet, úgyhogy meggyógyítalak: három nap múlva fölmész az Úr templomába és tizenöt esztendővel megtoldom életedet.  Megmentelek Asszíria királyának kezétől, sőt ezt a várost is megoltalmazom.”

[Graduale]
!Zsolt 54, 23; 54, 17-19
Vesd az Úrra gondodat és ő majd gondoskodik rólad.
V. Midőn az Úrhoz kiáltok, meghallgatja szavamat azokkal szemben, kik hozzám közelednek.


[Evangelium]
Evangélium + szent Máté Apostol kőnyvéből
!Mt 8:5-13
v. Amikor beért Kafarnaumba, egy százados járult eléje, kérve őt:  „Uram - szólította meg -, szolgám bénán fekszik otthon, és rettenetesen kínlódik.”  „Megyek és meggyógyítom” - felelte neki.  A százados ezt mondta neki: „Uram, nem vagyok méltó, hogy betérj házamba. Csak szólj egy szót, és szolgám meggyógyul!  Magam is alárendelt ember vagyok, s katonák szolgálnak alattam. Ha azt mondom az egyiknek: Menj el! - elmegy, a másiknak: Gyere ide! - odajön hozzám, vagy szolgámnak: Tedd ezt meg! - megteszi.”  Ennek hallatára Jézus elcsodálkozott és kísérőihez fordult: „Bizony mondom nektek, Izraelben nem találtam ekkora hitet.  Ezért mondom nektek: Sokan jönnek majd napkeletről és napnyugatról, és letelepednek Ábrahám, Izsák és Jákob mellé a mennyek országában,  az ország fiait pedig kivetik a külső sötétségbe. Ott sírás és fogcsikorgatás lesz.”  A századosnak pedig ezt mondta Jézus: „Menj, legyen úgy, ahogy hitted!” A szolga még abban az órában meggyógyult.

[Offertorium]
!Zsolt 24, 1-3
Hozzád emelem, Uram, lelkemet: Istenem, tebenned remélek, ne hagyd, hogy megszégyenüljek: s ellenségeim belőlem gúnyt űzzenek: hisz senki, aki tebenned bízik, meg nem szégyenül.

[Secreta]
Az itt jelenlévő áldozati adományokra, kérünk, Urunk, tekints le megengesztelődve, hogy azok mind áldozatkészségünket, mind üdvösségünket előmozdítsák.
$Per Dominum

[Communio]
!Zsolt 50, 21
Kedvedet leled az igaz áldozatban, ajándékokban, egészen elégő áldozatokban oltárodon, Uram.

[Postcommunio]
A mennyei adományok áldását elnyerve, könyörögve kérünk, mindenható Isten, hogy ugyanaz legyen számunkra megszentelődésünk és üdvösségünk oka.
$Per Dominum

[Super populum]
!Oratio super populum  
v. Könyörögjünk.
v. Alázzátok meg fejeteket Isten előtt.
v. Irgalmazz, Urunk, irgalmazz népednek, hogy a méltó látogatástól megfenyítve, irgalamdban újjá éledjen.
$Per Dominum
