[Officium]
Hétfő nagyböjt II. hetében

[Introitus]
!Zsolt 25, 11-12
v. Válts meg engem, Uram és irgalmazz nekem: lábam egyenes úton áll; a gyülekezetekben áldalak Uram.
!Zsolt 25, 1
Szolgáltass, Uram, igazságot nekem, mert átatlanságban járok s az Úrban való bizalmamban meg nem ingok.
&Gloria
v. Válts meg engem, Uram és irgalmazz nekem: lábam egyenes úton áll; a gyülekezetekben áldalak Uram.

[Oratio]
Add meg, kérünk, mindenható Isten, hogy családod, mely teste fenyítésére a táplálékban megtartóztatja magát, az igazságra törekedve a bűntől is tartózkodjék.
$Per Dominum

[Lectio]
Olvasmány Dániel próféta könyvéből
!Dán 9:15-19
v. Urunk és Istenünk, aki erős kézzel kihoztad népedet Egyiptom földjéről és így nevet szereztél magadnak mind a mai napig, vétkeztünk ellened és gonoszat műveltünk.  Most azonban, Uram, végtelen igazságosságodra kérlek, forduljon el bosszúd és haragod városodtól, Jeruzsálemtől és szent hegyedtől. Hiszen a mi vétkeink és atyáink gonoszsága miatt lett Jeruzsálem és a te néped gyalázat tárgyává minden szomszédunk előtt.  Hallgasd meg végre, Istenünk, szolgád könyörgését és esdeklését, és feldúlt szentélyed fölött ragyogjon fel arcod, ó Urunk, tenmagadért.  Istenünk, fordítsd felénk füled és hallgass meg minket. Nyisd ki a szemed, és lásd meg elhagyatottságunkat és a szent várost, amely a te nevedet viseli. Hiszen nem a mi igaz voltunkban, hanem a te végtelen irgalmadban bízva terjesztjük színed elé könyörgésünket.  Hallgass meg, Uram! Bocsáss meg, Uram! Figyelj rám, Uram! Városod és néped a te nevedet viseli, azért cselekedj tenmagadért és ne késlekedj!”

[Graduale]
!Zsolt 69, 6; 69, 3
Segítőm és szabadítóm vagy: Uram! ne késlekedjél!
V. Jöjjenek zavarba és szégyenüljenek meg ellenségeim, kik életemre törnek.
_
!Tractus
!Zsolt 102, 10
Uram! ne elkövetett bűneink szerint, és ne gonoszságaink szerint fizess nekünk.
!Zsolt 78, 8-9
Uram! ne emlékezzél meg régi gonoszságainkról: siessen elénk irgalmasságod; mert felette szegények lettünk. (Hic genuflectitur) 
V. Segíts minket, szabadító Istenünk; és neved dicsőségéért ments meg, Uram! minket: és bocsásd meg nevedért bűneinket.

[Evangelium]
Evangélium + szent János Apostol kőnyvéből
!Jn 8:21-29
v. Egy más alkalommal így beszélt Jézus: „Elmegyek és kerestek, de bűnötökben haltok meg. Ahova ugyanis én megyek, oda ti nem jöhettek.”  Erre a zsidók megjegyezték: „Csak nem öli meg magát, hogy azt mondja: Ahová én megyek, oda ti nem jöhettek?”  De ő megmagyarázta nekik: „Ti innen alulról valók vagytok, én meg felülről való vagyok, ti e világból vagytok, én nem e világból vagyok.  Azért mondtam nektek, hogy bűnötökben haltok meg, mert ha nem hiszitek, hogy én vagyok, meghaltok bűnötökben.”  Erre megkérdezték tőle: „De hát ki vagy te?” „A kezdet, amint már mondtam nektek - mondta Jézus feleletül. -  Sokat mondhatnék még rólatok ítéletképpen, mert az, aki küldött, igaz, s azt hirdetem a világnak, amit tőle hallottam.”  Nem fogták fel, hogy az Atyáról beszél nekik,  Jézus mégis folytatta: „Amikor majd fölmagasztaltatik az Emberfia, megtudjátok, hogy én vagyok, s hogy semmit nem teszek magamtól, hanem azt hirdetem, amire Atyám tanított.  Aki küldött, velem van, nem hagyott magamra, mert mindig azt teszem, ami tetszésére van.”

[Offertorium]
!Zsolt 15, 7-8
Áldom az Urat, ki értelmet adott nekem; szüntelenül szemem előtt látom az Urat; hisz ő áll jobbomon, hogy meg ne inogjak.

[Secreta]
Ez az engesztelő és dícsérő áldozat tegyen minket, Urunk, oltalmadra méltóvá.
$Per Dominum

[Communio]
!Zsolt 8, 2
Uram, mi Urunk, mily csodálatos az egész világon a te neved!

[Postcommunio]
Ez az egyesülés tisztítson meg minket, Urunk, a bűntől és tegyen a mennyei orvosság részeseivé.
$Per Dominum

[Super populum]
!Oratio super populum
v. Könyörögjünk.
v. Alázzátok meg fejeteket Isten előtt.
V. Halld meg, mindenható Isten, könyörgésünket és add meg kegyesen azoknak, akikbe jóságod iránt reményt és  bizalmat árasztasz, szokott irgalmasságod hatását.
$Per Dominum