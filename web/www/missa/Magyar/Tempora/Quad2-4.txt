[Officium]
Csütörtök nagyböjt II. hetében

[Introitus]
!Zsolt 69, 2-3
v. Isten, figyelj segítségemre; Uram! siess megsegítésemre: jöjjenek zavarba és szégyenüljenek meg, kik életemre törnek.
!Zsolt 69, 4
Hátráljanak meg, valljanak szégyent, kik bajt kívánnak nekem.
&Gloria
v. Isten, figyelj segítségemre; Uram! siess megsegítésemre: jöjjenek zavarba és szégyenüljenek meg, kik életemre törnek.

[Oratio]
Add meg nekünk, kérünk, Urunk, kegyelmed segítségét, hogy buzgó böjtölésünk és imádságaink által megszabaduljunk a lélek és test ellenségeitől.
$Per Dominum

[Lectio]
Olvasmány Jeremiás próféta könyvéből
!Jer 17:5-10
v. Ezt mondja az Úr: Átkozott az az ember, aki emberben bízik, aki halandóra támaszkodik, és szíve elfordul az Úrtól.  Olyan lesz, mint a cserje a pusztában: Ha valami jó jön, semmit sem lát belőle, hanem a kiaszott sivatagban tanyázik, sós és lakhatatlan földön.  Áldott az az ember, aki az Úrban bízik, akinek az Úrban van a reménye.  Olyan lesz, mint a víz mellé ültetett fa, amely gyökereit egészen a folyóig ereszti. Ha jön a hőség, nem kell félnie, lombja mindig zöldellni fog. Szárazság idején sem kell aggódnia, akkor sem szűnik meg gyümölcsöt teremni.  Csalárdabb az emberi szív mindennél, és tele van gonoszsággal. Ki lát bele titkos rejtekeibe?  Én, az Úr, aki a szíveket vizsgálom, és próbának vetem alá a veséket, hogy megfizessek kinek-kinek életmódja és tetteinek gyümölcse szerint.

[Graduale]
!Zsolt 78, 9-10
Légy kegyelmes, Uram, bűneink iránt, hogy ne mondják a pogányok: Hol van az ő Istenük?
V. Segíts rajtunk szabadító Istenünk! és neved dicsőségéért, ments meg, Uram, minket.

[Evangelium]
Evangélium + szent Lukács Evangélista kőnyvéből
!Lk 16:19-31
v. Volt egy gazdag ember. Bíborban és patyolatban járt, és mindennap nagy lakomát rendezett.  Volt egy Lázár nevű koldus is, ez ott feküdt a kapuja előtt, tele fekéllyel.  Örült volna, ha jóllakhat abból, ami a gazdag ember asztaláról hulladékként lekerült. De csak a kutyák jöttek és nyalogatták a sebeit.  Történt, hogy a koldus meghalt, és az angyalok Ábrahám kebelére vitték. Meghalt a gazdag ember is, és eltemették.  Amikor a pokolban kínjai közt feltekintett, meglátta messziről Ábrahámot és kebelén Lázárt.  Felkiáltott: Atyám, Ábrahám! Könyörülj rajtam! Küldd el Lázárt, hogy ujja hegyét vízbe mártva hűsítse nyelvemet. Iszonyúan gyötrődöm ezekben a lángokban.  Fiam - felelte Ábrahám -, emlékezzél csak vissza, hogy milyen jó dolgod volt életedben, Lázárnak meg hogy kijutott a rosszból. Most tehát neki itt vigasztalásban van része, a te osztályrészed pedig a gyötrelem.  Ráadásul köztünk és köztetek nagy szakadék tátong, hogy akik innét át akarnának menni hozzátok, ne tudjanak, se onnét ne tudjon hozzánk átjönni senki.  Akkor arra kérlek, atyám - mondta újra -, küldd el legalább az atyai házba.  Van még öt testvérem, hadd figyelmeztesse őket, nehogy ők is ide jussanak a gyötrelmek helyére.  Ábrahám ezt felelte: Van Mózesük és vannak prófétáik. Azokra hallgassanak.  De az erősködött: Nem hallgatnak, atyám, Ábrahám! De ha a halottak közül megy el valakit, bűnbánatot tartanak.  Ő azonban így felelt: Ha Mózesre és a prófétákra nem hallgatnak, ha a halottak közül támad fel valaki, annak sem hisznek.”

[Offertorium]
!Kiv 11, 32; 11, 11; 11, 13-14
Kérlelte Mózes az Urat, Istenét, mondván: Miért gerjedne fel, Uram, haragod népe ellen? szünjék meg haragod: emlékezzél meg Ábrahámról, Izsákról és Jákobról, kiknek megesküdtél, hogy nekik adod a tejjel-mézzel folyó földet. És megengesztelőék az Úr, és nem tevé meg azt a rosszat, melyet népe ellen mondott.

[Secreta]
A jelen adomány, Urunk, amelyet a böjttel nevednek ajánlunk, szenteljen meg minket, hogy amit önfegyelmünk külsőleg vall, bensőleg hatásossá váljék.
$Per Dominum

[Postcommunio]
Kegyelmed, kérünk, Urunk, ne hagyjon el minket: hanem tegyen minket szent szolgálatodra méltókká és szerezze meg nekünk mindenkor segítségedet.
$Per Dominum

[Super populum]
!Oratio super populum
v. Könyörögjünk.
v. Alázzátok meg fejeteket Isten előtt.
V. Légy, Urunk, szolgáid segítségére és add meg nekik könyörgéseikre örökös áldásodat, hogy azoknak, kik örömmel vallanak teremtőjüknek és vezérüknek, megújítsd amit szereztek s megőrizd, amit megújítottak.
$Per Dominum