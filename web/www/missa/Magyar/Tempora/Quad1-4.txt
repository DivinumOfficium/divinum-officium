[Officium]
Csütörtök nagyböjt I. hetében

[Introitus]
!Zsolt 95, 6
v. Színe előtt fenség van és szépség, szentélyében szentség és dicsőség.
!Zsolt 95, 1
Énekeljetek az Úrnak új éneket: énekeljetek az Úrnak országok mind.
&Gloria
v. Színe előtt fenség van és szépség, szentélyében szentség és dicsőség.

[Lectio]
Olvasmány Ezekiel próféta könyvéből
!Ez 18:1-9
v. Az Úr szózatot intézett hozzám:  Miért ismételgetitek Izrael földjén ezt a mondást: Az apák ették a savanyú szőlőt és a fiak foga vásik el tőle?  Amint igaz, hogy élek - mondja az Úr, az Isten -, nem ismételgetitek többé ezt a mondást Izraelben.  Nézd, minden élet az enyém: az apa élete éppúgy az enyém, mint a fiú élete. Aki vétkezik, az hal meg!  Aki igaz, megtartja a törvényt, s az igazsághoz szabja tetteit,  nem eszik a hegyeken és nem emeli tekintetét Izrael házának bálványaira, nem vétkezik embertársa feleségével, nem közeledik tisztulása idején asszonyhoz,  senkit sem nyom el, visszaadja az adósnak a zálogot, semmit sem vesz el erőszakkal, kenyerét megosztja az éhezővel, felruházza a mezítelent,  nem kölcsönöz uzsorakamatra és nem fogad el ráadást, tartózkodik a rossztól, igazságosan ítél az emberek között,  a törvényeimhez igazodik és hűségesen megtartja parancsaimat, az ilyen ember igaz, és biztosan életben marad - mondja az Úr, az Isten.

[Graduale]
!Zsolt 16, 8; 16, 2
Óvj, Uram, mint szemed fényét: szárnyaid árnyéka alatt oltalmazz meg engem.
V. Színed elől jöjjön igazság nekem, szemed lássa meg igazamat.

[Evangelium]
Evangélium + szent Máté Apostol kőnyvéből
!Mt 15:21-28
v. Onnét továbbmenve, Jézus Tírusz és Szidon vidékére vonult vissza.  Ott a környékről közeledett egy kánaáni asszony és hangosan kérte: „Könyörülj rajtam, Uram, Dávidnak fia! A lányomat kegyetlenül gyötri a gonosz lélek.”  De ő szóra sem méltatta. Erre odamentek hozzá tanítványai és kérték: „Teljesítsd kérését, hisz kiabál utánunk.”  Ezt felelte: „Küldetésem csak Izrael házának elveszett juhaihoz szól.”  Ám az asszony odajött, és e szavakkal borult le előtte: „Uram, segíts rajtam!”  De visszautasította: „Nem helyes elvenni a gyerekektől a kenyeret, s odadobni a kiskutyáknak.”  Az asszony ellentmondott: „Igen, Uram, de a kiskutyák is esznek a maradékból, amely lekerül uruk asztaláról.”  Erre így szólt Jézus: „Asszony, nagy a hited. Legyen hát akaratod szerint.” Még abban az órában meggyógyult a leánya.

[Offertorium]
!Zsolt 33, 8-9
Az Úr angyala táboroz azok körül, kik őt félik és szabadulást hoz nekik: ízleljétek meg és lássátok, mily édes az Úr.

[Secreta]
Ezek az adományok, kérünk, Urunk, szolgáljanak annál biztosabban üdvösségünkre, mert a gyógyító böjt számára vannak rendelve.
$Per Dominum

[Communio]
!Jn 6, 52
A kenyér, melyet én adok, az én testem a világ életéért.

[Postcommunio]
Adományaid gazdagsága által, Urunk, mind a földi oltalommal emelj fel, mind az örök segítséggel újíts meg minket.
$Per Dominum

[Super populum]
!Oratio super populum
v. Könyörögjünk.
v. Alázzátok meg fejeteket Isten előtt.
V. Add a keresztény népeknek, kérünk, Urunk, hogy felfogják, amit vallanak, s szeressék a mennyei adományokat, melyekben részesülnek.
$Per Dominum
