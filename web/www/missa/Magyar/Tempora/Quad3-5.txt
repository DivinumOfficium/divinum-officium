[Officium]
Péntek nagyböjt III. hetében

[Introitus]
!Zsolt 85, 17
v. Add jelét, Uram, rajtam jóságodnak, hogy gyűlölőim lássák és szégyent valljanak, minthogy te, Uram, megsegítesz és megvigasztalsz engem.
!Zsolt 85,1
Hajtsd hozzám Uram, füledet és hallgass meg; hisz nyomorult és szegény vagyok.
&Gloria
v. Add jelét, Uram, rajtam jóságodnak, hogy gyűlölőim lássák és szégyent valljanak, minthogy te, Uram, megsegítesz és megvigasztalsz engem.

[Oratio]
Kísérd böjtünket, kérünk, Urunk, kegyes jóságoddal s engedd, hogy amint a testi tápláléktől tartózkodunk, lelkünkben a bűnöktől is tartózkodjunk.
$Per Dominum

[Lectio]
Olvasmány Mózes negyedik könyvéből
!Szám 20:1; 3:6-13.
v. Mózes és Áron azonban eltűntek a közösség szeme elől, odamentek a megnyilatkozás sátorának bejáratához és arcra borultak. Megjelent nekik az Úr dicsősége,  s az Úr így szólt Mózeshez:  „Fogd a botot, gyűjtsd egybe a közösséget, te és testvéred, Áron, és parancsoljátok meg a szemük láttára a sziklának, hogy adjon vizet. Fakassz vizet a sziklából, s igyon a közösség jószágával egyetemben.”  Mózes elvette a botot az Úr színe elől, ahogy parancsolta neki.  Mózes és Áron a szikla elé hívták egybe a népet, majd Mózes megszólalt: „Halljátok hát, ti lázadók! Tudunk nektek vizet fakasztani ebből a sziklából?”  Ezzel fölemelte Mózes a kezét és kétszer ráütött a sziklára. Bőséges víz fakadt belőle, s ivott a közösség jószágával együtt.  Az Úr azonban így szólt Mózeshez és Áronhoz: „Mivel nem hittetek nekem, s nem dicsőítettetek meg Izrael fiainak szeme láttára, nem vezethetitek el ezt a népet arra a földre, amelyet majd adok nekik.”  Ezek Meriba vizei, ahol Izrael fiai pörlekedtek az Úrral, ő pedig kinyilvánította szentségét.

[Graduale]
!Zsolt 27, 7; 27, 1
Szívem az Úrban remélt és ő megsegített: és újra felvirágzik testem, s örömömben hálát zengek neki.
V. Hozzád kiáltok, Uram; Istenem! ne fordulj el szótalanul tőlem.
_
!Tractus
!Zsolt 102, 10
Uram! ne elkövetett bűneink szerint, és ne gonoszságaink szerint fizess nekünk.
!Zsolt 78, 8-9
Uram! ne emlékezzél meg régi gonoszságainkról: siessen elénk irgalmasságod; mert felette szegények lettünk. (Hic genuflectitur) 
V. Segíts minket, szabadító Istenünk; és neved dicsőségéért ments meg, Uram! minket: és bocsásd meg nevedért bűneinket.

[Evangelium]
Evangélium + szent János Apostol kőnyvéből
!Jn 4:5-42
v. Odaért Szamaria egyik városához, Szikarhoz, ez annak a földnek a közelében volt, amelyet Jákob fiának, Józsefnek adott.  Ott volt Jákob kútja. Jézus elfáradt az úton, azért leült a kútnál. A hatodik óra felé járt az idő.  Egy szamariai asszony odament vizet meríteni. Jézus megszólította: „Adj innom!”  Tanítványai ugyanis bementek a városba, hogy élelmet szerezzenek.  A szamariai asszony így válaszolt: „Hogyan? Zsidó létedre tőlem, szamariai asszonytól kérsz inni?” [A zsidók ugyanis nem érintkeztek a szamariaiakkal.]  Jézus ezt felelte neki: „Ha ismernéd Isten ajándékát, s azt, aki azt mondja neked: Adj innom, inkább te kértél volna tőle, s ő élő vizet adott volna neked.”  „Uram - mondta erre az asszony -, hiszen vödröd sincs, a kút pedig mély. Honnan vehetnél hát élő vizet?  Csak nem vagy nagyobb Jákob atyánknál, aki ezt a kutat adta nekünk, s maga is ebből ivott a fiaival és állataival együtt?”  Jézus azt mondta neki feleletül: „Aki ebből a vízből iszik, újra megszomjazik.  De aki abból a vízből iszik, amelyet én adok, az nem szomjazik meg soha többé, mert a víz, amelyet én adok, örök életre szökellő vízforrás lesz benne.”  Erre az asszony kérte: „Uram, adj nekem ilyen vizet, hogy ne szomjazzam többé, s ne kelljen ide járnom meríteni.”  Jézus így válaszolt: „Menj, hívd el a férjedet, és gyere vissza!”  „Nincs férjem” - felelte az asszony. Jézus erre azt mondta neki: „Jól mondtad, hogy nincs férjed,  mert volt ugyan öt férjed, de akid most van, az nem férjed. Így igazat mondtál.”  „Uram - válaszolta az asszony -, látom, próféta vagy.  Atyáink ezen a hegyen imádták az Istent, ti meg azt mondjátok, hogy Jeruzsálemben kell imádni.”  „Hidd el nekem, asszony - mondta Jézus -, elérkezik az óra, amikor sem ezen a hegyen, sem Jeruzsálemben nem fogják imádni az Atyát.  Ti azt imádjátok, akit nem ismertek, mi azt, akit ismerünk, mert az üdvösség a zsidóktól ered.  De elérkezik az óra, s már itt is van, amikor igazi imádói lélekben és igazságban imádják az Atyát. Mert az Atya ilyen imádókat akar.  Az Isten lélek, ezért akik imádják, azoknak lélekben és igazságban kell imádniuk.”  Az asszony azt felelte rá: „Tudom, hogy eljön a Messiás, azaz a Fölkent, s amikor eljön, mindent tudtunkra ad.”  Jézus erre kijelentette: „Én vagyok az, aki veled beszélek.”  Közben visszatértek tanítványai, s meglepődtek rajta, hogy asszonnyal beszélget. De egyikük sem mondta: „Mit akarsz tőle?” Vagy: „Miért beszélgetsz vele?”  Az asszony otthagyta a korsóját, sietve visszatért a városba, és azt mondta az embereknek:  „Gyertek, van itt egy ember, aki mindent elsorolt, amit csak tettem. Ő volna a Messiás?”  Az emberek kitódultak a városból, és odasereglettek hozzá.  Közben a tanítványok kérték: „Mester, egyél!”  De ő azt felelte: „Van eledelem, csak nem tudtok róla.”  A tanítványok erre tanakodni kezdtek egymás közt: „Csak nem hozott neki valaki enni?”  Jézus erre megmagyarázta: „Az én eledelem, hogy annak akaratát teljesítsem, aki küldött, s elvégezzem, amit rám bízott.  Vagy nem így beszéltek: Még négy hónap, és itt az aratás? Nos, azt mondom nektek: Emeljétek fel szemeteket, és nézzétek meg a szántóföldeket: már megértek az aratásra.  Az arató már most megkapja bérét, s termést gyűjt az örök életre, hogy együtt örüljön, aki vet, azzal, aki arat.  Mert igaza van a szólásmondásnak: Más vet és más arat.  Nos, azért küldtelek benneteket, hogy learassátok, amit nem ti munkáltatok. Mások fáradoztak, s ti az ő munkájukba álltatok bele.”  Abból a városból sokan hittek benne a szamariaiak közül, az asszony szavára, aki tanúsította: „Mindent elsorolt, amit csak tettem.”  Amikor a szamariaiak odaértek hozzá, kérték, hogy maradjon náluk. Két napig ott is maradt.  S az ő szavát hallva még többen hittek benne.  Meg is mondták az asszonynak: „Most már nem a te szavaidra hiszünk, mert magunk is hallottuk, és most már tudjuk, hogy valóban ő a világ Üdvözítője.” 

[Offertorium]
!Zsolt 5, 3-4
Méltasd figyelmedre hangos könyörgésem, Királyom és én Istenem: mert hozzád intézem imádságomat, Uram.

[Secreta]
Tekints kegyesen, kérünk, Urunk, az adományokra, melyeket neked szentelünk: hogy neked kedvesek legyenek, nekünk pedig üdvösségünkre váljanak.
$Per Dominum

[Communio]
!Jn 4, 13-14
Aki abból a vízből iszik, melyet én adok neki, mondá az Úr, az örökéletre szökellő vízforrás lesz benne.

[Postcommunio]
E szentség vétele, Urunk, tisztítson meg minket a bűntől és vezessen el a mennyei birodalomba.
$Per Dominum

[Super populum]
!Oratio super populum
v. Könyörögjünk.
v. Alázzátok meg fejeteket Isten előtt.
V. Add meg, kérünk, mindenható Isten, hogy mi, akik oltalmadban bízunk, segítségeddel minden rosszat legyőzhessünk.
$Per Dominum