[Officium]
Nagyböjt I. vasárnapja

[Introitus]
!Zsolt 90, 15-16
v. Ha kiált hozzám, meghallgatom: megmentem: és megdicsőítem: betöltöm őt: hosszú élettel.
!Zsolt 90, 1
Ki a Fölségesnek oltalmában lakik, az ég Istenének védelmében nyugszik.
&Gloria
v. Ha kiált hozzám, meghallgatom: megmentem: és megdicsőítem: betöltöm őt: hosszú élettel.

[Oratio]
Isten, ki Egyházadat a negyvennapos böjt évenkinti megtartása által tisztogatod, add meg népednek, hogy amit önmegtartóztatás által tőled akar nyerni, azt jótetteivel el is érhesse.
$Per Dominum

[Lectio]
Szentlecke szent Pál apostol Korintusiakhoz irott második leveléből
!2Kor 6, 1-10
v. Az ő munkatársaként figyelmeztetünk titeket is: ne vegyétek hiába az Isten kegyelmét.  Azt mondja ugyanis: A kellő időben meghallgatlak, s az üdvösség napján segítek rajtad. Nos, most van a kellő idő, most van az üdvösség napja!  Senkinek sem okozunk semmiféle botrányt, hogy ne becsmérelhessék szolgálatunkat.  Ehelyett mindenben úgy viselkedünk, mint Isten szolgája: Nagy türelmet tanúsítva a megpróbáltatásban, a szükségben, a szorongattatásban;  ha vernek, fogságba vetnek, fellázadnak, ha elfáradunk, virrasztunk, böjtölünk;  tisztaságban, megértőn, béketűrőn és jóságosan, a Szentlélekben és az őszinte szeretetben megmaradva;  az igazság hirdetésében kitartva, az Isten erejével, az igazság támadó és védő fegyverzetében,  akár dicsőség, akár megszégyenülés, akár gyalázat, akár jóhírnév jut osztályrészül; mint csalók, mégis igazat mondók,  mint ismeretlenek, mégis jól ismertek, mint akiket halálra szántak, mégis élnek, mint megkínzottak, de belé nem haltak;  mint szomorúak, mégis mindig vidámak, mint szűkölködők, mégis sokakat gazdagítók, mint akiknek semmijük sincs, mégis mindenük megvan.

[Graduale]
!Zsolt 90, 11-12
Angyalainak parancsol felőled az Isten, hogy minden utadon őrizzenek.
V. Kezükön hozdoznak téged, hogy kőbe ne üssed lábadat.
_
!Tractus
!Zsolt 90, 1-7; 90, 11-16
Ki a Fölségesnek oltalmában lakik, az ég Istenének védelmében nyugszik.
V. Azt mondja az Úrnak: te vagy az én oltalmazóm, menedékem, Istenem, kiben bizakodom.
V. Mert ő megment engem a vadászok tőrétől, a súlyos veszélytől.
V. Szárnyával árnyékot borít reád, és tollai alatt menedékre találsz.
V. Hűsége pajzsként vesz körül, nem kell félned az éjtszaka rémétől.
V. A nappal repülő nyíltól, a sötétben kószáló járványtól, a délben támadó gonosztól.
V. Ezren essenek el bár oldalad mellől, és tízezren jobbod felől, hozzád mi sem közeledik.
V. Mert angyalainak parancsolt felőled, hogy minden utadon őrizzenek;
V. Kezükön hordoznak téged, hogy kőbe ne üssed lábadat.
V. Áspiskígyón és viperán fogsz járni, oroszlánt és sárkányt fogsz tiporni.
V. Mivel bennem bízik, megszabadítom, oltalma leszek, mert ismeri nevemet.
V. Ha kiált hozzám, meghallgatom, a szorongatás idején vele leszek.
V. Megmentem és megdicsőítem: betöltöm őt hosszú élettel, és megmutatom neki segítségemet.

[Evangelium]
Evangélium + szent Máté Apostol kőnyvéből
!Mt 4:1-11
v. Akkor a Lélek a pusztába vitte Jézust, hogy a sátán megkísértse.  Negyven nap és negyven éjjel böjtölt, végül megéhezett.  Odalépett hozzá a kísértő, és így szólt: „Ha Isten Fia vagy, mondd, hogy ezek a kövek változzanak kenyérré.”  Azt felelte: „Meg van írva: Nemcsak kenyérrel él az ember, hanem minden tanítással is, amely az Isten szájából származik.”  Most a szent városba vitte a sátán, és a templom párkányára állította.  „Ha Isten Fia vagy - mondta -, vesd le magad, hiszen írva van: Parancsot adott angyalainak, a kezükön hordoznak majd, nehogy kőbe üsd a lábad.”  Jézus így válaszolt: „Az is meg van írva: Ne kísértsd Uradat, Istenedet.”  Végül egy igen magas hegyre vitte a sátán, s felvonultatta szeme előtt a világ minden országát és dicsőségüket.  „Ezt mind neked adom - mondta -, ha leborulva imádsz engem.”  Jézus elutasította: „Távozz sátán! Meg van írva: Uradat, Istenedet imádd, s csak neki szolgálj!”  Erre otthagyta a sátán és angyalok jöttek a szolgálatára.

[Offertorium]
!Zsolt 90, 4-5
Szárnáyval árnyékod borít reád az Úr, és tollai alatt menedékre találsz: hűsége pajzsként vesz körül.

[Secreta]
A negyvennapos böjt áldozatát ünnepélyesen felajánljuk neked, Urunk, és kérünk, hogy a húseledelektől való önmegtartóztatással együtt a káros élvezetektől is tartózkodjunk.
$Per Dominum

[Communio]
!Zsolt 90, 4-5
Szárnáyval árnyékod borít reád az Úr, és tollai alatt menedékre találsz: hűsége pajzsként vesz körül.

[Postcommunio]
Szentséged szent vétele, Urunk, újítson meg minket és a régi bűnöktől megtisztítva, ez üdvöt adó misztériumnak közösségébe segítsen el minket.
$Per Dominum