[Officium]
Szombat nagyböjt I. hetében

[Introitus]
!Zsolt 87, 3
v. Jusson imádságom színed elé; hajtsd füledet könyörgésemre, Uram.
!Zsolt 87, 2
Uram, szabadításom Istene: éjjel-nappal kiáltok előtted.
&Gloria
v. Jusson imádságom színed elé; hajtsd füledet könyörgésemre, Uram.

[Oratio]
Kérünk, Urunk, tekints megengesztelődve népedre és haragod ostorát fordítsd el tőle kegyesen.
$Per Dominum

[LectioL1]
Olvasmány Mózes ötödik könyvéből
!MTörv 26:12-19
v. Amikor a harmadik esztendőben, a tized évében minden termésedből kiveszed a teljes tizedrészt és odaadod a levitának, az idegennek, az árvának és az özvegynek, hogy városaidban jóllakásig egyenek,  mondd az Úr, a te Istened színe előtt: „Elhoztam házamból, ami szent, s íme, fölajánlom a pap és az idegen, az árva és az özvegy javára, törvényed szerint, amelyet szabtál nekem. Nem hágtam át, s nem vettem semmibe egyetlen törvényedet sem.  Nem ettem belőle halottat siratva, nem ettem belőle, amikor tisztátalan voltam, s halottnak sem ajánlottam fel belőle. Engedelmeskedtem az Úr, az én Istenem szavának, mindenben úgy jártam el, ahogy parancsoltad.  Tekints hát le szent hajlékodból, az égből, és áldd meg népedet, Izraelt és az országot, amelyet nekünk adtál, amint atyáinknak esküvel ígérted, a tejjel-mézzel folyó országot.”  Az Úr, a te Istened a mai napon megparancsolja neked, hogy tartsd meg ezeket a parancsokat és törvényeket. Kövesd hát őket lelkiismeretesen, szíved, lelked mélyéből.  Az Úr azt akarja, hogy vedd tudomásul ma nyilatkozatát: a te Istened lesz, ha az ő útján jársz, megtartod parancsait, törvényeit és rendelkezéseit és hallgatsz a szavára.  Továbbá azt kívánja az Úr, hogy nyilatkoztasd ma ki: az ő tulajdon népe leszel - amint mondta neked -, s szem előtt tartod a parancsait.  Akkor minden más népnek fölébe emel, tiszteletben, hírnévben és dicsőségben, és az Úrnak, a te Istenednek szentelt nép leszel, amint megmondta.

[GradualeL1]
!Ps 78, 9-10
Bűneink iránt, Uram, légy kegyelmes, hogy ne mondják a pogányok: hol van az ő Istenük?
V. Segíts rajtunk, szabadító Istenünk: és neved dicsőségéért ments meg, Uram, minket.

[OratioL1]
Oltalmazó Istenünk, tekints ránk, hogy kik vétkeink súlya alatt nyomorgunk, irgalmasságot nyerve szabad lélekkel szolgáljunk neked.
$Per Dominum

[LectioL2]
Olvasmány Mózes ötödik könyvéből
!MTörv. 11:22-25
v. Ha hűségesen megtartjátok ezeket a törvényeket, amelyeket szabtam nektek, szeretitek az Urat, a ti Isteneteket, az ő útjain jártok és ragaszkodtok hozzá,  akkor az Úr ezeket a népeket mind kiűzi előttetek, s nálatok nagyobb és hatalmasabb népeknek a birtokába léptek.  Minden talpalatnyi föld, amelyre lábatok lép, a tiétek lesz: a pusztától Libanonig; a folyótól, az Eufrátesz folyótól a nyugati tengerig terjed majd országotok.  Senki sem lesz képes ellenállni nektek. Félelemmel és rettegéssel tölti el az Úr előttetek azt az egész földet, hogy amint megígérte, bevonulhassatok oda.

[GradualeL2]
!Zsolt 83, 10-9
Oltalmazó Istenünk: tekints ide és nézz szolgáidra.
V. Seregek Ura Istene, hallgasd meg szolgáid könyörgéseit.

[OratioL2]
Légy kegyes, kérünk, Urunk, alázatos könyörgéseink iránt, hogy kegyelmeddel a jólétben alázatosak s a bajban bizalommal teljesek lehessünk.
$Per Dominum

[LectioL3]
Olvasmány a Makkabeusok második könyvéből
!2Makh. 1:23-27
v. Míg az áldozat égett, a papok imádkoztak. A papok kezdték Jonatánnal az élükön, a többiek pedig - Nehemiással - folytatták.  Így hangzott az ima: „Urunk, Urunk és Istenünk, mindenek Teremtője, Félelmetes és Hatalmas, Igazságos és Könyörületes,  Egyetlen Király és Jótevő, az Élet javainak Egyedüli Osztogatója, Egyetlen Igaz, Mindenek fölötti Úr, Örökkévaló, Te minden veszedelemből kimented Izraelt, kiválasztottad atyáinkat és megszentelted őket!  Fogadd el az áldozatot a népért, Izraelért. Oltalmazd és szenteld meg örökségedet.  Szétszórtságunkból vezess bennünket újra együvé. Szabadíts meg minket a pogány népek szolgaságától! Tekints irgalmasan a megalázottakra és a megvetettekre. Akkor megtudják a pogányok is, hogy a mi Istenünk vagy.

[GradualeL3]
!Zsolt 89, 13; Zsolt 89, 1
Fordulj meg, Uram, végre valahára és légy irgalmas szolgáidhoz.
V. Uram, te vagy a mi menedékünk nemzedékről nemzedékre.

[OratioL3]
Néped könyörgését, kérünk, Urunk, hallgasd meg kegyesen, hogy akik bűneink miatt igazságosan szenvedünk, neved dicsőségéért irgalomból megszabaduljunk.
$Per Dominum

[LectioL4]
Olvasmány Jézus Sírák fia könyvéből
!Sir. 36:1-10 
v. Könyörölj rajtunk, mindenek Istene! és tekints ránk, és mutasd meg nekünk könyöröleted világosságát;  és bocsásd félelmedet a népekre, kik téged nem keresnek, hadd ismerjék meg, hogy nincs Isten, hanem csak te, és beszéljék a te nagy dolgaidat.  Emeld föl kezedet az idegen népekre, hogy lássák hatalmasságodat.  Hogy a mint szemök elött megszenteltetel mibennünk, úgy a mi szemünk elött magasztaltassál föl öbennek,  hadd ismerjenek meg téged, mint mi is megismertünk, hogy nincs Isten tekivüled, Uram!  Újítsd meg a jeleket, és ismételd a csodákat.  Dicsöítsd meg kezedet és jobb karodat.  Indítsd föl búsulásodat, és öntsd ki haragodat.  Vedd el az ellenkezöt, és fenyítsd meg az ellenséget.  Siettesd az idöt, és emlékezzél meg a végröl, hogy hirdessék a te csodáidat.

[GradualeL4]
!Zsolt 140, 2
Szálljon illatáldozatként színed elé imádságom, Uram.
V. Kezem [imádságra] felemelése legyen olyan, mint az esti áldozat.

[OratioL4]
Cselekedeteinket, kérünk, Urunk, sugallatoddal előzd meg és segítségeddel kísérd, hogy minden imádságunk és munkánk tőled induljon ki és megkezdve általad végződjék.
$Per Dominum

[Lectio]
Olvasmány szent Pál apostol Tesszalonikaiakhoz irott első leveléből
!1Tesz 5:14-23
v. Kérünk továbbá benneteket, testvérek, feddjétek meg a nyughatatlanokat, bátorítsátok a kislelkűeket, gondozzátok a betegeket, tanúsítsatok mindenki iránt türelmet.  Ügyeljetek, hogy senki ne fizessen rosszal a rosszért, hanem törekedjetek mindig jót tenni egymással és mindenkivel.  Legyetek derűsek.  Imádkozzatok szüntelenül.  Adjatok hálát mindenért, mert Isten ezt kívánja mindnyájatoktól Krisztus Jézusban.  Ne oltsátok ki a Lelket,  s a prófétai beszédet ne vessétek meg.  Vizsgáljatok felül mindent, a jót tartsátok meg.  Mindenféle rossztól óvakodjatok.  A békesség Istene szenteljen meg benneteket, hogy tökéletesek legyetek. Őrizze meg szellemeteket, lelketeket és testeteket feddhetetlenül Urunk, Jézus Krisztus eljöveteléig.

[Graduale]
!Zsolt 116, 1-2
Dícsérjétek az Urat, mind ti nemzetek! dícsérjétek őt valamennyien népek.
V. Mert bőséges az ő irgalma irántunk: és örökre megmarad az Úr hűsége.

[Offertorium]
!Zsolt 87, 2-3
Uram, szabadításom Istene, éjjel, nappal kiáltok előtted: hadd jusson imádságom színed elé, Uram.

[Secreta]
A jelen áldozati adományokkal kérünk, Urunk, szenteld meg böjtölésünket, hogy amit tetteinkkel külsőleg megvallunk, bensőnkben váljék hatásossá
$Per Dominum

[Communio]
!Zsolt 7, 2
Uram, én Istenem, benned remélek; ments meg minden üldözőmtől, és szabadíts meg engem.

[Postcommunio]
Megszentelő erőd, mindenható Isten, gyógyítsa meg bűneinket és az örökkévalóságra legyen orvosságunk.
$Per Dominum

[Super populum]
!Oratio super populum
v. Könyörögjünk.
v. Alázzátok meg fejeteket Isten előtt.
V. Az óhajtott áldás, Isten, erősítse meg híveidet és eszközölje ki, hogy akaratodtól soha el ne térjenek s jótéteményeidnek mindenkor örvendezzenek.
$Per Dominum