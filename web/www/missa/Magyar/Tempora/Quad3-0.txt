[Officium]
Nagyböjt III. vasárnapja

[Introitus]
!Zsolt 24, 15-16.
v. Az Úrra tekint állandóan szemem, mert ő húzza ki lábamat a tőrből: tekints reám és irgalmazz nekem, mert elhagyatott és szegény vagyok.
!Zsolt 24, 1-2
Hozzád emelem, Uram, lelkemet: Istenem, tebenned remélek, ne hagyd, hogy megszégyenüljek.
&Gloria
v. Az Úrra tekint állandóan szemem, mert ő húzza ki lábamat a tőrből: tekints reám és irgalmazz nekem, mert elhagyatott és szegény vagyok.

[Oratio]
Kérünk, mindenható Isten, tekints áldozatos fogadásunkra és nyujtsd ki védelmünkre fölséges jobbodat.
$Per Dominum

[Lectio]
Olvasmány szent Pál apostol Efezusiakhoz irott leveléből
!Ef 5:1-9
v. Mint Isten kedves gyermekei, legyetek az ő követői és  éljetek szeretetben, ahogy Krisztus is szeretett minket, és odaadta magát értünk jó illatú áldozati adományként az Istennek.  Kicsapongásról és egyéb tisztátalanságról vagy kapzsiságról szó se essék köztetek, ahogy a szentekhez illik.  Ocsmány, léha vagy kétértelmű szót ne ejtsetek ki. Ez sem illik hozzátok, annál inkább a hálaadás.  Legyetek meggyőződve, hogy semmiféle erkölcstelennek, tisztátalannak, kapzsinak, más szóval bálványimádónak nincs öröksége Krisztus és az Isten országában.  Senki ne vezessen félre benneteket üres beszéddel, mert ezek miatt éri Isten haragja a hitetlenség fiait.  Tehát ne vállaljatok velük közösséget.  Valaha sötétség voltatok, most azonban világosság az Úrban. Éljetek úgy, mint a világosság fiai.  A világosság gyümölcse csupa jóság, igazságosság és egyenesség.

[Graduale]
!Zsolt 9, 20; 9, 4
Kelj fel, Uram, ember ne legyen elbizakodott: szined előtt ítéletre kerüljenek a nemzetek.
V. Ellenségeim meghátráltak, színed előtt meginogtak s elpusztultak.
_
!Tractus
!Zsolt 122, 1-3
Hozzád emelem szememet, ki az égben lakozol.
V. Íme, mint a szolgák szeme uruknak kezére.
V. Mint a szolgáló szeme úrnőjének kezére, úgy tekint az Úrra, Istenünkre, a mi szemünk míg rajtunk meg nem könyörül.
V. Könyörülj rajtunk, Uram, könyörülj rajtunk.

[Evangelium]
Evangélium + szent Lukács Evangélista kőnyvéből
!Lk 11:14-28
v. Egy alkalommal kiűzött egy néma gonosz lelket. Amikor a gonosz lélek kiment, a néma megszólalt. A nép elcsodálkozott.  De néhányan így vélekedtek: „Beelzebullal, a gonosz lelkek fejedelmével űzi ki a gonosz lelkeket.”  Mások próbára akarták tenni, ezért égi jelt követeltek tőle.  De ő átlátott rajtuk, azért ezt mondta nekik: „Minden önmagával meghasonlott ország elpusztul, és ház házra omlik.  Ha tehát a sátán meghasonlott volna magával, hogy állhatna fenn az országa? Azt mondjátok, hogy Beelzebul segítségével űzöm ki a gonosz lelkeket.  Ám, ha én Beelzebul segítségével űzöm ki a gonosz lelkeket, a fiaitok kinek a segítségével űzik ki őket? Ezért ők lesznek bíráitok.  De ha én az Isten ujjával űzöm ki a gonosz lelkeket, akkor már közel van hozzátok az Isten országa.  Amikor az erős ember fegyveresen őrzi házát, biztonságban van vagyona.  De ha egy erősebb megtámadja és legyőzi, akkor elveszi fegyverét, amiben bízott, és a zsákmányt szétosztja.  Aki nincs velem, az ellenem van, és aki nem gyűjt velem, az szétszór.  Amikor a tisztátalan lélek kimegy az emberből, sivár helyeken bolyong, s nyugalmat keres. Ha nem talál, azt mondja: Visszatérek elhagyott házamba. -  Amikor megérkezik, kisöpörve, feldíszítve találja.  Tüstént elsiet és hív még hét más, nálánál gonoszabb lelket. Behatolnak, és ott élnek. Ennek az embernek az állapota rosszabb lesz, mint előbb volt.”  Még beszélt, amikor egy asszony a tömegből felkiáltott: „Boldog a méh, amely kihordott, és az emlő, amelyet szoptál!”  De ő ezt mondta: „Hát még azok milyen boldogok, akik hallgatják az Isten szavát, és meg is tartják!”

[Communio]
!Zsolt 83, 4-5
Házat talál magának a veréb, fészket magának a gerlice, hová fiait helyezze: oltáraidnál seregek Ura, én királyom és én Istenem! Boldogok, kik házadban lakhatnak: téged örökön örökké magasztalhatnak.

[Postcommunio]
Minden bűntől és veszedelemtől kérünk, Urunk, ments meg kiengesztelődötten minket, akiket ily nagy misztériumnak részeseivé tettél.
$Per Dominum
