[Officium]
Szombat hamvazószerda után

[Oratio]
Légy, Urunk, kegyesen jelen könyörgéseinknél és engedd, hogy a böjtnek ez ünnepét, melyet a léleknek és a testnek gyógyítására rendeltél, áldozatra kész szolgálattal ünnepeljük.
$Per Dominum

[Lectio]
Olvasmány Izaiás próféta könyvéből
!Iz 58:9-14
v. Akkor, ha szólítod, az Úr válaszol, könyörgő szavadra így felel: Nézd, itt vagyok! Ha eltávolítod körödből az igát, az ujjal mutogatást és a gonosz beszédet,  ha odaadod az éhezőnek kenyeredet, és jóllakatod az elnyomottat, akkor felragyog a sötétségben világosságod, és homályod déli verőfényre változik.  Maga az Úr vezérel szüntelen, s még a kietlen helyeken is felüdít. Erővel tölti el tagjaidat, olyan leszel, mint az öntözött kert, és mint a vízforrás, amelynek vize nem apad el soha.  Újra felépíted az ősi romokat, és helyreállítod a régi nemzedékek építette alapfalakat. A rések betöltőjének neveznek majd, és a romba dőlt házak felépítőjének.  Ha óvakodsz attól, hogy járj-kelj szombaton, és a hasznot hajhászd szent napomon; ha a szombatot gyönyörűnek nevezed, és az Úrnak szentelt napot dicsőségesnek; ha megtiszteled azzal, hogy tartózkodsz a jövés-menéstől, a haszonleséstől és a mihaszna beszédtől:  akkor boldog leszel az Úrban; fölvezetlek győztesként a föld magaslataira, és élvezni fogod atyádnak, Jákobnak örökrészét. Igen, az Úr szája mondta ezt így.

[Graduale]
!Ps 26:4
Egyet kérek az Úrtól, azért esedezem, hadd lakjam az Úr házában.
V. Hadd lássam az Úr pompáját, hadd látogassam szent templomát.

[Evangelium]
Evangélium + szent Márk Evangélista kőnyvéből
!Mk 6:47-56
v. Közben besötétedett. A bárka mélyen bent járt a tavon. Ő ott maradt egyedül a parton.  Amikor látta, mennyire küszködnek az evezéssel - mert ellenszelük volt -, a negyedik éjszakai őrváltás órájában elindult feléjük a vízen járva. El akarta őket kerülni.  Amikor látták, hogy a vízen jár, azt vélték, hogy kísértet, és elkezdtek kiabálni,  mert mindnyájan látták és megrémültek. Ő azonban rögtön szólt hozzájuk: „Bátorság! Én vagyok. Ne féljetek!”  Aztán beszállt ő is a bárkába, és a szél elállt. Az ámulattól nem tudtak hová lenni,  mert még a kenyerek csodáját sem fogták fel, a szívük még érzéketlen volt.  Átkelve a tavon Genezáret földjére érkeztek s kikötöttek.  Amikor kiszálltak a bárkából, az emberek rögtön felismerték.  Bejárták az egész környéket, s ágyastul odahordták a betegeket, ahol hallomásuk szerint tartózkodott.  Amerre csak járt, a falvakon, városokon és tanyákon, kitették a betegeket a terekre, és kérték, hogy legalább ruhája szegélyét érinthessék. Aki csak megérintette, meggyógyult.

[Secreta]
Fogadd el, Urunk, ezt az adományt, mert azt akartad, hogy ezeknek átadásával méltóképpen engesztelhessünk s engedd, kérünk, hogy ennek működése által megtisztuljunk és neked tetsző lélekkel szívünket szenteljük áldozatul.
$Per Dominum

[Postcommunio]
A mennyei élet adományával megerősítve, kérünk, Urunk, hogy ami a jelen életben nekünk misztérium, az legyen örök boldogságunk elősegítője.

[Super populum]
!Oratio super populum
v. Könyörögjünk.
v. Alázzátok meg fejeteket Isten előtt.
v. Erősödjenek meg híveid, Isten, adományaid által, hogy azokat megnyerve is keressék, és keresve mindenkor elnyerhessék.
$Per Dominum