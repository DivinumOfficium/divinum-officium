[Officium]
Vízkereszt utáni II. vasárnap

[Rule]
Gloria
Credo
Prefatio=-Trinitate

[Introitus]
!Zsolt 65, 4
v. Az egész föld imádjon és dicsérjen téged: zengjen nevednek dícséretet, Fölséges.
!Zsolt 65, 1-2
Ujjongj az Istennek, egész világ, mondjatok nevének éneket, dicsőségét dícsérve zengjétek
&Gloria
v. Az egész föld imádjon és dicsérjen téged: zengjen nevednek dícséretet, Fölséges.

[Oratio]
Mindenható örök Isten, ki a földet és az eget egyaránt igazgatod: hallgasd meg kegyesen néped könyörgését és add meg napjainkban a te békességedet.
$Per Dominum

[Lectio]
Szentlecke szent Pál apostol Rómaiakhoz irott leveléből
!Róm 12, 6-16
v. s a nekünk juttatott kegyelem szerint adományaink is különböznek: aki a prófétálást kapta, tegyen tanúságot a hit szerint,  aki tisztséget kapott, töltse be tisztségét, aki tanító, tanítson,  aki a buzdítás ajándékát kapta, buzdítson, aki jótékonykodik, tegye egyszerűségben, aki elöljáró, legyen gondos, aki irgalmasságot gyakorol, tegye örömest.  Szeressetek tettetés nélkül, irtózzatok a rossztól, ragaszkodjatok a jóhoz.  A testvéri szeretetben legyetek gyöngédek egymáshoz, a tiszteletadásban előzzétek meg egymást.  A buzgóságban ne lankadjatok, legyetek tüzes lelkületűek: az Úrnak szolgáltok.  A reményben legyetek derűsek, a nyomorúságban béketűrők, az imádságban állhatatosak.  Segítsetek a szenteken, ha szükségben vannak, gyakoroljátok a vendégszeretetet.  Áldjátok üldözőiteket, áldjátok, s ne átkozzátok.  Azokkal, akik örülnek, örüljetek, s a sírókkal sírjatok.  Éljetek egyetértésben. Ne legyetek fennhéjázók, hanem alkalmazkodjatok az egyszerű emberekhez. Ne legyetek magatokkal eltelve.

[Graduale]
!Zsolt 106, 20-21
Elküldte szavát az Úr és meggyógyította őket a sírveremből.
V. Áldják az Urat irgalmasságáért, az emberek fiaival művelt csodáiért. Alleluja, alleluja.
!Zsolt 148, 2
V. Dícsérjétek az Urat angyalai mind, dícsérjétek őt, seregei mind. Alleluja.

[Evangelium]
Evangélium + szent János Apostol kőnyvéből
!Jn 2, 1-11
v. Harmadnap menyegzőt tartottak a galileai Kánában, amelyen Jézus anyja is ott volt.  Jézust is meghívták a menyegzőre, tanítványaival együtt.  Amikor fogytán volt a bor, Jézus anyja megjegyezte: „Nincs több boruk.”  Jézus azt felelte: „Asszony, a te gondod az én gondom. De még nem jött el az én órám.”  Erre anyja szólt a szolgáknak: „Tegyetek meg mindent, amit csak mond!”  Volt ott hat kőkorsó, a zsidóknál szokásos tisztálkodás céljára, mindegyik két-három mérős.  Jézus szólt nekik: „Töltsétek meg a korsókat vízzel!” Meg is töltötték azokat színültig.  Ekkor azt mondta nekik: „Most merítsetek belőle, és vigyétek oda a násznagynak.” Odavitték.  Amikor a násznagy megízlelte a borrá vált vizet, nem tudta honnan való - a szolgák azonban, akik a vizet merítették, tudták -, hívatta a násznagy a vőlegényt,  s szemére vetette: „Először mindenki a jó bort adja, s csak amikor már megittasodtak, akkor az alábbvalót. Te meg mostanáig tartogattad a jó bort.”  Ezzel kezdte meg Jézus csodajeleit a galileai Kánában. Kinyilatkoztatta dicsőségét, s tanítványai hittek benne.

[Offertorium]
!Zsolt 65, 1-2; 65, 16
Ujjongj az Istennek egész világ: mondjatok nevének éneket: jertek és halljátok, elbeszélem mindnyájatoknak, kik Istent félitek, hogy mily nagy dolgokat cslekedett az Úr velem, alleluja.

[Secreta]
Szenteld meg, Urunk, a felajánlott áldozati ajándékokat és tisztíts meg minket bűneink szennyétől.
$Per Dominum

[Communio]
!Jn 2, 7-11
Mondá az Úr: Töltsétek meg a vedreket vízzel és vigyétek a násznagynak. Amint megízlelte a násznagy a borrá vált vizet, mondá a vőlegénynek: Te a jó bort mindeddig tartogattad. Ezt az első csodatettet művelte Jézus tanítványai előtt.

[Postcommunio]
Növekedjék bennünk, kérünk, Urunk, kegyelmed működése, hogy így az isteni szentségekkel táplálkozva, lelkünket elkészítsük az igért jutalmak élvezésére.
$Per Dominum