[Officium]
Szent Pál apostol megtérése

[Oratio Pauli]
Isten, ki az egész világot Szent Pál apostol prédikációi által tanítottad, add, kérünk, hogy akik ma megtérését ünnepeljük, példájára hozzá irányítsuk lépteinket.
$Per Dominum

[Oratio Petri]
!Szent Péter apostolról
@Sancti/02-22:Oratio Petri

[Lectio]
Olvasmány az Apostolok Cselekedeteiből
!ApCsel 9:1-22
v. Saul még mindig lihegett a dühtől, és halállal fenyegette az Úr tanítványait. Elment a főpaphoz,  s arra kérte, adjon neki ajánlólevelet a damaszkuszi zsinagógához, hogy ha talál ott embereket, férfiakat vagy nőket, akik ezt az utat követik, megkötözve Jeruzsálembe hurcolhassa őket.  Már Damaszkusz közelében járt, amikor az égből egyszerre nagy fényesség ragyogta körül.  Földre hullott, és hallotta, hogy egy hang így szól hozzá: „Saul, Saul, miért üldözöl engem?”  Erre megkérdezte: „Ki vagy, Uram?” Az folytatta: „Én vagyok Jézus, akit te üldözöl.  De állj fel és menj a városba, ott majd megmondják neked, mit kell tenned.”  Útitársainak elakadt a szavuk, mert hallották a hangot, de látni nem láttak semmit.  Saul feltápászkodott a földről, kinyitotta a szemét, de nem látott. Úgy vezették be Damaszkuszba, kézen fogva.  Három napig nem látott, nem evett, és nem ivott.  Damaszkuszban volt egy Ananiás nevű tanítvány. Az Úr egy látomásban megszólította: „Ananiás!” „Itt vagyok, Uram!” - felelte.  S az Úr folytatta: „Kelj fel és siess az Egyenes utcába. Keresd meg Júdás házában a tarzuszi Sault. Nézd: imádkozik.”  És látomásban látott egy Ananiás nevű férfit, ahogy belép hozzá, és ráteszi a kezét, hogy visszanyerje látását.”  Ananiás tiltakozott: „Uram, sokaktól hallottam, hogy ez az ember mennyit ártott szentjeidnek Jeruzsálemben.  Ide pedig megbízatása van a főpapoktól, hogy bilincsbe verjen mindenkit, aki segítségül hívja a nevedet.”  Az Úr azonban ezt válaszolta neki: „Menj csak, mert választott edényem ő, hogy nevemet hordozza a pogány népek, a királyok és Izrael fiai között.  Megmutatom majd neki, mennyit kell nevemért szenvednie.”  Ananiás elment, betért a házba, és e szavakkal tette rá kezét: „Saul testvér, Urunk Jézus küldött, aki megjelent neked idejövet az úton, hogy visszakapd szemed világát, és eltelj a Szentlélekkel.”  Azon nyomban valami hályogféle vált le szeméről, és visszanyerte látását. Felállt, megkeresztelkedett,  majd evett és erőre kapott. Néhány napig ottmaradt Damaszkuszban a tanítványokkal,  és máris tanította a zsinagógákban, hogy Jézus az Isten Fia.  Akik hallgatták, mind csodálkoztak, mondván: „Hát nem ez tört vesztükre Jeruzsálemben azoknak, akik ezt a nevet segítségül hívják? Ide is nem azért jött, hogy bilincsbe verve a főpapok elé hurcolja őket?”  Saul azonban mind határozottabban lépett fel, s mert azt bizonyította, hogy Jézus a Messiás, zavarba hozta a damaszkuszi zsidókat.

[Secreta Pauli]
Pál apostolod könyörgésére szenteld meg, Urunk, néped adományait, hogy amik neked saját rendelésed szerint kedvesek, az ő pártfogó imádságára még kedvesebbek legyenek.
$Per Dominum

[Secreta Petri]
!Szent Péter apostolról
@Sancti/02-22:Secreta Petri

[Postcommunio Pauli]
Az üdvöthozó misztérium által megszentelődve, kérünk Urunk, hogy meg ne szűnjék értünk annak imádsága, kit nekünk vezetőül és pártfogóul adtál.
$Per Dominum

[Postcommunio Petri]
!Szent Péter apostolról
@Sancti/02-22:Postcommunio Petri
