[Officium]
Remete Szent Pál hitvalló

[Introitus]
!Zsolt 91, 13-14
v. Virul majd az igaz, mint a pálma, gyarapszik, mint a Libanon cédrusa; el vannak ők ültetve az Úr házában: Istenünk házának udvaraiban.
!Zsolt 91, 2
Jó dolog az Urat dícsérni, nevednek, ó Fölséges, éneket zengeni.
&Gloria
v. Virul majd az igaz, mint a pálma, gyarapszik, mint a Libanon cédrusa; el vannak ők ültetve az Úr házában: Istenünk házának udvaraiban.

[Oratio]
Isten, te minket Szent Pál hitvallód évenkinti ünnepével megörvendeztetsz, engedd kegyesen, hogy akinek születésnapját üljük, annak cselekedeteit is kövessük.
$Per Dominum

[Lectio]
Olvasmány szent Pál apostol Filippiekhez irott leveléből
!Fil 3:7-12
v. Ám amit akkor előnynek tartottam, azt Krisztusért hátránynak tekintem.  Sőt Uramnak, Krisztus Jézusnak fönséges ismeretéhez mérten mindent szemétnek tartok. Érte mindent elvetettem, sőt szemétnek tekintettem, csakhogy Krisztust elnyerhessem és hozzá tartozzam.  Hiszen nem a törvény útján váltam igazzá, hanem a Jézus Krisztusba vetett hit révén. Isten ugyanis a hit által tett igazzá,  hogy megismerjem őt és feltámadásának erejét, de a szenvedésben is vállaljam vele a közösséget.  Így hozzá hasonulok a halálban, hogy ezáltal eljuthassak a halálból a feltámadásra is.  Nem mintha már elértem volna vagy már célba értem volna, de futok utána, hogy magamhoz ragadjam, ahogy Krisztus is magával ragadott engem.

[Graduale]
!Zsolt 91, 13-14
Virul majd az igaz, mint a pálma, gyarapszik, mint a Libanon cédrusa az Úr házában.
!Zsolt 91, 3
V. Hirdetni reggelenkint kegyelmedet, éjjelente hűségedet.
Alleluja, alleluja!
!Oz 14, 6
Virul majd az igaz mint a lilium és virágzik, az Úr előtt mindörökké. Alleluja!

[Evangelium]
Evangélium + szent Máté Apostol kőnyvéből
!Mt 11:25-30
v. Abban az időben Jézus ezeket mondta: „Dicsőítelek, Atyám, ég és föld Ura, hogy az okosak és a bölcsek elől elrejtetted ezeket és a kicsinyeknek kinyilatkoztattad.  Igen, Atyám, így tetszett neked.  Atyám mindent átadott nekem, és senki sem ismeri a Fiút, csak az Atya, s az Atyát sem ismeri senki, csak a Fiú, és az, akinek a Fiú kinyilatkoztatja.  Gyertek hozzám mindnyájan, akik elfáradtatok, s akik terhet hordoztok - én megkönnyítlek titeket.  Vegyétek magatokra igámat, és tanuljatok tőlem, mert szelíd vagyok és alázatos szívű, s megtaláljátok lelketek nyugalmát.  Az én igám édes, és az én terhem könnyű.”

[Offertorium]
!Zsolt 20, 2-3
Uram, hatalmadon örvend az igaz, és felette ujjong segítségeden: teljesítetted szívének kívánságát.

[Secreta]
A dícséret áldozatát mutatjuk be neked, Urunk, szenteid emlékére: ő általuk reméljük, hogy mind a jelen, mind a jövő bajoktól megszabadulunk.
$Per Dominum

[Communio]
!Zsolt 63, 11
Örvendezik majd az igaz az Úrban, ki benne reménykedett, és dicsekszenek az igaz szívűek mindnyájan.

[Postcommunio]
A mennyei étellel és itallal eltöltve, könyörögve kérünk, Istenünk, hogy akinek emlékére ezeket magunkhoz vettük, annak könyörgése legyen a mi erősségünk.
$Per Dominum
