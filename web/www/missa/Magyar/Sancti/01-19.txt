[Officium]
Szent Márius, Márta, Audifax és Abakum vértanúk

[Oratio]
Hallgasd meg, Urunk, népedet, mely szenteid oltalma alatt esedezik: add, hogy ebben az ideigvaló életben békének örvendhessünk és az örökkévalónak elérésére segítséget nyerjünk.
$Per Dominum

[Introitus]
!Zsolt 67, 4
v. Az igazak az Isten előtt vígan lakmároznak, s örömükben vigadoznak.
!Zsolt 67, 2
Felkél az Isten és elszélednek ellenségei, elfutnak előle, kik őt gyűlölik.
&Gloria
v. Az igazak az Isten előtt vígan lakmároznak, s örömükben vigadoznak.

[Lectio]
@Commune/C3a-1

[Graduale]
!Bölcs 3, 1-3
Az igazak lelkei Isten kezében vannak és a halál kínja nem éri őket.
V. Úgy látszott a balgák szemében, hogy meghaltak, ők azonban békességben vannal.
Allelúja, allelúja.
!Zsolt 67, 36
Csodálatos a mi Istenünk az ő szenteiben. Allelúja.

[Tractus]
!Zsolt 125, 5-6
Akik könnyek között vernek, aratáskor örvendeznek.
V. Akik sírva indultak, mentek, elvetni magvaikat.
V. Megjönnek majd, ujjongva jönnek meg, és hozzák kévéiket.

[Evangelium]
Evangélium + szent Máté Apostol kőnyvéből
!Mt 24:3-13
v. Amikor az Olajfák-hegyén leült, egyedül tanítványai járultak hozzá, és kérdezték: „Mondd meg nekünk, mikor következik ez be? S mi lesz a jel eljöveteled és a világ vége előtt?”  Jézus így válaszolt: „Vigyázzatok, nehogy valaki félrevezessen benneteket.  Sokan jönnek majd a nevemben, s azt mondják magukról, én vagyok a Krisztus, és sokakat megtévesztenek.  Háborúkról fogtok majd hallani, s háborús hírek fognak keringeni. Vigyázzatok, ne kerítsen hatalmába benneteket a félelem, ezeknek be kell következniük, de ez még nem a vég.  Nemzet nemzet ellen és ország ország ellen támad. Éhínség, ragály üti fel a fejét, és a föld megrendül itt is, ott is.  De ez még csak a kezdete a gyötrelmeknek.  Szorongattatásban lesz részetek, megölnek benneteket, s a nevemért minden nemzet gyűlölni fog titeket.  Sokan eltántorodnak hitüktől, elárulják és gyűlölik majd egymást.  Számos hamis próféta fellép, és sokakat tévedésbe ejtenek.  A gonoszság megsokasodása miatt sokakban kihűl a szeretet,  de aki mindvégig kitart, az üdvözül.

[Offertorium]
!Zsolt 128, 7
Lelkünk megszabadult, mint a madár a vadászok tőréből: összetört a tőr és mi megszabadultunk.

[Secreta]
Tekints, Urunk, híveid kéréseire és adományaira, hogy azok szenteid ünnepén, neked kedvesek legyenek, nekünk pedig szerezzék meg kegyes segítségedet.
$Per Dominum

[Communio]
@Commune/C3a

[Postcommunio]
Szenteid közbenjárására megengesztelődötten, add meg, kérünk, Urunk, hogy amit e földi cselekménnyel ünnepelünk, azt az örök élet számára megnyerhessük.
$Per Dominum
