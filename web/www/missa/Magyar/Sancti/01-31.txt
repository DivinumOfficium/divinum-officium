[Officium]
Szent Bosco János hitvalló

[Introitus]
!3Kir 4, 29
v. Adott neki az Isten bölcseséget, igen nagy okosságot, s oly bőséges ismereteket, mint a tenger partján levő föveny.
!Zsolt 112, 1.
Dícsérjétek az Urat, ti szolgák, dícsérjétek az Úr nevét!
&Gloria
v. Adott neki az Isten bölcseséget, igen nagy okosságot, s oly bőséges ismereteket, mint a tenger partján levő föveny.

[Oratio]
Isten, ki Szent János hitvallódat az ifjúság atyjává és mesterévé tetted és általa, Szűz Mária segítségével új családot akartál kivirágoztatni: engedd, kérünk: hogy ugyanazon szeretettől lángra lobbanva mi is tudjuk a lelkeket keresni és egyedül neked szolgálni.
$Per Dominum

[Lectio]
Olvasmány szent Pál apostol Filippiekhez irott leveléből
!Fil 4:4-9
v. Örüljetek az Úrban szüntelenül! Újra csak azt mondom, örüljetek.  Méltányosságotokat ismerje meg mindenki! Az Úr közel van.  Ne aggódjatok semmi miatt, hanem minden imádságotokban és könyörgésetekben terjesszétek kéréseteket az Úr elé, hálaadástokkal együtt.  Akkor Isten békéje, amely minden értelmet meghalad, megőrzi szíveteket és értelmeteket Krisztus Jézusban.  Egyébként, testvéreim, arra irányuljanak gondolataitok, ami igaz, tisztességes, igazságos, ami ártatlan, kedves, dicséretre méltó, ami erényes és magasztos.  Amit tanultatok és elfogadtatok, amit hallottatok és példámon láttatok, azt váltsátok tettekre, s veletek lesz a béke Istene.

[Graduale]
!Zsolt 36, 3-5
Bízzál az Úrban s a jót cselekedd, lakjál a földön és élvezd gazdagságát.
V. Az Úrban leld gyönyörűségedet, s ő megadja neked, amit kíván szíved. Tárd fel az Úr előtt utadat, bízzál benne, ő majd eligazít. Allelúja, allelúja
!Zsolt 73, 21
Szegény és szűkölködő áldja nevedet. Allelúja.

[Tractus]
!Zsolt 36, 3-5
Bízzál az Úrban s a jót cselekedd, lakjál a földön és élvezd gazdagságát.
V. Az Úrban leld gyönyörűségedet, s ő megadja neked, amit kíván szíved. Tárd fel az Úr előtt utadat, bízzál benne, ő majd eligazít.
!Zsolt 60, 4-6
Mert te vagy az én reménységem, Uram, erős tornyom az ellenség ellen.
V. Bár lakhatnék mindörökké hajlékodban, hogy oltalmat nyerhetnék szárnyad árnyékában!
V. Mert Istenem, te meghallgatod imádságomat, s azoknak, kik nevedet félik, örökséget adsz.

[Evangelium]
Evangélium + szent Máté Apostol kőnyvéből
!Mt 18:1-5
v. Abban az időben történt, hogy odamentek Jézushoz a tanítványok és megkérdezték tőle: „Ki a legnagyobb a mennyek országában?”  Odahívott egy gyereket, közéjük állította,  s azt mondta: „Bizony mondom nektek, ha nem változtok meg, s nem lesztek olyanok, mint a gyerekek, nem mentek be a mennyek országába.  Aki tehát megalázza magát, mint ez a gyerek, az a legnagyobb a mennyek országában.  Aki befogad egy ilyen gyereket a nevemben, engem fogad be.

[Offertorium]
!Zsolt 33, 12
Jöjjetek, fiaim, hallgassatok reám, hadd oktassalak az Úr félelmére.

[Secreta]
Fogadd el, Urunk, az üdvötszerző áldozatnak tiszta fölajánlását, és add, hogy téged mindenben és mindenek fölött szeressünk és dicsőséged dícséretére élhessünk.
$Per Dominum

[Communio]
!Róm 4, 18
Ő hitt reménységgel a remény ellenére, s így atyja lett sok nemzetnek, amint megmondatott neki.

[Postcommunio]
Testednek és vérednek misztériumával betöltöttél minket, URunk, engedd, kérünk; hogy Szent János hitvallód közbenjárására a hálaadásban mindenkor kitartsunk.
$Qui vivis
