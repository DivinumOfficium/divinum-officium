[Officium]
Mindenszentek ünnepe

[Introitus]
!Zsolt 8,3
v. A kisdedek és csecsemők szájával hirdetted ellenségeiddel szemben dicséretedet.
!Zsolt 8,2
Uram! mi Urunk! mily csodálatos az egész világon a te neved!
&Gloria
v. A kisdedek és csecsemők szájával hirdetted ellenségeiddel szemben dicséretedet.

[Oratio]
Isten, kinek dicsőségét az ártatlan vértanúk a mai napon nem szóval, hanem halálukkal vallották, fojtsd el bennünk a vétkeknek minden gonoszságát, hogy a benned való hitet, melyet nyelvünk hirdet, erkölcseink által életünk is hirdesse.
$Per Dominum

[Lectio]
Olvasmány a Jelenések könyvéből
!Apoc 14:1 - 5.
v. S láttam a Bárányt, ott állt Sion hegyén, és vele száznegyvennégyezer, aki viselte az ő és Atyjának homlokára írt nevét.  Aztán szózatot hallottam az égből, mint nagy vizek zúgását vagy szörnyű mennydörgés robaját. A szózat, amelyet hallottam, emlékeztetett arra, ahogyan a hárfások pengetik hárfájukat.  Új éneket énekeltek a trón előtt, a négy élőlény és a vének előtt. Az éneket senki sem tudta megtanulni, csak a földről megváltott száznegyvennégyezer.  Ezek azok, akik asszonnyal nem szennyezték be magukat, szüzek maradtak és mindenüvé követték a Bárányt, bárhová ment. Ők a megváltottak az emberek közül, az Isten és a Bárány első termése.  Ajkukon nincs hazugság: szeplőtelenek.

[Graduale]
!Zsolt 123, 7-8
V. Megszabadultunk, mint a madár a vadászok tőréből
V. Összetört a tőr és mi megszabadultunk. Segítségünk az Úr nevében van, ki az eget és a földet alkotta.
Alleluja, alleluja!
!Zsolt 112, 1
Dicsérjétek az Urat, gyermekek, dicsérjétek az Úr nevét. Alleluja! 

[Tractus]
!Zsolt 78, 3; 78, 10
Kiöntötték a szentek vérét Jeruzsálem körül, akárcsak a vizet.
V. És nem akadt, ki eltemette volna őket.
V. Bosszuld meg, Uram, szenteidnek vérét, mely kiontatott a földre.

[Evangelium]
Evangélium + szent Máté Apostol kőnyvéből
!Mt 2:13 - 18.
v. Azután, hogy elmentek, megjelent Józsefnek álmában az Úr angyala, s ezt mondta neki: „Kelj föl, fogd a gyermeket és anyját, menekülj Egyiptomba, s maradj ott, amíg nem szólok, mert Heródes keresi a gyermeket, meg akarja ölni.”  Fölkelt, s még akkor éjszaka fogta a gyermeket és anyját, és elmenekült Egyiptomba.  Ott maradt Heródes haláláig. Így beteljesedett, amit a próféta szavával mondott az Úr: „Egyiptomból hívtam az én fiamat.”  Amikor Heródes látta, hogy a bölcsek kijátszották, haragra lobbant, és Betlehemben meg a környékén, minden fiúgyermeket megöletett, kétéves korig, a bölcsektől megtudott időnek megfelelően.  Így beteljesedett, amit Jeremiás próféta jövendölt:  Kiáltozás hallik Rámában, keserves sírás és jajgatás: Ráchel siratja fiait, s nem akar vigasztalódni, mert nincsenek többé.

[Offertorium]
!Zsolt 123, 7
Megszabadultunk, mint a madár a vadászok tőréből: összetört a tőr, és mi megszabadultunk.

[Secreta]
Szenteidnek jámbor könyörgése legyen velünk, Urunk, hogy ez adományainkat kedvesekké tegye előtted, és bocsánatodat is mindenkor megszerezze nekünk.
$Per Dominum

[Communio]
!Mt 2,18
Szózat hallatszék Rámában, sírás és jajgatás: Ráchel siratta fiait és nem akart vigasztalódni, mert nincsenek.

[Postcommunio]
Magunkhoz vettük az adományokat és kérünk, Urunk, engedd, hogy azok a szentek esedezései által nekünk mind a jelen, mind az örök életre egyaránt segítségül szolgáljanak.
$Per Dominum