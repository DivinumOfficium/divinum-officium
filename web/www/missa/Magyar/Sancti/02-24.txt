[Officium]
Szent Mátyás apostol

[Introitus]
!Zsolt 138, 17
v. Mily tiszteletremeltók előttem, Isten, a te barátaid: mily hatalmas a számuk
!Zsolt 138, 1-2
Uram, te megvizsgáltál és ismersz engem: tudod, ha leülök és ha felkelek.
&Gloria
v. Mily tiszteletremeltók előttem, Isten, a te barátaid: mily hatalmas a számuk

[Oratio]
Isten, te Szent Mátyást apostolaid társává tetted, add meg nekünk, kérünk, hogy az ő közbenjárására mindig érezzük a te irántunk való irgalams szeretetedet.
$Per Dominum

[Lectio]
Olvasmány az Apostolok Cselekedeteiből
!ApCsel 1:15-26
v. Ezekben a napokban a testvérek körében - mintegy százhúszan lehettek együtt - Péter szólásra emelkedett:  „Testvérek, férfiak! Be kellett teljesednie az Írásnak, amelyet a Szentlélek Dávid szájával Júdásról, azok vezetőjéről jövendölt, akik elfogták Jézust.  Közénk számított, a mi szolgálatunk jutott neki is részül.  Gonoszsága bérén telket szerzett magának, amikor pedig lezuhant, kettérepedt és kifordultak a belei.  Erről Jeruzsálem minden lakója tudomást szerzett, úgyhogy azt a telket az ő nevükön Hakeldamának, azaz vérmezőnek nevezték el.  Benne van ugyanis a zsoltárok könyvében: Lakóhelyük váljék sivataggá, ne lakja senki sátrukat. És: Tisztségét kapja meg más.  Kell tehát, hogy azok közül, akik mindig velünk tartottak, amikor a mi Urunk, Jézus közöttünk járt-kelt,  kezdve János keresztségétől egészen mennybevétele napjáig, valaki velünk együtt tanúskodjék feltámadásáról.”  Kijelöltek hát kettőt, Józsefet, akit Barszabbásznak vagy más néven Jusztusznak is hívtak, és Mátyást.  Majd imádkoztak: „Uram, ki belelátsz mindenkinek a szívébe, mutasd meg, e kettő közül kire esik választásod,  hogy átvegye az apostoli szolgálatban azt a helyet, amelyet Júdás hűtlenül elhagyott, hogy az őt megillető helyre jusson.”  Ezután sorsot vetettek. A sors Mátyásra esett, így a tizenegy apostolhoz sorolták.

[Tractus]
!Zsolt 138, 17-18
Mily tiszteletreméltók, Isten, a te barátaid: mily hatalmas a számuk.
V. Megolvasnám őket, de számosabbak a fövénynél.
_
!Tractus
!Zsolt 20, 3-4
Teljesítetted szívének kívánságát, nem tagadtad meg tőle ajkának óhajtását.
V. Sőt eléje siettél boldogító áldással.
V. Fejére drágakőből koronát helyeztél.

[Offertorium]
!Zsolt 44, 17-18
Az egész világ fejedelmeivé teszed őket, emlékezetessé teszik nevedet, Uram, mindenkor, nemzedékről-nemzedékre.

[Secreta]
Az áldozati adományokat, Urunk, miket neved megszentelésére hoztunk, kísérje Szent Mátyás apostolodnak az imádsága, hogy kiengesztelődést és védelmet szerezzen nekünk.
$Per Dominum

[Communio]
!Mt 19, 28
Ti, kik engem követtetek, trónon fogtok ülni, ítélkezvén Izrael tizenkét nemzetsége felett.

[Postcommunio]
Add meg nekünk, kérünk, mindenható Isten, hogy ezek a magunkhoz vett szentségek Szent Mátyás apostolodnak közbenjárására bocsánatot, békét szerezzenek.
$Per Dominum
