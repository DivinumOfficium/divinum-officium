[Rank]
Vízkereszt nyolcada;;Duplex majus;;4;;ex Sancti/01-06

[Rule]
ex Sancti/01-06;
Gloria
Credo
Prefatio=Epi

[Oratio]
Isten, kinek Egyszülötte testünk lényegében megjelent, kérünk, add, hogy azáltal, kit külsőben magunkhoz hasonlónak megismertünk, bnsőleg is hozzá hasonlók lehessünk.
$Qui tecum

[Lectio]
Olvasmány Izaiás próféta könyvéből
!Iz 60:1-6
v. Kelj föl, ragyogj föl, mert elérkezett világosságod, és az Úr dicsősége felragyogott fölötted!  Mert még sötétség borítja a földet, és homály a nemzeteket, de fölötted ott ragyog az Úr, és dicsősége megnyilvánul rajtad.  Népek jönnek világosságodhoz, és királyok a benned támadt fényességhez.  Hordozd körül tekintetedet és lásd: mind egybegyűlnek és idejönnek hozzád. Fiaid messze távolból érkeznek, s a lányaidat ölükben hozzák.  Ennek láttára földerülsz, szíved dobog az örömtől és kitágul. Mert feléd áramlik a tengerek gazdagsága, és ide özönlik a nemzetek kincse.  Tevék áradata borít majd el, Midián és Efa dromedárjai. Mind Sábából jönnek; aranyat és tömjént hoznak és az Úr dicsőségét zengik.

[Evangelium]
Evangélium + szent János Apostol kőnyvéből
!Jn 1:29-34
v. Másnap, amikor látta, hogy Jézus feléje tart, így szólt: „Nézzétek, az Isten Báránya! Ő veszi el a világ bűneit.  Róla mondtam: A nyomomba lép valaki, aki nagyobb nálam, mert előbb volt, mint én.  Én sem ismertem, de azért jöttem vízzel keresztelni, hogy megismertessem Izraellel.”  Ezután János tanúsította: „Láttam a Lelket, amint galamb alakjában leszállt rá a mennyből, s rajta is maradt.  Magam sem ismertem, de aki vízzel keresztelni küldött, azt mondta: Akire látod, hogy leszáll a Lélek s rajta is marad, az majd Szentlélekkel fog keresztelni.  Láttam és tanúskodom róla, hogy ő az Isten Fia.”

[Secreta]
Elhoztuk neked, Urunk, ez adományokat emberré lett Fiad megjelenésének emlékezetére és alázatosan kérünk, hogy amint ő adományaink szerzője, ugyancsak ő legyen azok irgalmas elfogadója is, a mi Urunk Jézus Krisztus:
$Qui tecum

[Postcommunio]
Mennyei fényeddel, kérünk, Urunk, mindig és mindenütt siess elénk: hogy a misztériumot, melyben részesülni engedtél, tiszta meglátással szemléljük és méltó érzelemmel felfoghassuk.
$Per Dominum