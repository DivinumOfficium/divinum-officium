[Officium]
Istenes Szent János hitvalló

[Oratio]
Isten, ki a szeretetedre gyullasztott Szent Jánost a lángok közt sértetlenül járni engedted és általa Egyházadat új renddel gazdagítottad; érdemeiért add, hogy szereteted tüze meggyógyítsa hibáinkat és orvosságunk legyen az örök életre.
$Per Dominum

[Evangelium]
Evangélium + szent Máté Apostol kőnyvéből
!Mt 22:34 - 46.
v. Amikor a farizeusok értesültek róla, hogy a szadduceusokat is elhallgattatta, köréje gyűltek.  Hogy próbára tegye, az egyik törvénytudó kérdéssel fordult hozzá:  „Mester, melyik a főparancs a törvényben?”  Jézus ezt felelte: „Szeresd Uradat, Istenedet teljes szívedből, teljes lelkedből és teljes elmédből.  Ez a legnagyobb, az első parancs.  A második hasonló hozzá: Szeresd felebarátodat, mint saját magadat.  Ezen a két parancson alapszik az egész törvény és a próféták.”  Mivel a farizeusok együtt voltak, Jézus  föltette nekik a kérdést: „Mit tartotok ti a Messiásról? Kinek a fia?” „Dávidé” - felelték.  Ő tovább kérdezte őket: „Hogyan nevezheti hát Dávid a Lélek sugallatára Urának, amikor ezt mondja:  Így szólt az Úr az én Uramhoz: Ülj a jobbomra, míg ellenségeidet lábad alá vetem.  Ha Dávid Urának nevezi, hogy lehet a fia?”  Erre nem akadt senki, aki tudott volna neki egy szót is felelni. Attól a naptól nem is merték kérdezgetni.
