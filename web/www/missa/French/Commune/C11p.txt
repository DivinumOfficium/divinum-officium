[Name]
In Festis Beatae Mariae Virginis tempore Paschali; Salve Sancta Parens

[Rule]
Gloria
Credo
Prefatio=Maria=Festivitate

[Introitus]
!Sedulius.
v. Salve, sancta Parens, eníxa puérpera Regem: qui coelum terrámque regit in~
saecula sæculórum. Allelúja, allelúja.
!Ps 44:2
Eructávit cor meum verbum bonum: dico ego ópera mea Regi.
&Gloria
v. Salve, sancta Parens, eníxa puérpera Regem: qui coelum terrámque regit in~
saecula sæculórum. Allelúja, allelúja.

[Oratio]
Concéde nos fámulos tuos, quaesumus, Dómine Deus, perpátua mentis et córporis~
sanitáte gaudére: et, gloriósa beátæ Maríæ semper Vírginis intercessióne, a~
præsénti liberári tristítia et ætérna pérfrui lætítia.
$Per Dominum

[Lectio]
Léctio libri Sapiéntiæ.
!Eccli 24:14-16.
Ab inítio et ante saecula creáta sum, et usque ad futúrum saeculum non désinam, et in habitatióne sancta coram ipso ministrávi. Et sic in Sion firmáta sum, et in civitáte sanctificáta simíliter requiévi, et in Jerúsalem potéstas mea. Et radicávi in pópulo honorificáto, et in parte Dei mei heréditas illíus, et in plenitúdine sanctórum deténtio mea.

[Graduale]
Benedícta et venerábilis es, Virgo María: quæ sine tactu pudóris invénia es~
Mater Salvatóris.
V. Virgo, Dei Génetrix, quem totus non capit orbis, in tua se clausit víscera~
factus homo. Allelúja, allelúja.
V. Post partum, Virgo, invioláta permansísti: Dei Génetrix, intercéde pro~
nobis. Allelúja.

[GradualeA]
Benedícta et venerábilis es, Virgo María: quæ sine tactu pudóris~
invénia es Mater Salvatóris.
V. Virgo, Dei Génetrix, quem totus non capit orbis, in tua se clausit víscera~
factus homo. Allelúja, allelúja.
!Luc 1:28
Ave, María, grátia plena; Dóminus tecum: benedícta tu in muliéribus. Allelúja.

[Tractus]
Gaude, María Virgo, cunctas haereses sola interemísti.
V. Quæ Gabriélis Archángeli dictis credidísti.
V. Dum Virgo Deum et hóminem genuísti: et post partum, Virgo, invioláta permansísti.
V. Dei Génetrix, intercéde pro nobis.

[GradualeP]
Allelúja, allelúja
!Ps 17:8.
Virga Jesse flóruit: Virgo Deum et hóminem génuit: pacem Deus réddidit, in se~
reconcílians ima summis
!Luc 1:28
Ave, María, grátia plena; Dóminus tecum: benedícta tu in muliéribus. Allelúja.

[Evangelium]
Sequéntia ++ sancti Evangélii secúndum Lucam
!Luc 11:27-28
In illo témpore: Loquénte Jesu ad turbas, extóllens vocem quædam múlier de turba,~
dixit illi: Beátus venter, qui te portávit, et úbera, quæ suxísti. At ille~
dixit: Quinímmo beáti, qui áudiunt verbum Dei, et custódiunt illud.

[Offertorium]
!Luc 1:28; 1:42
Ave, María, grátia plena; Dóminus tecum: benedícta tu in muliéribus, et~
benedíctus fructus ventris tui. Allelúja.

[Secreta]
Tua, Dómine, propitiatióne, et beátæ Maríæ semper Vírginis intercessióne, ad~
perpétuam atque præséntem hæc oblátio nobis profíciat prosperitátem et pacem.
$Per Dominum

[Communio]
!  
Beáta viscera Maríæ Vírginis, quæ portavérunt ætérni Patris Fílium. Allelúja.

[Postcommunio]
Sumptis, Dómine, salútis nostræ subsídiis: da, quaesumus, beátæ Maríæ semper~
Vírginis patrocíniis nos ubíque prótegi; in cujus veneratióne hæc tuæ obtúlimus~
majestáti.
$Per Dominum

