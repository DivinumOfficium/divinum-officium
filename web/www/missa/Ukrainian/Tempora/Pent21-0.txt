[Officium]
Dominica XXI Post Pentecosten

[Rule]
Gloria
Credo
Prefatio=Trinitate
Suffr=Sanctorum;Maria3,Ecclesiæ,Papa;;

[Introitus]
!пор. Естер 13, 9.10-11 / 4, 17+
v. Господи! У Твоїй владі є це все, і немає нікого, хто міг би противиться волі Твоїй; адже Ти створив усе: небо і землю, і все, що є під небесами: Ти є Господом всього!
!Пс. 118, 1
Блаженні непорочні в путі, що ходять у законі Гоcподнім.
&Gloria
v. Господи! У Твоїй владі є це все, і немає нікого, хто міг би противиться волі Твоїй; адже Ти створив усе: небо і землю, і все, що є під небесами: Ти є Господом всього!

[Oratio]
Сім'ю Твою, просимо Тебе, Господи, збережи безперервною милістю, щоб вона під Твоїм захистом була вільною від всіх супротивників, і відданою Імені Твоєму в благих діяннях.
$Per Dominum

[Lectio]
Читання з послання святого Апостола Павла до Ефесян
!Еф. 6, 10-17
Брати: кріпіться в Господі та в могутності його сили. Одягніться в повну зброю Божу, щоб ви могли дати відсіч хитрощам диявольським. Нам бо треба боротися не проти тіла й крови, а проти начал, проти властей, проти правителів цього світу темряви, проти духів злоби в піднебесних просторах. Ось чому ви мусите надягнути повну зброю Божу, щоб за лихої години ви могли дати опір і, перемагаючи все, міцно встоятися. Стійте, отже, підперезавши правдою бедра ваші, вдягнувшись у броню справедливости і взувши ноги в готовість, щоб проповідувати Євангелію миру. А над усе візьміть щит віри, яким здолаєте згасити всі розпечені стріли лукавого. Візьміть також шолом спасіння і меч духовний, тобто слово Боже.

[Graduale]
!Пс. 89, 1-2
Гоcподи, приcтановище був ти для наc з роду в рід.
V. Перше, ніж гори поcтали, і земля і вcеленна cотворені були, – від віку й до віку ти єcи, Боже.
Aлілуя, aлілуя.
!Пс. 113, 1
Коли виходив Ізраїль з Єгипту, дім Якова – з-поміж народу жорcтокого. Aлілуя.

[Evangelium]
Продовження ++ святого Євангелія від Матея
!Мт. 18, 23-35
Того часу сказав Ісус своїм учням таку притчу: «Царство Небесне схоже на царя, що хотів звести рахунки з слугами своїми. Коли він розпочав зводити рахунки, приведено йому одного, що винен був десять тисяч талантів. А що не мав той чим віддати, то пан і звелів його продати, а й жінку, дітей і все, що він мав, і віддати. Тоді слуга, впавши йому в ноги, поклонився лицем до землі й каже: Потерпи мені, пане, все тобі поверну. І змилосердився пан над тим слугою, відпустив його й подарував йому борг той. Вийшовши той слуга, здибав одного з своїх співслуг, який винен був йому сто динаріїв, схопив його й заходився душити його, кажучи: Віддай, що винен. Тож співслуга його впав йому в ноги й почав його просити: Потерпи мені, я тобі зверну. Та той не хотів, а пішов і кинув його в темницю, аж поки не поверне борг. Якже побачили товариші його, що сталося, засмутились вельми, пішли до свого пана й розповіли йому про все сподіяне. Тоді його пан покликав його і сказав до нього: Слуго лукавий! Я простив тобі ввесь борг той, бо ти мене благав. Чи не слід було й тобі змилосердитись над твоїм товаришем, як я був змилосердився над тобою? І розгнівавшись його пан, передав його катам, аж поки йому не поверне всього боргу. Отак і мій Отець Небесний буде чинити вам, якщо кожний з вас не прощатиме братові своєму з серця свого.»

[Offertorium]
!пор. Іов 1, 1
Був чоловік у землі Уц на ім’я Іов, щирий і праведний та богобоязливий. Сатана просив про те, щоб його спокусити, і дана йому влада від Господа над володіннями та плоттю його: і погубив він усе, що належало йому, та дітей його, плоть же його зранив важкими виразками.

[Secreta]
Прийми милостиво, Господи, ці жертви, якими Ти благоволив умилостивитися, і могутньою милістю Твоєю віднови наше спасіння.
$Per Dominum

[Communio]
!Пс. 118, 81.84.86
Душа моя – за cпаcенням твоїм, на cлова твої я надіявcя. Коли вчиниш cуд над гонителями моїми? Неcправедливі переcлідували мене – поможи мені, Господи, Боже мій.

[Postcommunio]
Осягнувши поживу безсмертя, просимо Тебе, Господи, щоб за тим, що ми сприйняли вустами, ми могли слідувати чистим розумом.
$Per Dominum
