[Rank]
Feria Secunda Majoris Hebdomadæ;;Feria privilegiata;;6

[Rank] (rubrica 1955 aut rubrica 1960)
Feria Secunda Hebdomadæ Sanctæ;;Feria privilegiata;;6

[Rule]
no Gloria
Suffragium=Ecclesiae,Papa;;
Prefatio=Quad5
Super popul

[Comment]
Wielki Poniedziałek
Stacja u Św. Praksedy
1 klasy
Szaty fioletowe
W szóstym dniu przed Paschą Pan Jezus przybył do Betanii i przyjął zaproszenie na ucztę w domu Szymona Trędowatego. Wypadki, które rozegrały się w czasie posiłku, zapowiadają bliską śmierć Zbawiciela: czyn Marii Pan Jezus nazywa przygotowaniem do pogrzebu, Judasz ukazuje swoją chciwość, która doprowadzi go do zdrady (ewangelia). Śpiewy mszalne wyrażają ludzką trwogę Pana Jezusa przed cierpieniem, która wystąpiła wyraźnie podczas modlitwy w Ogrodzie Oliwnym. Bóg nie odsunął od Chrystusa kielicha męki, ale dał Mu ostateczne zwycięstwo przez zmartwychwstanie.

[Introitus]
!Ps 34:1-2.
v. Rozpraw się, Panie, z tymi, co mnie krzywdzą, uderz na tych, co na mnie natarli, chwyć broń i tarczę, a powstań mi na pomoc, Panie, potężny mój Zbawco.
!Ps 34:3
Dobądź miecza i poskrom moich prześladowców, powiedz mej duszy: «Jam twoim zbawieniem».
v. Rozpraw się, Panie, z tymi, co mnie krzywdzą, uderz na tych, co na mnie natarli, chwyć broń i tarczę, a powstań mi na pomoc, Panie, potężny mój Zbawco.

[Oratio]
Wszechmogący Boże, wśród tak licznych przeciwności upadamy wskutek własnej niemocy; prosimy Cię, spraw, abyśmy otrzymali nowe siły przez zasługi męki Jednorodzonego Syna Twego:
$Qui tecum

[Lectio]
Czytanie z Księgi proroka Izajasza.
!Iz 50:5-10
!x! Izajasz przepowiada biczowanie i znieważanie Chrystusa. Wszystkie te udręki nie odebrały Mu pokoju duszy. Znosił je ze świadomością, że pełni wolę Ojca niebieskiego.
W one dni: Rzekł Izajasz: Pan Bóg otworzył mi ucho, a ja się nie sprzeciwiam, wstecz nie odszedłem. Wydałem ciało moje bijącym, a szczypiącym policzki moje; nie odwróciłem twarzy mojej od krzyczących i plwających na mnie. Pan Bóg wspomożycielem moim, przetom nie został zawstydzony: dlatego twarz moją uczyniłem jakby skałą najtwardszą i wiem, że zawstydzony nie będę. Obok mnie jest Ten, który mnie usprawiedliwia; któż mi się sprzeciwi? Razem stańmy: któż jest moim przeciwnikiem? Niechaj zbliży się do mnie! Oto Pan Bóg wspomożycielem moim, któż może mnie potępić? Oto wszyscy niby szata będą starci: zniszczy ich mól. Któż z was boi się Boga i słucha głosu sługi Jego? Kto szedł wśród ciemności i brak mu światła, niech w imieniu Pańskim pokłada nadzieję, a polega na Bogu swoim.

[Graduale]
!Ps 34:23 et 3.
Przebudź się, o Panie, powstań ku mojej obronie, wglądnij w mą sprawę, Boże mój i Panie.
V. Dobądź miecza i poskrom moich prześladowców.
_
@Tempora/Quadp3-3:Tractus1

[Evangelium]
Ciąg dalszy ++ Ewangelii świętej według Jana.
!J 12:1-9
Na sześć dni przed Paschą przyszedł Jezus do Betanii, gdzie umarł był Łazarz, którego Jezus wskrzesił. I przygotowano Mu tam wieczerzę, na której Marta usługiwała, a Łazarz był jednym z siedzących z Nim u stołu. Maria zaś wzięła funt drogiego olejku spikanardowego, namaściła stopy Jezusa i otarła włosami swoimi nogi Jego. I napełnił się dom wonią olejku. Rzekł tedy jeden z uczniów Jego, Judasz Iszkariota, który Go miał wydać: «Czemu to nie sprzedano tego olejku za trzysta denarów i nie rozdano ubogim?» A mówił to nie dlatego, żeby się troszczył o ubogich, ale że był złodziejem i mając trzos, nosił to, co wkładano. Rzekł tedy Jezus: «Dozwólcie jej, aby to na dzień pogrzebu mego uczyniła. Ubogich bowiem macie zawsze pośród siebie, a mnie nie zawsze macie».
A liczna rzesza spośród żydów dowiedziała się, że jest tam, i przyszli nie tylko dla Jezusa, ale żeby ujrzeć Łazarza, którego wzbudził z martwych.

[Offertorium]
!Ps 142:9-10
Ocal mnie od nieprzyjaciół moich, Panie, do Ciebie się uciekam. Naucz mnie pełnić wolę Twoją, albowiem jesteś Bogiem moim.

[Secreta]
Panie, niech te święte tajemnice oczyszczą nas swoją potężną mocą i pozwolą w większej czystości dojść do ich Stwórcy.
$Per Dominum

[Communio]
!Ps 34:26
Niech się zmieszają i zawstydzą wszyscy, którzy się cieszą z mego nieszczęścia, niech się okryją wstydem i wzgardą, którzy miotają przeciw mnie obelgi.

[Postcommunio]
Panie, niech Twoje święte tajemnice obudzą w nas Boży zapał, abyśmy czerpali radość zarówno z ich sprawowania, jak z owoców.
$Per Dominum

[Super populum]
!Modlitwa nad ludem
v. Módlmy się.
v. Pochylcie głowy wasze przed Bogiem.
v. Wspomóż nas, Boże, Zbawicielu nasz, i daj, abyśmy z radością doczekali obchodu Twych dobrodziejstw, przez które raczyłeś nas odrodzić.
$Per Dominum
