[Rank]
Feria Quarta infra Hebdomadam III in Quadragesima;;Feria major;;2

[Rule]
no Gloria
Suffragium=Sanctorum;Vivis;;
Super popul

# Środa po 3 Niedzieli Wielkiego Postu
! Stacja u Św. Sykstusa
! 3 klasy
! Szaty fioletowe
W tę środę wpisywano kandydatów do Chrztu świętego do «Księgi żywota i rozpoczynano wykładać im naukę moralności. Dlatego do czytania wybrano teksty Pisma św. mówiące o przykazaniach. Lekcja opowiada o ogłoszeniu dziesięciu przykazań na górze Synaj, a ewangelia zawiera przestrogę przed formalistycznym przestrzeganiem samej litery prawa bez zachowania jego ducha. Wierne zachowanie przykazań prowadzi do życia wiecznego.

[Introitus]
!Ps 30:7-8
v. Ja zaś pokładam nadzieję w Panu: weselić się będę i cieszyć z Twego zmiłowania, boś wejrzał na moją nędzę.
!Ps 39:2
Do Ciebie uciekam się, Panie: niech się nie zawstydzę na wieki; w sprawiedliwości Twojej uwolnij mnie i ocal.
&Gloria
v. Ja zaś pokładam nadzieję w Panu: weselić się będę i cieszyć z Twego zmiłowania, boś wejrzał na moją nędzę.

[Oratio]
Spraw, prosimy Cię, Panie, abyśmy wyćwiczeni przez zbawienne posty, powstrzymywali się od zgubnych występków i tym łatwiej uzyskali Twoje przebaczenie.
$Per Dominum

[Lectio]
Czytanie z Księgi Wyjścia.
!Wj 20:12-24
To mówi Pan Bóg: Czcij ojca twego i matkę twoją, aby dni twoje były przedłużone w ziemi, którą Pan, Bóg twój, da tobie. Nie będziesz zabijał. Nie będziesz cudzołożył. Nie będziesz kradł. Nie odpowiesz przeciw bliźniemu twemu fałszywym świadectwem. Nie będziesz pożądał domu bliźniego; nie będziesz pożądał żony bliźniego twego ani sługi jego, ani służebnicy jego, ani wołu jego, ani osła jego i wszystkiego, co do niego należy.
Cały naród widział grzmoty i błyskawice, tudzież głos Boży ((słyszał); widział też naród górę w dymie, a drżąc stali z daleka. I rzekli do Mojżesza: «Ty mów do nas i będziemy słuchali; lecz niechaj Bóg do nas nie mówi, byśmy nie pomarli». Mojżesz odpowiedział ludowi: «Nie bójcie się, albowiem, aby was doświadczyć, przyszedł Bóg, i aby bojaźń Jego była przed wami obecna, i żebyście nie zgrzeszyli». Lud stał z daleka, lecz Mojżesz przystąpił do mgły, gdzie Bóg był. Rzekł Bóg do Mojżesza: «Tak rzeczesz do synów Izraela: Widzieliście, jakom z nieba do was przemawiał. Nie będziecie czynić obok mnie bogów ze srebra, ani nie uczynicie sobie bogów ze złota. Wzniesiesz mi ołtarz z ziemi, i złożysz mi twe ofiary całopalne i zapokojne z owiec twoich i wołów twoich, na każdym miejscu, na którym będzie wspomniane imię moje».

[Graduale]
!Ps 6:3-4
Zmiłuj się nade mną, Panie, bom słaby; ulecz mnie, Panie.
V. Kości moje znękane i dusza moja wielce jest strwożona.
@Tempora/Quadp3-3:Tractus1

[Evangelium]
Ciąg dalszy ++ Ewangelii świętej według Mateusza.
!Mt 15:1-20
Onego czasu: Przystąpili do Jezusa uczeni w Piśmie i faryzeusze z Jerozolimy, mówiąc: «Czemu uczniowie twoi wykraczają przeciw podaniu starszych? Nie obmywają bowiem rąk, gdy chleb spożywają». On zaś odpowiadając im, rzekł: «Czemu i wy wykraczacie przeciw ustawie Bożej dla podania waszego? Albowiem Bóg rzekł: „Czcij ojca twego i matkę” oraz „Kto by złorzeczył ojcu lub matce, śmiercią niech będzie ukarany”. Wy zaś powiadacie: Ktobykolwiek rzekł ojcu albo matce: Ofiarą jest, cokolwiek ode mnie tobie się przynależy, nie uczci ojca swego albo matki swojej. I przekreśliliście przykazanie Boże dla podania waszego. Obłudnicy, dobrze o was prorokował Izajasz, mówiąc: Lud ten czci mnie wargami, ale serce ich daleko jest ode mnie, lecz na próżno cześć mi oddają, gdy głoszą nauki i ustawy ludzkie».
I wezwawszy do siebie rzesze, rzekł im: «Słuchajcie i rozumiejcie: Nie to plami człowieka, co wchodzi do ust, ale to plami człowieka, co z ust wychodzi». Wtedy przystąpiwszy uczniowie Jego rzekli Mu: «Wiesz, że faryzeusze posłyszawszy to słowo zgorszyli się». A On odpowiadając rzekł: «Wszelki szczep, którego nie szczepił Ojciec mój niebieski, wykorzeniony będzie. Zaniechajcie ich, bo ślepi są i przewodnicy ślepych. A jeśliby ślepy ślepego wiódł, obydwaj w dół wpadają». A Piotr odpowiadając rzekł Mu: «Wyłóż nam tę przypowieść». A On rzekł: «Jeszcze i wy także nie macie zrozumienia? Nie rozumiecie, że wszystko, co do ust wchodzi, idzie do żołądka i wydala się na zewnątrz. Ale to, co z ust wychodzi, pochodzi z serca, i to plami człowieka: z serca bowiem pochodzą złe myśli, zabójstwa, cudzołóstwa, nieczystości, kradzieże, fałszywe świadectwa, bluźnierstwa. To jest, co plami człowieka. Ale jeść nieobmytymi rękoma człowieka nie plami».

[Offertorium]
!Ps 108:21
Panie, postąp ze mną litościwie dla chwały Twego imienia, bo łaskawe jest Twe miłosierdzie.

[Secreta]
Prosimy Cię, Panie, przyjmij modlitwy wiernych i ofiary przez nich składane, a gdy sprawujemy Twoje tajemnice, broń nas od wszelkich niebezpieczeństw.
$Per Dominum

[Communio]
!Ps 15:10
Ty mi ukażesz ścieżkę żywota, obfitość radości u Ciebie, o Panie.

[Postcommunio]
Panie, niech nas uświęci Boska uczta, którąśmy się posilili, i oczyściwszy ze wszystkich błędów niech nas uczyni godnymi Twoich obietnic.
$Per Dominum

[Super populum]
! Modlitwa nad ludem 
v. Módlmy się.
v. Pochylcie głowy wasze przed Bogiem.
v. Wszechmogący Boże, dozwól, abyśmy zabiegając o Twoją łaskawą opiekę, zostali wybawieni od wszelkiego zła i służyli Tobie w pokoju duszy.
$Per Dominum
