[Rank]
Feria Secunda infra Hebdomadam II in Quadragesima;;Feria major;;2

[Rule]
no Gloria
Suffragium=Sanctorum;Vivis;;
Super popul

[Comment]
# Poniedziałek po 2 Niedzieli Wielkiego Postu
! Stacja u Św. Klemensa
! 3 klasy
! Szaty fioletowe
Daniel, który modli się za cierpiący naród i spustoszoną Jerozolimę, jest obrazem Chrystusa wstawiającego się za grzeszną ludzkość i za Kościół spustoszony grzechami. W ewangelii Chrystus zapowiada rychłe odejście przez bolesną śmierć na krzyżu. Kto wierzy w zasługi tej śmierci i czyni pokutę, będzie zbawiony, kto nie wierzy, „umrze w swoim grzechu”. W modlitwach mszalnych prosimy o udział w owocach ofiary krzyżowej.

[Introitus]
!Ps 25:11-12
v. Wyzwól mię, Panie, i zmiłuj się nade mną, na drodze równej stoi stopa moja; na zgromadzeniach będę błogosławił Panu.
!Ps 25:1
Wymierz mi, Panie, sprawiedliwość, bo w niewinności mej postępowałem i nie zachwiałem się złożywszy nadzieję w Panu.
&Gloria
v. Wyzwól mię, Panie, i zmiłuj się nade mną, na drodze równej stoi stopa moja; na zgromadzeniach będę błogosławił Panu.

[Oratio]
Spraw, prosimy Cię, wszechmogący Boże, niech rodzina Twoja, która dla umartwiania ciała powstrzymuje się od pokarmów, zabiega o sprawiedliwość i poniecha grzechu.
$Per Dominum

[Lectio]
Czytanie z Księgi Proroka Daniela.
!Dn 9:15-19
W one dni modlił się Daniel do Pana, mówiąc: «Panie Boże nasz, który wywiodłeś lud Twój z ziemi egipskiej ręką mocną i uczyniłeś sobie imię wedle dnia tego: zgrzeszyliśmy, nieprawość popełniliśmy. Panie, przez wszystką sprawiedliwość Twoją niech odwróci się, proszę, gniew Twój i zapalczywość Twoja od miasta Twego Jeruzalem i od góry świętej Twojej; bo dla grzechów naszych i dla nieprawości ojców naszych Jeruzalem i lud Twój są na pośmiewisko wszystkim wkoło nas. Teraz tedy wysłuchaj, Boże nasz, modlitwę sługi Twego i prośby jego, i dla siebie samego ukaż oblicze Twoje nad świątynią Twoją, która jest spustoszona. Nakłoń, Boże mój, ucha Twego, a usłysz; otwórz oczy Twoje, a obacz spustoszenie nasze  i miasto, nad którym wzywano imienia Twego; bo nie ze względu na sprawiedliwości nasze składamy modlitwę przed obliczem Twoim, ale na litości Twoje mnogie. Wysłuchaj, Panie! Daj się ubłagać, Panie! Obacz, a uczyń, nie zwlekaj dla samego siebie, Boże mój; bo imienia Twego wzywano nad miastem i nad ludem Twoim, Panie, Boże nasz».

[Graduale]
!Ps 69:6; 69:3
Bądź wspomożycielem i wybawcą moim, nie zwlekaj, o Panie.
V. Niech się zawstydzą, okryją rumieńcem, którzy na życie me godzą!
@Tempora/Quadp3-3:Tractus1

[Evangelium]
Ciąg dalszy ++ Ewangelii świętej według Jana.
!J 8:21-29
Onego czasu mówił Jezus do rzesz żydowskich: «Ja odchodzę, wy zaś szukać mnie będziecie i pomrzecie w grzechu waszym. Dokąd ja idę, wy pójść nie możecie». Mówili tedy żydzi: «Czyżby się miał zabić, że mówi: Dokąd ja idę, wy pójść nie możecie?» I mówił im: «Wy jesteście z niskości, a ja z wysokości: wy jesteście z tego świata, a ja nie jestem z tego świata. Dlatego wam powiedziałem, że pomrzecie w grzechach waszych: jeśli bowiem nie uwierzycie, żem ja jest, pomrzecie w grzechu waszym».
Mówili mu tedy: «Któżeś ty jest?» Rzekł im Jezus: «Jam jest początek i tak mówię do was. Mam o was wiele do mówienia i sądzenia, a Ten, który mię posłał, godzien jest wiary. I to, co od Niego słyszałem, głoszę na świat». I nie rozumieli, że Boga nazywał Ojcem swoim. Rzekł im tedy Jezus: «Gdy podwyższycie Syna Człowieczego, wtedy poznacie, żem ja jest i że sam z siebie nic nie czynię, ale to mówię, czego mnie nauczył Ojciec. Ten, który mię posłał, jest ze mną i nie zostawił mnie samego, bo ja zawsze czynię to, co się Jemu podoba».

[Offertorium]
!Ps 15:7; 15:8
Błogosławię Panu, który dał mi rozum; zawsze stawiam Pana przed mymi oczyma, gdyż stoi przy mej prawicy, abym się nie zachwiał.

[Secreta]
Panie, niech ta ofiara przebłagalna i pochwalna uczyni nas godnymi Twojej opieki.
$Per Dominum

[Communio]
!Ps 8:2
O Panie, Panie nasz, jak przedziwne Twe imię po wszystkiej ziemi.

[Postcommunio]
Panie, niech ta komunia oczyści nas z grzechów i udzieli nam niebieskiej pomocy.
$Per Dominum

[Super populum]
! Modlitwa nad ludem 
v. Módlmy się.
v. Pochylcie głowy wasze przed Bogiem.
v. Przychyl się ku prośbom naszym, wszechmogący Boże, a skoro pozwalasz nam ufać Twojej dobroci, daj nam doznać skutków właściwego Ci miłosierdzia.
$Per Dominum
