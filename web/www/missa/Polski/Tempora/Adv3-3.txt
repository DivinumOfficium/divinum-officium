[Rank]
Feria IV Quattuor Temporum in Adventu;;Feria major;;2

[Rank1960]
Feria IV Quattuor Temporum Adventus;;Feria major;;3

[RankNewcal]
Feria IV infra Hebdomadam III Adventus;;Feria major;;2

[Rule]
Oratio Dominica
no Gloria
no Credo
LectioL1
Suffr=Maria1;Ecclesiae,Papa;;

[Comment]
# Środa Suchych Dni Adwentu
! Stacja u Najświętszej Maryi Panny Większej
! 2 klasy
! Szaty fioletowe
U progu każdej nowej pory roku Kościół poświęca trzy dni tygodnia — środę, piątek i sobotę — na post i modlitwę, aby uprosić błogosławieństwo Boże dla pracy ludzkiej oraz dla duchownych, którzy otrzymują w sobotę święcenia. Suche Dni zimowe przypadające w Adwencie przybrały ponadto charakter przygotowania do Świąt.
W dniu dzisiejszym Kościół wspomina tajemnicę Wcielenia, która przygotowała Boże Narodzenie. Tajemnica Wcielenia dokonała się w łonie Najświętszej Maryi Panny. Dlatego kościołem stacyjnym jest Jej bazylika, a teksty mszalne wspominają proroctwo Izajasza i scenę Zwiastowania. Dzisiejsza Msza zwana «Mszą złotą» dała początek «roratom», tj. wotywnej Mszy o Matce Bożej, które z niej zaczerpnęły swe teksty. Na ofiarowanie składamy Bogu nasz post, prosząc, aby nas oczyścił z win.

[Introitus]
!Iz 45:8
v. Niebiosa, spuśćcie rosę z góry, a obłoki niech zleją z deszczem Sprawiedliwego. Niech się otworzy ziemia i zrodzi Zbawiciela.
!Ps 18:2
Niebiosa głoszą chwałę Boga, dzieło rąk Jego obwieszcza nieboskłon.
&Gloria
v. Niebiosa, spuśćcie rosę z góry, a obłoki niech zleją z deszczem Sprawiedliwego. Niech się otworzy ziemia i zrodzi Zbawiciela.

[Oratio]
Spraw, prosimy Cię, wszechmogący Boże, aby nadchodząca uroczystość naszego odkupienia przyniosła nam pomoc w życiu doczesnym i obdarzyła nas nagrodą życia wiecznego.
$Per Dominum

[LectioL1]
Czytanie z Księgi Proroka Izajasza.
!Iz 2:2-5
W one dni rzekł Izajasz prorok: I będzie w ostateczne dni przygotowana góra domu Pańskiego na wierzchu gór, i wywyższy się nad pagórki, a popłyną do niej wszystkie narody. Pójdą też liczne ludy i rzekną: Chodźcie, a wstąpimy na górę Pańską i do domu Boga Jakubowego, a nauczy nas dróg swoich i będziemy chodzić ścieżkami Jego. Bo z Syjonu wyjdzie zakon, a słowo Pańskie z Jeruzalem. I będzie sądził narody i wielu ludom będzie wymierzał sprawiedliwość. I przekują miecze swe na lemiesze, a włócznie swe na sierpy; nie podniesie miecza naród przeciw narodowi ani nie będą więcej ćwiczyć się do boju. Domu Jakuba, pójdźcie, a chodźmy w światłości Pana Boga naszego.
$Deo Gratias

[GradualeL1]
!Ps 23:7; 23:3; 23:4
v. Bramy, podnieście swe szczyty i rozstąpcie się, prastare podwoje, aby mógł wkroczyć Król chwały.
V. Kto wstąpi na górę Pana lub stanie na świętym Jego miejscu? Człowiek rąk nieskalanych i czystego serca.

[OratioL1]
Pośpiesz, prosimy Cie, Panie, i nie zwlekaj, lecz ześlij nam potężną pomoc z nieba, aby radość z Twego przyjścia podniosła tych, co ufają Twej dobroci:
$Qui vivis

[Lectio]
@Commune/C10a:Lectio

[Graduale]
!Ps 144:18; 144:21
Pan jest blisko wszystkich, którzy Go wzywają; wszystkich wzywających Go szczerze.
V. Chwałę Pańską niech głoszą me usta, a wszelkie ciało niech błogosławi Jego święte imię.

[Evangelium]
Ciąg dalszy ++ Ewangelii świętej według Łukasza.
!Łk 1:26-38
Onego czasu: Posłany jest Anioł Gabriel od Boga do miasta galilejskiego, które zwano Nazaret, do Panny poślubionej mężowi, któremu było na imię Józef, z domu Dawidowego, a imię Panny Maryja. I wszedłszy do Niej Anioł rzekł: «Bądź pozdrowiona, łaski pełna, Pan z Tobą, błogosławionaś Ty między niewiastami».
A Ona, gdy posłyszała, zatrwożyła się na słowa jego i rozważała, cóż by to było za pozdrowienie. I rzekł Jej Anioł: «Nie lękaj się, Maryjo, albowiem znalazłaś łaskę u Boga! Oto poczniesz w łonie i porodzisz syna, i nadasz Mu imię Jezus. Ten będzie wielkim i Synem Najwyższego nazwany będzie. I da Mu Pan Bóg stolicę Dawida, ojca Jego i będzie królował nad domem Jakubowym na wieki, a królestwu Jego nie będzie końca».
A Maryja rzekła do Anioła: «Jakże się to stanie, skoro męża nie znam?» I odpowiadając Anioł rzekł Jej: «Duch Święty zstąpi na Ciebie i moc Najwyższego Cię zacieni. Przeto i co się z Ciebie narodzi święte, Synem Bożym będzie nazwane. A oto Elżbieta, krewna Twoja, i ona poczęła dziecię w starości swojej, a jest to już szósty miesiąc dla tej, którą zowią niepłodną: bo nie masz nic niemożliwego u Boga». I rzekła Maryja: «Otom ja, służebnica Pańska, niechaj mi się stanie według słowa twego».

[Offertorium]
!Iz 35:4
Wzmocnijcie się, a nie bójcie się; oto bowiem Bóg nasz wymierzy sprawiedliwość, Bóg sam przyjdzie i zbawi nas.

[Secreta]
Racz przyjąć, prosimy Cie, Panie, nasze posty. Niech one nas oczyszczą i uczynią godnymi Twej łaski oraz zawiodą do wiekuistych dóbr, które obiecałeś.
$Per Dominum

[Communio]
!Iz 7:14
Oto Panna pocznie i porodzi Syna i nazwą imię Jego Emmanuel.

[Postcommunio]
Posileni zbawiennym Darem, pokornie błagamy Cię, Panie, aby to, co z radością przyjmujemy, przyniosło nam odnowienie.
$Per Dominum
