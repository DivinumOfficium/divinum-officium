[Rank]
Feria Quarta infra Hebdomadam II in Quadragesima;;Feria major;;2

[Rule]
no Gloria
Suffragium=Sanctorum;Vivis;;
Super popul

[Comment]
# Środa po 2 Niedzieli Wielkiego Postu
! Stacja u Św. Cecylii
! 3 klasy
! Szaty fioletowe
Lekcja zawiera modlitwę Mardocheusza za naród żydowski, który Pan usiłuje zgubić. Mardocheusz błaga, aby Bóg przemienił smutek jego ludu w radość. Podobnie chrześcijanie są pogrążeni w pokucie wielkopostnej i oczekują radości wielkanocnych. Aby na nie zasłużyć, trzeba wziąć udział w kielichu męki przez wyrzeczenie i cierpliwe znoszenie doświadczeń (ewangelia).

[Introitus]
!Ps 37:22-23
v. Nie opuszczaj mnie, Panie, Boże mój, nie odstępuj ode mnie, spiesz mi na pomoc, Panie, zbawienie moje.
!Ps 37:2
Nie karć mnie, Panie, w gniewie Twoim, ani mnie nie karz w Twej zapalczywości.
&Gloria
v. Nie opuszczaj mnie, Panie, Boże mój, nie odstępuj ode mnie, spiesz mi na pomoc, Panie, zbawienie moje.

[Oratio]
Prosimy Cię, Panie, wejrzyj łaskawie na Twój lud i spraw, aby ci, którym nakazałeś wstrzemięźliwość od pokarmów mięsnych, zaprzestali również zgubnych występków.
$Per Dominum

[Lectio]
Czytanie z Księgi Estery.
!Est 13:8-11; 13:15-17
W one dni: Mardocheusz modlił się do Pana pamiętając o wszystkich sprawach Jego i rzekł: «Panie, Panie, Królu wszechmogący, bo w mocy Twojej wszystko jest położone, i nie masz, kto by się mógł woli Twej sprzeciwić, jeśli będziesz chciał zachować Izraela. Tyś stworzył niebo i ziemię, i cokolwiek się okręgiem niebieskim zamyka. Panem wszystkich jesteś i nie masz, kto by się sprzeciwił majestatowi Twemu. A teraz, Panie, Królu, Boże Abrahamów, zmiłuj się nad ludem Twym, bo nas chcą nieprzyjaciele nasi wytracić i dziedzictwo Twoje wygubić. Nie gardź cząstką Twoją, którąś sobie wykupił z Egiptu. Wysłuchaj prośbę moją, a bądź miłościw działowi i sznurowi Twemu, a obróć żałobę naszą w wesele, abyśmy żywi będąc, chwalili imię Twoje, Panie, a nie zamykaj ust o Tobie śpiewających, Panie Boże nasz».

[Tractus]
!Ps 27:9; 27:1
Ocal lud Twój, o Panie, i błogosław Twojemu dziedzictwu.
V. Do Ciebie, Panie, wołam, Boże mój, nie milcz i nie odwracaj się ode mnie, bym się nie stał podobny do tych, co w grób zstępują.
@Tempora/Quadp3-3:Tractus1

[Evangelium]
Ciąg dalszy ++ Ewangelii świętej według Mateusza.
!Mt 20:17-28
Onego czasu: Jezus wstępując do Jeruzalem wziął dwunastu uczniów na osobność, i rzekł im: «Oto wstępujemy do Jeruzalem i Syn Człowieczy będzie wydany przedniejszym kapłanom i uczonym w Piśmie. I skażą go na śmierć, i wydadzą poganom na pośmiewisko, ubiczowanie i ukrzyżowanie. A dnia trzeciego zmartwychwstanie».
Wtedy przystąpiła do Niego matka synów Zebedeuszowych z synami swymi, składając Mu pokłon i o coś Go prosząc. A On rzekł jej: «Czegóż chcesz?» Rzekła Mu: «Powiedz, aby ci dwaj synowie moi zasiedli w Królestwie Twoim, jeden po prawicy Twojej, a drugi po lewicy». A Jezus odpowiadając rzekł: «Nie wiecie, o co prosicie. Czy możecie pić kielich, który ja pić będę?» Mówią Mu: «Możemy». Rzekł im: «Kielich mój wprawdzie pić będziecie, ale aby zasiąść po prawicy mojej albo po lewicy, nie jest moją rzeczą dać wam, lecz tylko tym, którym jest to zgotowane od Ojca mego».
Posłyszawszy to, dziesięciu innych obruszyło się na obydwu braci. Lecz Jezus wezwał ich do siebie i rzekł: «Wiecie, że książęta narodów panują nad nimi, a możniejsi rozciągają nad nimi swą władzę. Między wami tak nie będzie. Ale ktobykolwiek między wami chciał być większym, będzie sługą waszym, a ktobykolwiek między wami chciał być pierwszym, ma być waszym sługą. Tak jako Syn Człowieczy nie przyszedł, aby mu służono, ale aby służyć i duszę swą oddać na okup za wielu».

[Offertorium]
!Ps 24:1-3
Ku Tobie wznoszę duszę moją, Panie, Boże mój, Tobie ja ufam: niech nie doznam wstydu, niech się nie śmieją ze mnie moi wrogowie. Wszyscy bowiem, co Tobie ufają, nie doznają wstydu.

[Secreta]
!x! Msza święta jest wymianą między niebem a ziemią, spotkaniem Kościoła z Bogiem, który przyjmuje ofiarę i udziela łaski.
Panie, wejrzyj łaskawie na ofiary, które Ci składamy, i przez tę świętą wymianę wyzwól nas z więzów naszych grzechów.
$Per Dominum

[Communio]
!Ps 10:8
Sprawiedliwy jest Pan i sprawiedliwość miłuje, uczciwi zobaczą twarz Jego.

[Postcommunio]
Prosimy Cię, Panie, aby przez przyjęcie Sakramentu wzrastała w nas łaska wiecznego Odkupienia.
$Per Dominum

[Super populum]
! Modlitwa nad ludem 
v. Módlmy się.
v. Pochylcie głowy wasze przed Bogiem.
v. Boże, odnowicielu i miłośniku niewinności, kieruj ku sobie serca sług Twoich, aby zapaleni Twoim duchem okazali stałość w wierze i skuteczność w działaniu.
$Per Dominum

