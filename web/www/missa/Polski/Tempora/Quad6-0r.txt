[Rank]
Dominica II Passionis seu in Palmis;;I classis Semiduplex;;6

[Rule]
no Gloria
Credo
Prefatio=Quad5
Prelude
Passio
omit commemoratio incipit
no Ultima Evangelium

[Comment]
2 Niedziela Męki Pańskiej czyli Niedziela Palmowa
Procesja
Szaty czerwone
Na wstępie Wielkiego Tygodnia liturgia przedstawia wiernym w syntetycznym skrócie Tajemnicę Wielkanocną — przejście przez mękę i krzyż do chwały Zmartwychwstania. Procesja wskazuje na cel i owoc ofiary Zbawiciela. Jest nim zwycięstwo nad szatanem, grzechem i śmiercią. We Mszy świętej rozważamy cenę za jaką zwycięstwo zostało osiągnięte.
Procesja dzisiejsza wywodzi się z Jerozolimy i sięga IV w. Chrześcijanie gromadzili się na Górze Oliwnej. Po odczytaniu Ewangelii o wjeździe Pana Jezusa do Jeruzalem udawali się w uroczystej procesji do kościoła Zmartwychwstania Pańskiego. I my dzisiaj przy śpiewie uroczystych antyfon i hymnów idziemy za krzyżem, który kiedyś otworzy nam bramy nieba. Tradycja święcenia palm wywodzi się z Rzymu. Zielone gałązki są symbolem odradzającej się przyrody i zwycięstwa życia nad śmiercią. Poświęcone palmy zatkniemy w naszych domach za krzyżem i będą nam przypominać o zwycięstwie Chrystusa nad Szatanem.
Msza Święta
Stacja u Św. Jana na Lateranie
1 klasy
Szaty fioletowe
Podobnie jak zmienia się kolor szat kapłana, tak zmienia się i treść liturgii. Msza święta stanowi uderzający kontrast z procesją. Tchnie smutkiem i boleścią cierpiącego Zbawiciela. Czytamy opis Męki Pańskiej, której znaczenie wyjaśnia lekcja. Chrystus z miłości ku Ojcu i ku nam stał się posłusznym aż do śmierci, a Jego posłuszeństwo stało się naszym zbawieniem. Takie jest prawo chrześcijańskiego życia: przez udział w cierpieniach i krzyżu Chrystusa chrześcijanin zdąża ku zmartwychwstaniu i chwale wiekuistej.

[Prelude]
!! Poświęcenie Palm
! Kapłan, pomijając aspresję, podchodzi wraz z asystą by pobłogosławić palmy lub gałązki oliwne lub gałązki innych drzew, które znajdują się na ołtarzu, po stronie Lekcji. Westymenta Celbransa i asysty są czerwone.
!Mt 21:9
Ant. Hosanna Synowi Dawidowemu, błogosławiony, który przychodzi w imię Pańskie. O Królu izraelski: Hosanna na wysokościach.
_
! Celebrans, stojąc po stronie Lekcji, zwraca się do ludu i ze złączonymi rękoma śpiewa:
V. Pan z wami.
R. I z duchem twoim.
v. Módlmy się.
Pobłogo + sław, prosimy Cię, Panie, te gałązki palm i spraw, aby Twój lud, obchodząc w dzisiejszym dniu tę zewnętrzną uroczystość ku czci Twojej, dopełnił jej z największą pobożnością w sposób duchowy: niech odniesie zwycięstwo nad wrogiem i rozmiłuje się w uczynkach miłosierdzia. Przez Chrystusa, Pana naszego.
R. Amen.
! Kapłan trzykrotnie kropi palmy leżące przed nim i trzymane w rękach przez wiernych oraz okadza ja.
_
_
!!Rozdawanie Gałązek
! Celebrans rozdaje poświęcone palmy najpierw duchowieństwu, potem ministrantom, w końcu wiernym lub ich przedstawicielom. W czasie rozdawania palm śpiewa się następujące antyfony.
Ant. Dzieci żydowskie niosąc gałązki oliwne wyszły naprzeciw Panu, wołając i mówiąc: «Hosanna na wysokościach».
!Psalm 23:1-2; 23:7-10
v. Pana jest ziemia i co ją napełnia, * krąg ziemi i jego mieszkańcy.
Albowiem On go na morzach osadził * i utwierdził ponad rzekami.
Ant. Dzieci żydowskie niosąc gałązki oliwne wyszły naprzeciw Panu, wołając i mówiąc: «Hosanna na wysokościach».
v. Bramy, podnieście swe szczyty i rozstąpcie się, prastare podwoje, * aby mógł wkroczyć Król chwały.
«Któż jest tym Królem chwały?» * «Pan dzielny i potężny, Pan potężny w boju».
Ant. Dzieci żydowskie niosąc gałązki oliwne wyszły naprzeciw Panu, wołając i mówiąc: «Hosanna na wysokościach».
v. Bramy, podnieście swe szczyty i rozstąpcie się, prastare podwoje, * aby mógł wkroczyć Król chwały.
«Któż jest tym Królem chwały?» * «Pan Zastępów: On sam Królem chwały».
Ant. Dzieci żydowskie niosąc gałązki oliwne wyszły naprzeciw Panu, wołając i mówiąc: «Hosanna na wysokościach».
$Gloria
Ant. Dzieci żydowskie niosąc gałązki oliwne wyszły naprzeciw Panu, wołając i mówiąc: «Hosanna na wysokościach».
_
_
!Psalm 46
Ant. Dzieci żydowskie uścielały sukniami drogę i wołały mówiąc: «Hosanna Synowi Dawidowemu: Błogosławiony, który idzie w imię Pańskie».
v. Wszystkie narody, klaskajcie w dłonie, * radosnym głosem wykrzykujcie Bogu,
Bo Pan wysoko, straszliwy, * jest wielkim Królem nad całą ziemią.
Ant. Dzieci żydowskie uścielały sukniami drogę i wołały mówiąc: «Hosanna Synowi Dawidowemu: Błogosławiony, który idzie w imię Pańskie».
v. On nam poddaje narody * i ludy pod nasze stopy.
Wybiera nam na dziedzictwo * chwałę Jakuba, którego miłuje.
Ant. Dzieci żydowskie uścielały sukniami drogę i wołały mówiąc: «Hosanna Synowi Dawidowemu: Błogosławiony, który idzie w imię Pańskie».
v. Wstępuje Bóg wśród radosnych okrzyków, * Pan – przy dźwięku trąby.
Śpiewajcie psalmy Bogu, śpiewajcie; * śpiewajcie Królowi naszemu, śpiewajcie!
Ant. Dzieci żydowskie uścielały sukniami drogę i wołały mówiąc: «Hosanna Synowi Dawidowemu: Błogosławiony, który idzie w imię Pańskie».
v. Gdyż Bóg jest królem całej ziemi, * hymn zaśpiewajcie.
Bóg króluje nad narodami, * Bóg zasiada na swym świętym tronie.
Ant. Dzieci żydowskie uścielały sukniami drogę i wołały mówiąc: «Hosanna Synowi Dawidowemu: Błogosławiony, który idzie w imię Pańskie».
v. Połączyli się władcy narodów * z ludem Boga Abrahama. Bo możni świata należą do Boga: * On zaś jest najwyższy.
Ant. Dzieci żydowskie uścielały sukniami drogę i wołały mówiąc: «Hosanna Synowi Dawidowemu: Błogosławiony, który idzie w imię Pańskie».
$Gloria
Ant. Dzieci żydowskie uścielały sukniami drogę i wołały mówiąc: «Hosanna Synowi Dawidowemu: Błogosławiony, który idzie w imię Pańskie».
_
_
!!Czytanie Ewangelii
! Po rozdaniu palm diakon kładzie księgę Ewangelii na ołtarzu, a Kapłan nakłada kadzidło do kadzielnicy, po czym diakon śpiewa urywek Ewangelii opisujący wjazd Pana Jezusa do Jerozolimy.
v. Oczyść serce i wargi moje, wszechmogący Boże, któryś wargi proroka Izajasza oczyścił kamykiem ognistym. W łaskawym zmiłowaniu Swoim racz mię tak oczyścić, abym godnie zdołał głosić Twą świętą Ewangelię. Przez Chrystusa, Pana naszego. Amen.
D. Racz pobłogosławić, ojcze.
!Celebrans odpowiada:
S. Pan niech będzie w sercu twoim i na wargach twoich, byś godnie i należycie głosił Jego Ewangelię. W imię Ojca, i Syna, + i Ducha Świętego. Amen.
$Dominus vobiscum
!! Ewangelia
Ciąg dalszy ++ Ewangelii świętej według Mateusza.
R. Chwała Tobie Panie.
!Mt 21:1-9
Onego czasu: Gdy Jezus przybliżał się do Jeruzalem i przyszedł do Betfage na Górze Oliwnej, wtedy wysłał dwóch uczniów mówiąc im: «Idźcie do wsi, która jest przed wami, a niebawem znajdziecie oślicę przywiązaną i oślę z nią: odwiążcie i przywiedźcie do mnie. A jeśliby wam kto co mówił, powiedzcie, że Pan ich potrzebuje, a natychmiast puści je». A wszystko to się stało, aby się wypełniło, co powiedziane jest przez Proroka mówiącego: Powiedzcie córce Syjońskiej: Oto zdąża ku tobie król twój cichy i siedzący na oślicy i na oślęciu, synu podjarzemnej. Idąc tedy uczniowie uczynili jako im przykazał Jezus. I przewiedli oślicę z oślęciem i włożyli na nie szaty swoje, a Jego posadzili na nie. A wielka rzesza słała szaty swoje na drodze, a drudzy obcinali gałązki z drzew i rzucali na drogę. Rzesze zaś, które wyprzedzały i które postępowały za Nim, wołały mówiąc: «Hosanna Synowi Dawidowemu. Błogosławiony, który przybywa w imię Pańskie».
R. Chwała Tobie, Chryste.
S. Niech słowa Ewangelii zgładzą nasze grzechy.
_
_
!!Procesja z Poświęconymi Palmami
! Po nałożeniu przez Kapłana kadzidła do kadzielnicy, diakon zwraca się do wiernych i śpiewa:
V. Idźmy w pokoju.
! Wierni odpowiadają:
R. W imię Chrystusa. Amen.
_
! Procesja wyrusza poza kościół. Gdzie to możliwe, poświęcenie palm odbywa się w innym kościele lub kaplicy, a następnie procesjonalnie przechodzi się do kościoła głównego.
! W czasie procesji lud albo chór śpiewa następujące antyfony:
v. Spieszą tłumy z kwiatami i palmami Zbawicielowi naprzeciw i chwalebnemu Zwycięzcy powinną cześć oddają. Narody ustami swymi Syna Bożego opowiadają, a na cześć Chrystusa rozbrzmiewają pod obłoki głosy: «Hosanna».
_
v. Wraz z Aniołami i chłopiętami wiernie śpiewajmy Zwycięzcy śmierci, wołając: «Hosanna na wysokościach».
_
v. Rzesza wielka zgromadzona na dzień święta wołała do Pana: «Błogosławiony, który idzie w imię Pańskie: Hosanna na wysokościach».
_
!Łk 19:37, 38 
v. Poczęła cała rzesza schodzących ((z Góry Oliwnej)), weseląc się, wielkim głosem chwalić Boga za wszystkie cuda, które widziała, wołając: «Błogosławiony Król, który przybywa w imię Pańskie. Pokój na ziemi i chwała na wysokościach».
! Następnie śpiewa się hymn. Wierni powinni powtarzać refren: Gloria, laus po każdej zwrotce.
_
_
!!Hymn ku Czci Chrystusa Króla
_
! Chór:
v. Hołd Tobie, sława i cześć, o Chryste Królu i Zbawco: Któremu niegdyś chłopięcy chór nabożnie śpiewał Hosanna.
! Wszyscy:
Hołd Tobie, sława i cześć, o Chryste Królu i Zbawco: Któremu niegdyś chłopięcy chór nabożnie śpiewał Hosanna.
! Chór:
v. Ty jesteś Król Izraela i sławny potomek Dawida: Błogosławiony Królu, Ty dziś tu w imię Pańskie przybywasz. 
! Wszyscy:
Hołd Tobie, sława i cześć, o Chryste Królu i Zbawco: Któremu niegdyś chłopięcy chór nabożnie śpiewał Hosanna.
! Chór:
v. Wszystkie zastępy niebieskie na wysokościach Cię wielbią, a z nimi śmiertelny człek i wszystkie razem stworzenia.
! Wszyscy:
Hołd Tobie, sława i cześć, o Chryste Królu i Zbawco: Któremu niegdyś chłopięcy chór nabożnie śpiewał Hosanna.
! Chór:
v. Rzesza żydowska z palmami wybiegła Ci naprzeciwko: Przyszliśmy dzisiaj i my z hymnami, miłością, modlitwą.
! Wszyscy:
Hołd Tobie, sława i cześć, o Chryste Królu i Zbawco: Któremu niegdyś chłopięcy chór nabożnie śpiewał Hosanna.
! Chór:
v. Wtedy to szedłeś na mękę, a oni słusznie Cię czcili: My oto nucimy Ci śpiew, gdy już królujesz na wieki.
! Wszyscy:
Hołd Tobie, sława i cześć, o Chryste Królu i Zbawco: Któremu niegdyś chłopięcy chór nabożnie śpiewał Hosanna.
! Chór:
v. Oddanie ich wdzięcznie przyjąłeś, łaskawie przyjmij i nasze: O Królu dobry, rozdawco łask, miłe Ci wszystko co dobre.
! Wszyscy:
Hołd Tobie, sława i cześć, o Chryste Królu i Zbawco: Któremu niegdyś chłopięcy chór nabożnie śpiewał Hosanna.
_
_
Ant. Wszyscy wychwalają imię Twoje i mówią: «Błogosławiony, który idzie w imię Pańskie: Hosanna na wysokościach».
!!Psalm 147
v. Chwal, Jerozolimo, Pana: * chwal Boga twego, Syjonie.
Umocnił bowiem zawory bram twoich: * pobłogosławił synom twoim w tobie!
Zapewnił pokój twoim granicom: * nasyca ciebie pszenicą najlepszą.
Na ziemię On zsyła swoje orędzie: * chyżo mknie Jego słowo.
On daje śnieg jak wełnę: * a szron jak popiół rozsiewa.
Grad swój rozrzuca jak okruchy chleba: * od Jego mrozu ścinają się wody.
Słowo swe wypowiada i roztapia rzeki: * dąć każe swemu wiatrowi, a spływają wody.
Oznajmił słowo swoje Jakubowi: * Izraelowi ustawy swe i przykazania.
Tak nie uczynił żadnemu ludowi: * przykazań swoich im nie objawił.
$Gloria
Ant. Wszyscy wychwalają imię Twoje i mówią: «Błogosławiony, który idzie w imię Pańskie: Hosanna na wysokościach».
_
_
v. Powiewając gałązkami palmowymi padajmy na kolana przed nadchodzącym Panem, wyjdźmy wszyscy na Jego spotkanie z hymnami i pieśniami na ustach, wielbiąc Go i śpiewając: «Błogosławiony Pan».
v. Witaj, o Królu nasz, Synu Dawida, Odkupicielu świata, o którym Prorocy śpiewali, iż przyjdzie ocalić dom Izraela. Ciebie bowiem Ojciec zesłał na świat jako ofiarę dla jego zbawienia, Ciebie, którego oczekiwali wszyscy święci od początku świata; a teraz: «Hosanna Synowi Dawidowemu! Błogosławiony, który idzie w imię Pańskie! Hosanna na wysokościach!»
_
_
! Gdy procesja wchodzi do kościoła, rozpoczyna się ostatnią antyfonę.
v. Gdy wchodził Pan do miasta świętego, chłopięta żydowskie, zmartwychwstanie Żywota przepowiadając, z gałązkami palmowymi w ręku wołały: «Hosanna na wysokościach».
V. Gdy lud usłyszał, że Jezus przychodzi do Jerozolimy, wyszedł Mu na przeciw z palmowymi gałązkami i wołał: «Hosanna na wysokościach».
_
_
! Kapłan z asystującymi wstępuje na stopnie ołtarza i zwrócony do wiernych śpiewa:
$Dominus vobiscum
v. Módlmy się.
Panie Jezu Chryste, Królu i odkupicielu nasz, na Twoją cześć, trzymając w rękach palmy, śpiewaliśmy uroczyste pienia. Dozwól łaskawie, niech błogosławieństwo Twoje zstąpi wszędzie tam, gdzie te gałązki zostaną zaniesione. Niech prawica Twoja zniweczy wszelką przewrotność i ułudę szatańską, ochrania tych, których odkupiła. Który żyjesz i królujesz na wieki wieków.
! Wszyscy odpowiadają:
R. Amen.
! Po modlitwie kapłan i asystujący zdejmują szaty czerwone i zakładają fioletowe. W czasie śpiewania Męki Pańskiej nie trzyma się palm w rękach.

[Introitus]
@Tempora/Quad6-0:Introitus

[Oratio]
@Tempora/Quad6-0:Oratio

[Lectio]
@Tempora/Quad6-0:Lectio

[Graduale]
@Tempora/Quad6-0:Graduale

[Munda Cor Passionis]
Oczyść serce i wargi moje, wszechmogący Boże, któryś wargi proroka Izajasza oczyścił kamykiem ognistym. W łaskawym zmiłowaniu Swoim racz mię tak oczyścić, abym godnie zdołał głosić Twą świętą Ewangelię. Przez Chrystusa, Pana naszego. Amen.
D. Racz pobłogosławić, ojcze.
S. Pan niech będzie w sercu twoim i na wargach twoich, byś godnie i należycie głosił Jego Ewangelię. W imię Ojca, i Syna, + i Ducha Świętego.
D. Amen.

[Evangelium1]
v. Pasja Pana naszego Jezusa Chrystusa według Mateusza.
!Mt 26:36-75; 27:1-60
!x! J = słowa Chrystusa; C = opowiadanie Ewangelisty; S = słowa innych osób.

[Evangelium]
@:Munda Cor Passionis
_
@:Evangelium1
@Tempora/Quad6-0:Evangelium3

[Offertorium]
@Tempora/Quad6-0:Offertorium

[Secreta]
@Tempora/Quad6-0:Secreta

[Communio]
@Tempora/Quad6-0:Communio

[Postcommunio]
@Tempora/Quad6-0:Postcommunio
