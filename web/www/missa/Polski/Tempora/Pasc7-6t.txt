[Rank]
Sabbato Quattuor temporum Pentecostes;;Semiduplex I classis;;5;;ex Pasc7-0

[Rank]
Sabbato Quattuor temporum Pentecostes;;Semiduplex I classis;;6;;ex Pasc7-0

[RankNewcal]
Sabbato post Pentecostes;;Feria;;1;;

[Rule]
Gloria
(rubrica 1960 et missa brevior) LectioL1
(rubrica 1960) celebranda aut forma longior aut forma brevior
LectioL5
Sequentia
Credo
Prefatio=Spiritu

[Comment]
# Sobota Suchych Dni po Zesłaniu Ducha Świętego
! Stacja u Św. Piotra
! 1 klasy
! Szaty czerwone
Teksty dzisiejszej Mszy św. pozwalają nam ogarnąć znaczenie obchodu Pięćdziesiątnicy w Starym i Nowym Testamencie. W Starym Testamencie było to dziękczynienie za dary doczesne, w Nowym Testamencie dziękujemy za dar nie stworzony, którym jest Duch Święty. W szczególny sposób podkreśla dzisiejsza Msza św. zamieszkanie Ducha Świętego w naszych duszach (ant. na wejście, 1 kolekta, 1 i 6 lekcja). Jego obecność uśmierza płomień namiętności i rozpala ogień miłości Bożej.
We Mszy konwentualnej oraz we Mszy ze święceniami odczytuje się wszystkie modlitwy i lekcje. Natomiast w innych Mszach po 1 Alleluja można odmówić Gloria, Dominus vobiscum i drugą modlitwę, po czym bezpośrednio czyta się 6 lekcję, a po niej 2 Alleluja ze Środy Suchych Dni po Zesłaniu Ducha Świętego i Sekwencję Veni, Sance Spiritus z Alleluja na końcu.

[Introitus]
!Rz 5:5
v. Miłość Boża rozlana jest w sercach naszych, alleluja, przez Ducha Świętego, mieszkającego w nas, alleluja, alleluja.
!Ps 102:1
Błogosław, duszo moja, Pana, a wszystko, co jest we mnie, święte imię Jego.
&Gloria
v. Miłość Boża rozlana jest w sercach naszych, alleluja, przez Ducha Świętego, mieszkającego w nas, alleluja, alleluja.

[Oratio]
Prosimy Cię, Panie, wlej łaskawie Ducha Świętego w dusze nasze; Jego bowiem mądrość nas stworzyła, a Opatrzność nami rządzi.
$Per Dominum eiusdem

[LectioL1]
Czytanie z Księgi Proroka Joela.
!Jl 2:28-32
!x! Na proroctwo Joela powołał się św. Piotr w dniu Zesłania Ducha Świętego.
To mówi Pan Bóg; Wyleję Ducha mego na wszelkie ciało i prorokować będą synowie wasi i córki wasze; starcom waszym sny się śnić będą, a młodzieńcy wasi widzenia oglądać będą. Lecz i na sługi moje, i na służebnice w owe dni wyleję Ducha mego. I dam cuda na niebie i na ziemi, krew i ogień, i kłęby dymu. Słońce obróci się w ciemność, a księżyc w krew, zanim przyjdzie dzień Pański wielki i straszny. I będzie: Każdy, kto będzie wzywał imienia Pańskiego, zbawiony będzie; bo na górze Syjon i w Jeruzalem będzie wybawienie, jak rzekł Pan, i w pozostałych, których Pan wezwie.
$Deo gratias

[GradualeL1]
Alleluja
!J 6:64
Duch jest tym, który ożywia, ciało nic nie pomoże.

[OratioL1]
Prosimy Cię, Panie, niech Duch Święty zapali nas tym ogniem, który Pan nasz Jezus Chrystus zesłał na ziemię, pragnąc, by mocno rozgorzał:
$Qui tecum eiusdem

[LectioL2]
Czytanie z Księgi Kapłańskiej.
!Kpł 23:9-11; 23:15-17; 23:21
!x! W Starym Testamencie w Pięćdziesiątnicę składano na ofiarę pierwsze snopy i owoce. W Kościele wspominamy pierwsze nawrócenia w dzień Zesłania Ducha Świętego.
W one dni: Przemówił Pan do Mojżesza, głosząc: «Przemów do synów Izraelowych i powiedz im: Gdy wejdziecie do ziemi, którą ja daję wam, i będziecie odbywali żniwo wasze, przyniesiecie do kapłana snop – pierwociny żniwa waszego. On podniesie snop przed Panem dla waszej pomyślności, nazajutrz po szabacie, i poświęci go. Poczynając od dnia następnego po szabacie, którego przyniesiecie snop do podnoszenia, będziecie liczyć siedem pełnych tygodni. Będziecie liczyć pięćdziesiąt dni aż do następnego dnia po siódmym szabacie i złożycie nową ofiarę niekrwawą Panu. Przyniesiecie ze swoich mieszkań dwa chleby do podnoszenia z dwóch dziesiątych efy mąki wyborowej, wypieczone z kwasem: są to pierwociny dla Pana. Tego dnia ogłosicie święto, będzie to dla was zwołanie święte: nie będziecie wykonywali żadnej pracy służebnej. Jest to prawo wieczne dla potomnych waszych we wszystkich miejscach zamieszkania waszego, mówi Pan wszechmogący».
$Deo gratias

[GradualeL2]
Alleluja
!Job 26:13
Duch Jego ozdobił niebiosa.

[OratioL2]
Boże, który nakazałeś dla zdrowia dusz umartwiać ciało nasze postem, spraw łaskawie, abyśmy zawsze duszą i ciałem byli Tobie oddani.
$Per Dominum

[LectioL3]
Czytanie z Księgi Powtórzonego Prawa.
!Pp 26:1-11
!x! Żydzi składali Panu Bogu pierwociny w dowód wdzięczności za wyzwolenie z niewoli egipskiej i wprowadzenie do ziemi urodzajnej. Kościół dziękuje za wyzwolenie z niewoli szatana i za Sakramenty święte.
W one dni: Mówił Mojżesz do synów Izraelowych: «Słuchaj Izraelu, co ja przykazuję tobie dzisiaj: gdy wejdziesz do ziemi, którą ci Pan, Bóg twój, da w posiadanie, i posiądziesz ją, i mieszkać w niej będziesz, weźmiesz ze wszystkich plonów twoich pierwociny i włożysz je do kosza, i pójdziesz do miejsca, które Pan, Bóg twój, obierze, aby tam wzywano imienia Jego. I przystąpiwszy do kapłana, który natenczas będzie, rzeczesz do niego: Wyznaję dziś przed Panem, Bogiem twoim, że to On nas wysłuchał i wejrzał na poniżenie nasze i na trud, i na ucisk. I wywiódł nas z Egiptu ręką mocną i ramieniem wyciągniętym, wśród postrachu wielkiego, wśród znaków i cudów, i wprowadził na to miejsce, i dał nam ziemię mlekiem i miodem płynącą. A przeto teraz ofiaruję pierwsze urodzaje zboża ziemi, którą mi dał Pan.
I zostawisz je przed oczyma Pana, Boga twego, pokłoniwszy się Panu, Bogu twemu. I będziesz ucztował ze wszystkich dóbr, które Pan, Bóg twój, da tobie».
$Deo gratias

[GradualeL3]
Alleluja
!Dz 2:1
Gdy nadeszły dni Pięćdziesiątnicy, siedzieli wszyscy razem.

[OratioL3]
Spraw, prosimy Cię, wszechmogący Boże, abyśmy wyćwiczeni przez zbawienne posty powstrzymywali się od wszelkich występków i tym łatwiej uzyskali Twoje przebaczenie.
$Per Dominum

[LectioL4]
Czytanie z Księgi Kapłańskiej.
!Kpł 26:3-12
!x! Wierność Panu Bogu zapewnia Jego szczególną opiekę.
W one dni: Rzekł Pan do Mojżesza: «Mów do synów Izraelowych i powiedz im: Jeśli będziecie postępowali według moich praw i będziecie przestrzegali moich nakazów, i wypełnicie je, ześlę wam deszcz w swoim czasie, ziemia wyda swój plon, a drzewa pól swoje owoce. Młocka wasza dosięgnie żniw, a żniwo dosięgnie zasiewu; będziecie jedli wasz chleb do sytości i będziecie mieszkali bezpiecznie w ziemi waszej.
Zaprowadzę Pokój w kraju; będziecie spali i nikt nie będzie niepokoił. Usunę z kraju zwierzęta dzikie i miecz nie przejdzie przez ziemię waszą. Będziecie ścigali wrogów waszych i padną przed wami od miecza. Pięciu z was będzie ścigało stu, a stu z was będzie ścigało dziesięć tysięcy i padną wasi wrogowie przed wami od miecza.
Zwrócę się ku wam i rozszerzę was, i rozmnożę was, i utrzymam z wami przymierze. Będziecie spożywali [zbiory] stare, bardzo stare, i odrzucicie stare dla nowych. Założę mieszkanie moje pośród was, a dusza moja nie odrzuci was. Będę chodził między wami i będę Bogiem waszym, a wy będziecie ludem moim, mówi Pan wszechmogący».
$Deo gratias

[GradualeL4]
Alleluja
V. (Tu się przyklęka) Przyjdź, Duchu Święty, napełnij serca Twych wiernych i zapal w nich ogień Twojej miłości.

[OratioL4]
Wszechmogący Boże, prosimy Cię, daj nam tak wstrzymywać się od pokarmów mięsnych, abysmy również powstrzymywali się od namiętności, które nas kuszą.
$Per Dominum.

[LectioL5]
Czytanie z Księgi Proroka Daniela.
!Dn 3:47-51
W one dni: Anioł Pański zstąpił z Azariaszem i towarzyszami jego w piec i wyrzucił płomień ognia z pieca, uczynił wśród pieca jakby wiatr rosisty, przewiewający. Płomień zaś rozchodził się nad piecem na czterdzieści dziewięć łokci, i wypadł, i popalił tych Chaldejczyków, których znalazł koło pieca – sługi króla, którzy piec rozpalali. A ich zgoła nie dotknął się ogień, ani nie zasmucił, ani żadnej przykrości nie uczynił. Wtedy ci trzej jakby jednymi usty chwalili i wysławiali, i błogosławili Boga w piecu mówiąc:
$Deo Gratias

[GradualeL5]
Alleluja
!Dn 3:52
Błogosławiony jesteś Panie, Boże ojców naszych, i chwalebny na wieki.

[OratioL5]
Boże, któryś złagodził płomienie ognia dla trzech młodzieńców, spraw łaskawie, aby nas, sług Twoich, nie strawił płomień namiętności.
$Per Dominum.

[Lectio]
Czytanie z Listu świętego Pawła Apostoła do Rzymian.
!Rz 5:1-5
!x! Wiara w Chrystusa i obecność Ducha Świętego zamieniają nasze doświadczenia w źródło chwały.
Bracia: Usprawiedliwieni z wiary, pokój wobec Boga zachowajmy przez Pana naszego Jezusa Chrystusa, dzięki któremu mamy również przystęp przez wiarę do tej łaski, w której stoimy i chlubimy się nadzieją chwały synów Bożych. Ale nie tylko, bo chlubimy się i z ucisków, wiedząc, że ucisk sprawuje cierpliwość, a cierpliwość doświadczenie, doświadczenie zaś nadzieje. A nadzieja nie zawodzi, gdyż miłość Boża rozlana jest w sercach naszych przez Ducha Świętego, który nam jest dany.

[Graduale]
!Ps 116:1-2
Chwalcie Pana, wszystkie narody, wysławiajcie Go, wszystkie ludy.
V. Bo miłosierdzie Jego nad nami utwierdzone, a wierność Pańska trwa na wieki.

[Sequentia]
@Tempora/Pasc7-0:Sequentia

[Evangelium]
Ciąg dalszy ++ Ewangelii świętej według Łukasza.
!Łk 4:38-44
!x! Za przykładem Zbawiciela Kościół spieszy z pomocą w każdej niedoli, jednak głównym jego zadaniem jest głoszenie Królestwo Bożego.
Onego czasu: Jezus wszedłszy z synagogi, wstąpił do domu Szymona. A świekra Szymona miała wielką gorączkę i prosili Go za nią. I stanąwszy nad nią, rozkazał gorączce, a ta ją opuściła. I natychmiast powstawszy, usługiwała im.
A gdy zaszło słońce, wszyscy, którzy mieli chorych na rozliczne niemoce, prowadzili ich do Niego. A On na każdego kład ręce i uzdrawiał ich. Ustępowali też z wielu szatani wołając i mówiąc: «Ty jesteś Synem Bożym». Ale On gromiąc ich nie dozwala im mówić, albowiem wiedzieli, że jest Chrystusem.
A z nastaniem dnia wyszedł i udał się na miejsce samotne. Rzesza jednak szukała Go i przyszła aż do Niego. I zatrzymywali Go, aby nie odchodził od nich. Ale On rzekł im: «Potrzeba, abym i innym miastom głosił Królestwo Boże; bo na to jestem posłany». I nauczał w synagogach Galilei.

[Offertorium]
!Ps 87:2-3
Panie, Boże, Zbawicielu mój, podczas dnia wołam i w nocy żalę się przed Tobą, niech moja modlitwa dojdzie do Ciebie, Panie, alleluja.

[Secreta]
Aby nasze posty podobały się Tobie, Panie, daj nam złożyć Ci w ofierze serca oczyszczone mocą tej tajemnicy.
$Per Dominum.

[Communio]
!J 3:8
Duch tchnie, kędy chce: i głos Jego słyszysz, alleluja, alleluja, ale nie wiesz, skąd przychodzi ani dokąd idzie, alleluja, alleluja, alleluja.

[Postcommunio]
Panie, niech Twoje święte tajemnice obudzą w nas Boży zapał, abyśmy czerpali radość zarówno z ich sprawowania, jak z owoców.
$Per Dominum.
