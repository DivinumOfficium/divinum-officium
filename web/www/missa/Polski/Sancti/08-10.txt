[Rank]
S. Laurentii Martyris;;Duplex II classis cum octava simplici;;5.1;;ex C2

[Rank1960]
S. Laurentii Martyris;;Duplex II classis;;5;;ex C2

[Rule]
Gloria
CredoDA

[Comment]
Św. Wawrzyńca
2 klasy
Szaty czerwone
Św. Wawrzyniec, archidiakon papieża Sykstusa II, był zarządcą dóbr kościelnych i opiekunem ubogich. Kilka dni po męczeńskiej śmierci papieża prefekt zażądał od Wawrzyńca wydania skarbów Kościoła. Św. Wawrzyniec zgromadził tłum biedaków, których karmił, i wskazując na nich rzekł: «Oto są prawdziwe skarby Kościoła; oni przemieniają nasze jałmużny na skarby nieginące». Śmiałego diakona torturowano na rozpalonej kracie. Podtrzymywany łaską Bożą męczennik żartował z prześladowców i dziękował Bogu, że może wkroczyć w podwoje nieba (kolekta, graduał). Pochowano go przy drodze Tyburtyńskiej na Agro Verano. Cesarz Konstantyn wzniósł nad grobem Świętego bazylikę, którą wielokrotnie rozbudowywano i zaliczono do patriarchalnych bazylik Rzymu. Ponadto w Rzymie wzniesiono ku czci św. Wawrzyńca około 40 kościołów. Osiem z nich przetrwało do naszych czasów. Imię
jego wymienia się w kanonie Mszy świętej.

[Introitus]
!Ps 95:6
!x! Antyfona wyraża zachwyt wchodzących do wspaniałej bazyliki św. Wawrzyńca.
v. Chwałą i pięknością promienieje jego oblicze, moc i wspaniałość w jego świątyni.
!Ps 95:1
Śpiewajcie Panu pieśń nową, śpiewajcie Panu, wszystkie krainy.
&Gloria
v. Chwałą i pięknością promienieje jego oblicze, moc i wspaniałość w jego świątyni.

[Oratio]
Daj nam, prosimy Cię, wszechmogący Boże, tak stłumić płomienie naszych namiętności, jak świętemu Wawrzyńcowi użyczyłeś sił do przezwyciężenia katuszy ognia.
$Per Dominum

[Lectio]
Czytanie z Listu świętego Pawła Apostoła do Koryntian.
!2 Kor 9:6-10
!x! Św. Wawrzyniec oświadczył pogańskiemu sędziemu, że przez rozdawanie jałmużny gromadzi się prawdziwe bogactwa.
Bracia! Kto skąpo sieje, skąpo też i żąć będzie, a kto sieje w błogosławieństwach, w błogosławieństwach też żąć będzie. Każdy jako postanowił w sercu swoim, nie z żalem albo z musu: ochotnego bowiem dawcę miłuje Bóg. A Bóg mocen jest udzielić wam wszelkiego daru obfitości, abyście mając zawsze dostatek wszystkiego obfitowali we wszelki dobry uczynek, jako napisane jest: «Rozsypał, dał ubogim a sprawiedliwość jego trwa na wieki wieków». A. ten, który siewcy dostarcza nasienia i chleb do spożycia, i wam te nasienie rozmnoży, i przysporzy plonów sprawiedliwości waszej.

[Graduale]
!Ps 16:3
Badałeś me serce, nocą mnie nawiedziłeś.
V. Doświadczyłeś mię w ogniu, a nieprawości we mnie znalazłeś. Alleluja, alleluja.
V. Lewita Wawrzyniec dobre dzieło wykonał: znakiem Krzyża wzrok ślepym przywrócił. Alleluja.

[Evangelium]
Ciąg dalszy ++ Ewangelii świętej według Jana.
!J 12:24-26
!x! Śmierć św. Wawrzyńca i wielu innych męczenników przyniosła Kościołowi zwycięstwo nad pogaństwem i wspaniały wzrost.
Onego czasu: Rzekł Jezus uczniom swoim: «Zaprawdę, zaprawdę powiadam wam, jeśli ziarno pszeniczne wrzucone w ziemię nie obumrze, samo zostanie, lecz jeśli obumrze, wiele owocu przynosi. Kto miłuje życie swoje, straci je, ale ko ma w nienawiści życie swoje na tym świecie, na żywot wieczny zachowa je. Kto by chciał mi służyć, niech mnie naśladuje, a gdzie ja jestem, tam będzie i sługa mój. Jeśli kto służyć mi będzie, uczci go Ojciec mój».

[Offertorium]
!Ps 95:6
Chwałą i pięknością promienieje jego oblicze, moc i wspaniałość w jego świątyni.

[Secreta]
Prosimy Cię, Panie, przyjmij dary ze czcią złożone i spraw, niech przez zasługi św. Wawrzyńca przyczynią się do naszego zbawienia.
$Per Dominum

[Communio]
!J 12:26
Kto mnie służy, niech idzie za mną; a gdzie ja jestem, tam będzie i sługa mój.

[Postcommunio]
Darem świętym nasyceni, kornie błagamy Cię, Panie, abyśmy składając przez tę ofiarę należny Ci hołd, za wstawiennictwem św. Wawrzyńca, Twego Męczennika, otrzymali obfitsze owoce Twego odkupienia.
$Per Dominum
