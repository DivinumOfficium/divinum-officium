[Rank]
S. Joannis Damasceni Confessoris;;Duplex;;3;;vide C5

[RankNewcal]
S. Joannis Damasceni Confessoris;;Duplex optional;;2;;vide C5

[Rule]
vide C5;
Gloria
CredoDA

[Comment]
# 27 III – Św. Jana Damasceńskiego, Wyznawcy i Doktora Kościoła
! 3 klasy
! Szaty białe
Św. Jan urodził się w Damaszku około r. 675. Przez kilka lat pełnił obowiązki «logoteta», tj. przedstawiciela ludności chrześcijańskiej wobec kalifa. Kiedy nie mógł spełniać swoich obowiązków bez narażenia wiary, zrzekł się urzędu i wstąpił do klasztoru św. Saby pod Jerozolimą, gdzie oddawał się modlitwie i nauce. Gorliwie występował przeciw obrazoburcom, nauczając o pożytku, jaki obrazy przynoszą wiernym. Napisał liczne i cenne dzieła teologiczne. Zmarł około roku 749 w klasztorze św. Saby. Jest uważany za ostatniego z Ojców Kościoła Wschodniego.
Ewangelia oraz antyfony dzisiejszej Mszy nawiązują do dawnej tradycji, według której św. Janowi ucięto prawą rękę. Został jednak cudownie uzdrowiony i mógł nadal pisać swoje wiekopomne dzieła. Modlitwy wspominają jego gorliwość w obroni czci obrazów.

[Introitus]
!Ps 72:24
v. Tyś ujął mą prawicę; po myśli Twojej wyprowadzisz mnie i wreszcie przyjmiesz mnie do chwały.
!Ps 72:1
Jak dobry jest Bóg Izraela dla tych, co są prawego serca!
&Gloria
v. Tyś ujął mą prawicę; po myśli Twojej wyprowadzisz mnie i wreszcie przyjmiesz mnie do chwały.

[Oratio]
Wszechmogący, wieczny Boże, Ty ku obronie czci świętych obrazów obdarzyłeś św. Jana nauką z nieba i przedziwną mocą ducha; dzięki jego wstawiennictwu i przykładowi spraw łaskawie, abyśmy naśladowali cnoty i doznawali opieki tych, których wizerunki czcimy.
$Per Dominum

[Lectio]
Czytanie z Księgi Mądrości.
!Mdr 10:10-17
Sprawiedliwego prowadził Pan drogami prostymi i ukazał mu Królestwo Boże i dał mu poznanie rzeczy świętych; wzbogacił go w jego pracach i poszczęścił pracom jego. Wśród podstępów oszukujących go był przy nim i ubogacił go. Zachował od nieprzyjaciół i obronił go od uwodzicieli, a w twardej walce dał mu zwyciężyć, aby poznał, że nad wszystko mocniejsza jest mądrość. Ona sprawiedliwego nie opuściła, gdy był zaprzedany, ale go wybawiła od grzesznych i zstąpiła z nim do dołu, i w więzieniu go nie opuściła, aż mu przyniosła berło królewskie i moc przeciwko tym, którzy go gnębili, i dowiodła kłamstwa tych, co go oczerniali, i dała mu sławę wieczną. Ona lud sprawiedliwy i nienaganne potomstwo wybawiła od narodów, które go ciemiężyły. Weszła w duszę sługi Bożego i stanął przeciw srogim królom przez cuda i znaki. I oddała sprawiedliwym nagrodę za ich pracę.

[Tractus]
!Ps 17:33, 35
Oto Bóg przepasał mnie mocą i nienaganną uczynił mą drogę.
V. On do bitwy ręce me wyćwiczył i me ramiona, by napiąć łuk spiżowy.
!Ps 38:39, 50
Ścigałem mych wrogów i chwytałem ich.
V. Złamałem ich, nie mogli się podnieść: upadli pod mymi stopami.
V. Będę Cię przeto sławił wśród narodów, Panie, i psalm będę głosić Twemu imieniu.

[Evangelium]
Ciąg dalszy ++ Ewangelii świętej według Łukasza.
!Łk 6:6-11
Onego czasu: Stało się też w inny szabat, że wszedł do synagogi i nauczał. A był tam człowiek, który miał suchą prawą rękę. I podpatrywali Go uczeni i faryzeusze, czy też będzie w szabat uzdrawiał, aby znaleźć powód do oskarżenia Go. On jednak znał ich myśli i rzekł człowiekowi, który miał uschłą rękę: «Podnieś się i stań pośrodku». A on podniósłszy się stanął. I rzekł do nich Jezus: «Zapytuję was, czy godzi się w szabat dobrze czynić czy też źle, życie ocalić czy zatracić?» I spojrzawszy wkoło po wszystkich, rzekł człowiekowi: «Wyciągnij rękę swoją». I wyciągnął, a przywrócona mu była ręka jego. Ale oni, pełni szaleństwa, mówili między sobą, co by uczynić z Jezusem.

[Offertorium]
!Job 14:7
Drzewo ma nadzieję: jeśli ucięte będzie, znowu się zieleni i odrastają gałązki jego.

[Secreta]
Panie, niech te dary, które Ci ofiarujemy, staną się godne Twojego wejrzenia za łaskawym wstawiennictwem świętego Jana oraz Świętych, których wizerunki czcimy w świątyniach za jego sprawą.
$Per Dominum

[Communio]
!Ps 36:17
Ramiona bezbożnych będą połamane, a Pan podtrzymuje sprawiedliwych.

[Postcommunio]
Prosimy Cię, Panie, niech dar, któryśmy przyjęli, stanie się dla nas orężem niebieskim i niech nas otacza opieka św. Jana, wzmożona jednomyślnym wstawiennictwem Świętych, dla których obrazów wywalczył on cześć w Kościele.
$Per Dominum
