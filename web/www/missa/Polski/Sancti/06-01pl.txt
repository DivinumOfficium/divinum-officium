[Comment]
# 01 VI – Bł. Jakuba Strzemię, Biskupa i Wyznawcy
! 3 klasy
! Szaty białe
! W Polsce
Bł. Jakub urodził się w roku 1340. Jako młodzieniec wstąpił do zakonu Franciszkanów. Zasłynął jako gorliwy misjonarz wschodnich kresów. W roku 1391 został arcybiskupem halicko-lwowskim. Z wielką gorliwością organizował życie religijne w rozległej archidiecezji. Odznaczał się gorącym nabożeństwem do Najświętszego Sakramentu i Matki Bożej. Cieszył się zaufaniem króla Władysława Jagiełły. Zmarł 20 października 1409 roku. Relikwie spoczywają w katedrze tarnowskiej. Teksty Mszy świętej kreślą obraz idealnego duszpasterza.

[Introitus]
!Iz 61:1
v. Duch Pański nade mną, dlatego mnie namaścił i posłał mnie, abym głosił dobrą nowinę cichym. ((O. W. Alleluja, alleluja.))
!Ps 131:1
Pomnij, Panie, na Dawida i na całą jego gorliwość.
&Gloria
v. Duch Pański nade mną, dlatego mnie namaścił i posłał mnie, abym głosił dobrą nowinę cichym. ((O. W. Alleluja, alleluja.))

[Oratio]
Boże, Ty w błogosławionym Jakubie, Twoim Wyznawcy i Biskupie, przedziwnie wznowiłeś apostolskiego ducha głoszenia Ewangelii; spraw, prosimy Cię, abyśmy zawsze trwali przy Tobie przez wiarę i czyny.
$Per Dominum

[Lectio]
!Flp 1:3-11
Dzięki czynię Bogu mojemu, ilekroć was wspominam, zawsze, we wszystkich modlitwach moich modląc się za was wszystkich z radością, za wasz współudział w Ewangelii Chrystusowej od pierwszego dnia aż dotychczas. A ufam, że ten, który rozpoczął w was dobrą sprawę, dokona jej aż do dnia Chrystusa Jezusa. Jakże to jest słuszne, abym tak sądził o was, bo przecież noszę was w sercu, a wy wszyscy współuczestnikami radości mojej jesteście i w więzach moich, i w obronie, i w umacnianiu Ewangelii. Albowiem świadkiem mi jest Bóg, jak pragnę, abyście wszyscy byli w sercu Jezusa Chrystusa. A modlę się o to, aby miłość wasza pomnażała się nieustannie w umiejętności i we wszelkim zrozumieniu, abyście umieli rozeznać, co ważniejsze; a byli szczerzy i bez skazy na dzień Chrystusowy, napełnieni plonem sprawiedliwości przez Jezusa Chrystusa ku czci i chwale Bożej.

[Graduale]
!Syr 44:16-20
Oto wielki kapłan, który za dni swoich podobał się Bogu.
V. Nie znalazł się jemu podobny, który  by zachował prawo Najwyższego. Alleluja, alleluja.
!Ps 109:4
V. Tyś kapłanem na wieki na wzór Melchizedeka. Alleluja.

[GradualeP]
Alleluja, alleluja.
V. Tyś kapłanem na wieki na wzór Melchizedeka. Alleluja.
V. Oto kapłan, którego uwieńczył Pan. Alleluja. 

[Evangelium]
@Tempora/Pasc2-0:Evangelium

[Offertorium]
Wybrał go sobie Pan na kapłana, aby Mu składał ofiarę pochwalną. ((O. W. Alleluja.))

[Secreta]
Prosimy Cię, Panie, aby Twoja ofiara wznieciła w nas taki płomień najczystszej miłości, jakim pałał błogosławiony Jakub przy jej składaniu.
$Per Dominum

[Communio]
!Mt 10:27
Co wam mówię w ciemności, opowiadajcie na świetle: i co usłyszycie na ucho, głoście na dachach. ((O. W. Alleluja.))

[Postcommunio]
Najmiłościwszy Boże, niech łaska tego Sakramentu, który przyjęliśmy, trwa w sercach naszych: abyśmy nią umocnieni, za przykładem bł. Jakuba zdołali pokonać nieprzyjaciół i osiągnąć nieskazitelny wieniec chwały.
$Per Dominum