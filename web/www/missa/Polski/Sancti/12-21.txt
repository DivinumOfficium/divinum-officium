[Rank]
S. Thomae Apostoli;;Duplex II classis;;5.1

[Rank1960]
S. Thomae Apostoli;;Duplex II classis;;5

[Rule]
Gloria
Credo
Prefatio=Apostolis

[Comment]
# 21 XII – Św. Tomasza, Apostoła 
! 2 klasy
! Szaty czerwone
Św. Tomasz Apostoł nie chciał uwierzyć w zmartwychwstanie, póki osobiście nie przekonał się o powrocie Chrystusa do życia. Ta ostrożność dodaje znaczenia jego świadectwu. Umocniony w wierze głosił Ewangelię w Małej Azji poza granicami Cesarstwa Rzymskiego. Według tradycji miał dotrzeć do Indii i tam ponieść śmierć koło Madras. Szczegółów jego życia nie znamy. Ukryty jak kamień fundamentu leży u początków budowy Kościoła Chrystusowego (lekcja). Chętnie powtarzamy jego wyznanie wiary: «Pan mój i Bóg mój», które Kościół obdarzył odpustem.

[Introitus]
@Sancti/02-24:Introitus

[Oratio]
Dozwól nam, prosimy Cię, Panie, ze świętą dumą obchodzić uroczystość św. Tomasza, Twego Apostoła, aby nas zawsze dźwigała jego opieka i abyśmy wiarę jego naśladowali z należnym oddaniem.
$Per Dominum

[Lectio]
Czytanie z Listu świętego Pawła Apostoła do Efezjan.
!Ef 2:19-22
Bracia: Nie jesteście już obcymi i przychodniami, ale współobywatelami Świętych i domownikami Boga, wzniesieni na fundamencie Apostołów i Proroków, którego kamieniem węgielnym jest sam Chrystus Jezus. W Nim wszystko budowanie z sobą spojone rośnie w Kościół święty w Panu, do którego i wasza budowa należy na mieszkanie Boże w Duchu.

[Graduale]
!Ps 138:17-18
Ogromnie zaszczyceni są w oczach moich przyjaciele Twoi, Boże; na zawsze jest utrwalone ich władanie.
V. Gdybym ich przeliczył, więcej ich niż piasku. Alleluja, alleluja
!Ps 32:1
Sprawiedliwi, weselcie się w Panu: prawym przystoi Go chwalić. Alleluja.

[Evangelium]
Ciąg dalszy ++ Ewangelii świętej według Jana.
!J 20:24-29
Onego czasu: Tomasz, jeden z dwunastu, zwany Didymus, nie był razem z nimi, kiedy przyszedł Jezus. Powiedzieli mu tedy inni uczniowie: «Widzieliśmy Pana». A on im rzekł: «Jeśli nie ujrzę na rękach Jego przebicia gwoźdźmi i nie włożę palca mego w miejsce gwoździ, i nie włożę ręki mojej w bok Jego, nie uwierzę». A po ośmiu dniach byli znowu uczniowie Jego w domu i Tomasz z nimi. Wszedł Jezus, a drzwi były zamknięte, stanął między nimi i rzekł: «Pokój wam». Potem rzekł do Tomasza: «Włóż tu palec twój i oglądaj ręce moje, i wyciągnij rękę twoją i włóż w bok mój, a nie bądź niewiernym, lecz wierzącym». A odpowiadając Tomasz rzekł Mu: «Pan mój i Bóg mój». Rzecze mu Jezus: «Uwierzyłeś dlatego, żeś mię ujrzał, Tomaszu: błogosławieni, którzy nie widzieli, a uwierzyli».

[Offertorium]
!Ps 18:5
Na całą ziemię ich głos się rozchodzi i aż po krańce świata ich mowy.

[Secreta]
Oddajemy Ci, Panie, dług naszego poddaństwa, kornie błagając, abyś strzegł w nas Swych darów za przyczyną św. Tomasza Apostoła, którego chwalebne męczeństwo czcimy przez złożenie Ci ofiary uwielbienia.
$Per Dominum

[Communio]
!J 20:27
Wyciągnij rękę twoją i rozpoznaj miejsce gwoździ, a nie bądź niewiernym, lecz wierzącym.

[Postcommunio]
Przyjdź nam z pomocą, miłosierny Boże, a za wstawiennictwem św. Tomasza Apostoła strzeż w nas łaskawie Swoich darów.
$Per Dominum

[Tractus]
!Ps 20:3-4
Spełniłeś pragnienie jego serca, prośbie ust jego nie odmówiłeś.
V. Uprzedziłeś go hojnym błogosławieństwem.
V. Włożyłeś mu na głowę koronę z drogich kamieni.

[GradualeP]
V. Alleluja, alleluja
!Ps 32:1
Sprawiedliwi, weselcie się w Panu: prawym przystoi Go chwalić. Alleluja.
!Ps 88:6
V. Niebiosa wielbią cuda Twoje, Panie, a wierność Twoją zgromadzenie świętych. Alleluja.
