[Officium]
Św. Alfonsa Marji Liguori Biskupa Wyznawcy i Doktora Kościoła

[Comment]
# 2 VIII – Św. Alfonsa Marii Liguori, Biskupa, Wyznawcy i Doktora Kościoła
! 3 klasy
! Szaty białe
Św. Alfons urodził się koło Neapolu w roku 1696. W szesnastym roku życia uzyskał doktorat praw i rozpoczął karierę adwokacką. Zrozumiawszy niebezpieczeństwo tego zawodu, porzucił go i poświęcił się służbie Bożej. Jako kapłan zauważył ignorancję religijną ludu i założył zgromadzenie Redemptorystów dla głoszenia misji ludowych. Napisał pomnikową teologię moralną oraz wiele dzieł ascetycznych. Na rozkaz papieża przez trzynaście lat był biskupem diecezji św. Agaty. Uzyskawszy zwolnienie z tego urzędu wrócił do zgromadzenia i do końca życia świecił przykładem gorliwości. Zmarł jako dziewięćdziesięcioletni starzec w roku 1787.

Św. Stefana I, Papieża i Męczennika
! Wspomnienie
! Szaty czerwone
Św. Stefan I był papieżem w latach 254—257. Stwierdził ważność chrztu udzielonego przez heretyków. Według tradycji został zamordowany w czasie odprawiania Mszy świętej w katakumbach. 

Msza wspólna nr 8 Si diligis

[Introitus]
!Łk 4:18
v. Duch Pański nade mną: dlatego mnie namaścił, abym głosił Ewangelię ubogim. Posłał mię, abym uzdrowił skruszonych w sercu.
!Ps 77:1
Słuchaj, mój ludu, nauki mojej: uszy swoje nakłońcie na słowa ust moich.
&Gloria
v. Duch Pański nade mną: dlatego mnie namaścił, abym głosił Ewangelię ubogim. Posłał mię, abym uzdrowił skruszonych w sercu.

[Oratio]
Boże, Tyś przez św. Alfonsa Marię, Twego Wyznawcę i Biskupa, obdarzył Twój Kościół nową rodziną zakonną; prosimy Cię, abyśmy pouczeni jego zbawiennymi napomnieniami i wzmocnieni przykładem, zdołali szczęśliwie dojść do Ciebie.
$Per Dominum

[Lectio]
!2 Tm 2:1-7
!x! Św. Alfons, podobnie jak św. Paweł, nie tylko sam głosił słowo Boże, lecz pozostawił uczniów, którzy prowadzą nadal jego dzieło. 
Najmilszy: Wzmacniaj się w łasce, która jest w Chrystusie Jezusie, a to, co słyszałeś ode mnie wobec wielu świadków, zlecaj ludziom wiernym, którzy będą zdolni uczyć też i innych. Pracuj jako dobry żołnierz Chrystusa Jezusa. Żaden bojownik Boży nie wikła się w sprawy tego życia, aby temu się podobał, pod kim bojuje. Bo i zapaśnik nie otrzymuje wieńca, jeśli nie walczy według przepisów. Rolnik, który pracuje, ma prawo pierwszy korzystać z owoców. Rozważ, co mówię, bo da ci Pan we wszystkim zrozumienie.

[Graduale]
!Ps 118:52-53
Pamiętam, Panie, o dawnych Twych Sądach, są one dla mnie pociechą. Gniew mnie ogarnia z powodu grzeszników porzucających Twe prawo.
!Ps 39:11
Sprawiedliwości Twojej w mym sercu nie skryłem, wyjawiłem Twą wierność i Twoją pomoc. Alleluja, alleluja.
!Syr 49:3-4
Tego Bóg przeznaczył, by nawoływał lud do pokuty i usunął wstrętną bezbożność; on serce swoje skierował ku Panu i w czasach zepsucia umocnił pobożność. Alleluja.

[Evangelium]
@Sancti/04-25:Evangelium

[Offertorium]
! Prz 3:9; 3:27
Składaj Panu ofiary z twojej majętności, dawaj Mu z pierwocin wszystkich twoich plonów. Nie zabraniaj czynić dobrze temu, który może; a jeśli możesz, i ty czyń dobrze.

[Secreta]
Panie Jezu Chryste, który św. Alfonsowi Marii dozwoliłeś sprawować te misteria i przez nie samego siebie złożyć Tobie w święte ofierze, spal nasze serca ogniem niebieskiej ofiary jako miłą wonność:
$Qui vivis

[Communio]
! Syr 50:1; 50:9
Oto Kapłan wielki, który za swego życia podparł dom i za dni swoich umocnił świątynię. Był jak ogień jaśniejący i jak kadzidło płonące w ogniu.

[Postcommunio]
!x! Św. Alfons gorliwie zabiegał o przywrócenie zwyczaju częstej Komunii świętej, nie praktykowanego w jego czasach.
Boże, Tyś św. Alfonsa Marię uczynił wiernym szafarzem i piewcą Boskiego Sakramentu, przez jego zasługi i modlitwy spraw, aby wierni Twoi często go przyjmowali, a przyjmując wielbili bez końca.
$Per Dominum
