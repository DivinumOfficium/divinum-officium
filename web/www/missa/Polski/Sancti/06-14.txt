[Rank]
S. Basilii Magni Confessoris et Ecclesiae Doctoris;;Duplex;;3;;vide C4a

[Rule]
vide C4a
Gloria
CredoDA

[Name]
Basili

[Comment]
# 14 VI – Św. Bazylego Wielkiego, Wyznawcy, Biskupa i Doktora Kościoła
! 3 klasy
! Szaty białe
Św. Bazyli urodził się około r. 329 w Cezarei Kapadockiej, w rodzinie wyjątkowo ubogaconej łaskami. W poczet świętych zaliczono jego babkę Makrynę, rodzlców Bazylego i Emilię oraz braci Grzegorza z Nyssy i Piotra z Sebasty. Po studiach w Konstantynopolu i Atenach św. Bazyli prowadził życie mnisze w Poncie. Napisał Regułę, którą do naszych czasów zachowują mnisi Kościoła Wschodniego. W roku 370 został biskupem rodzinnego miasta i zwalczał herezję Ariusza. Napisał wiele dzieł teologicznych, między innymi świetny traktat o Duchu Świętym. Razem ze swoim bratem, św. Grzegorzem z Nyssy oraz swoim przyjacielem św. Grzegorzem z Nazjanu przyczynił się do pognębienia herezji ariańskiej na Wschodzie. Zmarł w Cezarei w r. 379. Jest jednym z czterech wielkich Doktorów Kościoła Wschodniego.
 
[Introitus]
!Syr 15:5
v. W pośrodku Kościoła Pan otworzył jego usta, napełnił go duchem mądrości i rozumu i przyodział go szatą chwały. ((O. W. Alleluja, alleluja.))
!Ps 91:2
Dobrze jest wysławiać Pana i śpiewać imieniu Twemu, o Najwyższy.
&Gloria
v. W pośrodku Kościoła Pan otworzył jego usta, napełnił go duchem mądrości i rozumu i przyodział go szatą chwały.

[Oratio]
Wysłuchaj, prosimy Cię, Panie, naszych modlitw, które zanosimy w uroczystość św. Bazylego, Twego Wyznawcy i Biskupa, a dla zasług tego, który potrafił Ci godnie służyć, odpuść nam wszystkie grzechy.
$Per Dominum

[Lectio]
@Commune/C4a:Lectio

[Graduale]
!Ps 36:30-81
Usta sprawiedliwego głoszą mądrość i język jego mówi to, co słuszne.
V. Prawo jego Boga mieszka w jego sercu, a kroki się jego nie chwieją. Alleluja, alleluja.
Ps 88:21
Znalazłem Dawida, mojego sługę, namaściłem go świętym olejem moim. Alleluja.

[Evangelium]
Ciąg dalszy ++ Ewangelii świętej według Łukasza.
!Łk 14:26-35
Onego czasu: Mówił Jezus do rzesz: «Jeśli kto przychodzi do mnie, a nie ma w nienawiści ojca swego i matki, żony, dzieci, braci i sióstr, a nadto i życia swego, nie może być uczniem moim. A kto nie dźwiga krzyża swego i nie idzie za mną, nie może być uczniem moim.
Któż bowiem z was, zamierzając zbudować wieżę, nie zasiada pierwej i nie oblicza koniecznych wydatków, czy ma na to, aby ją wykończyć. Aby wszyscy patrzący nie poczęli się z niego śmiać, gdyby założył fundament, a nie zdołał wykończyć, i aby nie mówili: Oto ten człowiek począł budować, a nie mógł wykończyć.
Albo któryż to król, mając stoczyć wojnę przeciw drugiemu królowi, nie zasiada pierwej i nie obmyśla czy mógłby z dziesięciu tysiącami wyjść naprzeciw temu, który idzie przeciwko niemu w dwadzieścia tysięcy? Jeśli zaś nie może, wysyła poselstwo i prosi o pokój wtedy, gdy tamten jeszcze daleko.
Tak więc każdy z was, który nie wyrzeka się wszystkiego, co ma, nie może być uczniem moim. Sól jest dobra, lecz jeśli zwietrzeje, czym się ją zaprawi? Nie przyda się ani do gleby, ani na nawóz, ale precz ją wyrzucą. Kto ma uszy ku słuchaniu, niechaj słucha».

[Offertorium]
!Ps 88:25
Z nim moja wierność i moja łaska; w moim imieniu moc jego wzrośnie. 

[Secreta]
Prosimy Cię, Panie, niech doroczna uroczystość św. Bazylego, Twego Wyznawcy i Biskupa, uczyni nas godnymi Twojej miłości, a ta ofiara przebłagalna niech się przyczyni do jego niebieskiej chwały i nam wyjedna dary Twojej łaski.
$Per Dominum

[Communio]
!Łk 12:42
Oto wierny i roztropny sługa, którego Pan postanowił nad swoją czeladzią, by każdemu wydzielał żywność w odpowiednim czasie. 

[Postcommunio]
Boże, Ty nagradzasz dusze wierne; spraw, abyśmy dostąpili przebaczenia przez prośby św. Bazylego, Twego Wyznawcy i Biskupa, którego chwalebną uroczystość obchodzimy.
$Per Dominum
