[Officium]
7-miu Św. Założycieli Zgromadzenia Służebników NMP

[Comment]
# 12 II – Siedmiu Założycieli Zakonu Serwitów N. M. P., Wyznawców
! 3 klasy
! Szaty białe
15 VIII 1233, gdy Florencja i całe Włochy były rozdzierane bratobójczymi walkami, siedmiu kupców z Florencji rozdało swe mienie ubogim i usunęło się na Monte Senario, aby poświęcić się pokucie i rozważaniu Męki Pańskiej oraz boleści N. M. P. Nowy zakon został zatwierdzony w r. 1255 przez papieża Aleksandra IV.

[Introitus]
!Mdr 10:20-21
v. Sprawiedliwi wysławiali Twoje święte imię, Panie, i zwycięską rękę Twoją jednomyślnie wychwalali: bo mądrość otworzyła usta nieme i języki niemowląt uczyniła wymownymi.
!Ps 8:2
Panie, Panie nasz, jak przedziwne Twe imię po wszystkiej ziemi.
&Gloria
v. Sprawiedliwi wysławiali Twoje święte imię, Panie, i zwycięską rękę Twoją jednomyślnie wychwalali: bo mądrość otworzyła usta nieme i języki niemowląt uczyniła wymownymi.

[Oratio]
Panie Jezu Chryste, który dla odnawiania pamięci o boleściach Najświętszej Matki Twojej przez siedmiu świętych Ojców obdarzyłeś swój Kościół nowym zakonem Jej sług, daj nam tak łączyć się z ich świętymi łzami, abyśmy wraz z nimi doznawali także radości:
$Qui vivis

[Lectio]
Czytanie z Księgi Mądrości.
!Syr 44:1-15
Wysławiajmy mężów znakomitych i naszych ojców co do pochodzenia. Pan ((w nich)) jest sprawcą wielkiej chwały i wielkości swojej od wieków. Władali oni w swych państwach i byli to mężowie mocą wsławieni, dawali rady dzięki swej mądrości, w proroctwach zapowiadali przyszłość. Rządzili ludem przez swoje rady, przez roztropność zawartą w piśmiennictwie ludu, a słowa nauki ich były mądre. Tworzyli melodie muzyczne i poematy ogłaszali pismem. Bogacze w moc wyposażeni żyli spokojnie w swych domach. Wszyscy ci zyskali sławę wśród swego pokolenia i za dni swoich mieli rozgłos. Niektórzy z nich pozostawili imię, tak iż się głosi o nich pochwały. Ale są i tacy, po których nie ma pamięci, i tak zginęli, jak by ich nie było: stali się jakby nieistniejący, a dzieci ich wraz z nimi.
Ale tamci są mężami pełnymi miłosierdzia, których dobre czyny nie poszły w niepamięć. Trwają one wraz z ich potomstwem, a ich następcy to dobre dziedzictwo. Potomstwo ich trzyma się przykazań, a dzięki niemu także ich dzieci. Na wieki trwa potomstwo ich, a chwała ich nie będzie wymazana. Ciała ich w spokoju pogrzebano, a imię ich żyje w pokoleniach. Narody będą opowiadać ich mądrość, a chwałę ich będzie głosić zgromadzenie.

[Graduale]
!Iz 65:23
Wybrani moi nie będą trudzić się na próżno ani ich potomstwo nie ulegnie zagładzie, bo są pokoleniem błogosławionym przez Pana, a także ich następcy.
!Syr 44:14
Ciała ich w spokoju pogrzebano, a imię ich żyje w pokoleniach. Alleluja, alleluja.
!Syr 44:15
Narody będą opowiadać ich mądrość, a chwałę ich będzie głosić zgromadzenie. Alleluja.

[Tractus]
!Iz 65:23
Wybrani moi nie będą trudzić się na próżno ani ich potomstwo nie ulegnie zagładzie, bo są pokoleniem błogosławionym przez Pana, a także ich następcy.
!Syr 44:14
Ciała ich w spokoju pogrzebano, a imię ich żyje w pokoleniach.
!Ps 125:5-6
Którzy sieją we łzach, żąć będą w radości.
V. Idą i płaczą, niosąc ziarno na zasiew.
V. Przyjdą z radością, niosąc swoje snopy.

[Evangelium]
@Commune/C5b:Evangelium

[Offertorium]
!Iz 56:7
Przywiodę ich na świętą górę moją, i uweselę ich w moim domu modlitwy; ich całopalenia i ofiary będą mi przyjemne na moim ołtarzu.

[Secreta]
Przyjmij, Panie, ofiarę, którą Ci składamy i za wstawiennictwem Twoich świętych spraw, abyśmy służyli Tobie swobodnym umysłem i pałali miłością ku Bolesnej Dziewicy, Matce Twojego Syna.
$Per eundem

[Communio]
!J 15:16
Ja was wybrałem ze świata, abyście poszli i owoc przynieśli, i żeby owoc wasz trwał.

[Postcommunio]
Gdyś nas, panie, zasilił niebieski Sakramentem, błagamy Cię, abyśmy naśladując przykład tych, których święto obchodzimy, wiernie stali pod krzyżem Jezusa wraz z Maryją, Matką Jego, i dzięki temu mogli zakosztować owoców Jego Odkupienia.
$Per eundem
