[Officium]
Św. Gabryjela Archanioła

[Comment]
# 24 III – Św. Gabriela Archanioła
! 3 klasy
! Szaty białe
Archanioł Gabriel został wybrany przez Boga, aby zwiastować tajemnicę Wcielenia. Prorokowi Danielowi zapowiedział bliskość czasów mesjańskich (lekcja), Zachariaszowi narodzenia Jana Chrzciciela, a Najświętszej Dziewicy zwiastował, że będzie Matką Zbawiciela (traktus, ewangelia). Słowa pozdrowienia, które Gabriel skierował do Maryi, stały się ulubioną modlitwą chrześcijan.

[Introitus]
!Ps 102:20
v. Błogosławcie Pana, wszyscy Jego Aniołowie, potężni mocą, pełniący Jego rozkazy, abyście posłuszni byli Jego słowu. (Alleluja, alleluja.)
!Ps 102:1
Błogosław, duszo moja, Pana, a wszystko, co jest we mnie, święte imię Jego.
&Gloria
v. Błogosławcie Pana, wszyscy Jego Aniołowie, potężni mocą, pełniący Jego rozkazy, abyście posłuszni byli Jego słowu. (Alleluja, alleluja.)

[Oratio]
Boże, Ty spośród innych Aniołów wybrałeś Archanioła Gabriela na zwiastuna tajemnicy Twojego Wcielenia; spraw łaskawie, abyśmy obchodząc Jego święto na ziemi, doznali jego opieki z nieba:
$Qui vivis

[Lectio]
Czytanie z Księgi Proroka Daniela.
!Dn 9:21-26
W one dni: Oto mąż Gabriel, któregom ujrzał w widzeniu na początku, prędko lecąc, dotknął mnie w porze ofiary wieczornej. I pouczył mnie, i rozmawiał ze mną, i rzekł: «Danielu, teraz wyszedłem, by cię pouczyć i byś zrozumiał. Od początku twych błagań dana jest mowa; ja zaś przybyłem, bym ci objaśnił, boś jest mężem gorąco pragnącym: ty przeto zważ na mowę i zrozum widzenie.
Siedemdziesiąt tygodni tylko upłynie dla ludu mego i dla świętego miasta twego aż do wypełnienia przeniewierstwa i zakończenia grzechu, do zniszczenia nieprawości, a sprowadzenia wiekuistej sprawiedliwości, i dla wypełnienia widzenia i proroctwa, i dla pomazania Świętego świętych. Wiedz zatem i zważaj: Od czasu wyjścia mowy aż do powtórnego zbudowania Jeruzalem, aż do Wodza-Pomazańca, tygodni siedem i tygodni sześćdziesiąt dwa będzie. A znów odbuduje się ulica i mur śród ucisku czasów. A po sześćdziesięciu dwu tygodniach zabity zostanie Pomazaniec; a lud, który Go się zaprze, nie będzie ludem Jego. Miasto zaś i świątynię zburzy naród z wodzem, który nadejdzie; a końcem jego zagłada, a po zakończeniu wojny utrwali się spustoszenie».

[Graduale]
!Ps 102:20; 102:1
Błogosławcie Pana, wszyscy Jego Aniołowie, potężni mocą, pełniący Jego rozkazy.
V. Błogosław, duszo moja, Pana, a wszystko, co jest we mnie, święte imię Jego. Alleluja, alleluja.
!Ps 102:21
Błogosławcie Pana, wszystkie Jego Zastępy, słudzy Jego, którzy wolę Jego pełnicie. Alleluja.

[Tractus]
!Ps 102:20; 102:1
Błogosławcie Pana, wszyscy Jego Aniołowie, potężni mocą, pełniący Jego rozkazy.
V. Błogosław, duszo moja, Pana, a wszystko, co jest we mnie, święte imię Jego.
!Łk 1:28, 42, 31, 35
Zdrowaś, Maryjo, łaski pełna, Pan z Tobą.
V. Błogosławionaś Ty między niewiastami, i błogosławiony owoc żywota Twojego.
V. Oto poczniesz i porodzisz Syna, i nadasz Mu imię Emmanuel.
V. Duch Święty zstąpi na ciebie i moc Najwyższego cię zacieni.
V. Przeto i co się z ciebie narodzi Święte, Synem Bożym będzie nazwane.

[Evangelium]
@Tempora/Adv3-3:Evangelium

[Offertorium]
!Ap 8:3-4
Anioł stanął przy ołtarzu świątyni, mając w ręku złotą kadzielnicę; i dano mu wiele kadzideł, i wzniósł się wonny dym przed Bogiem (Alleluja.)

[Secreta]
Panie, przyjmij łaskawie ofiarę, nas sług Twoich, wraz z modlitwą św. Gabriela Archanioła; niech ten, którego czcimy na ziemi, będzie naszym orędownikiem w niebie.
$Per Dominum

[Communio]
!Dn 3:58
Błogosławcie Pana, wszyscy Aniołowie Pańscy, opiewajcie w hymnie i wywyższajcie Go na wieki (Alleluja.)

[Postcommunio]
Po przyjęciu Sakramentu Ciała i Krwi Twojej, Panie Boże nasz, błagamy Twą dobroć: jak za zwiastowaniem Gabriela poznaliśmy Twoje Wcielenie, tak przy jego pomocy niechaj dostąpimy zbawiennych skutków tegoż Wcielenia:
$Qui vivis
