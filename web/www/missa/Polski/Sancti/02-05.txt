[Rank]
S. Agathae Virginis et Martyris;;Duplex;;3;;vide C6

[Rank1570]
S. Agathae Virginis et Martyris;;Semiduplex;;2;;vide C6

[Rule]
vide C6;
Gloria

[Comment]
# 05 II – Św. Agaty, Dziewicy i Męczennicy
! 3 klasy
! Szaty czerwone
Św. Agata poniosła męczeństwo w Katanie na Sycylii około roku 251. Wobec prześladowców zachowała nieustraszoną postawę. Jej kult rozszerzył się bardzo szybko, a imię wymienia się w kanonie Mszy św.

[Introitus]
v. Radujmy się wszyscy w Panu, obchodząc uroczystość ku czci św. Agaty, Dziewicy i Męczennicy; z jej męczeństwa radują się Aniołowie i wychwalają Syna Bożego.
!Ps 44:2
Z mego serca płynie piękne słowo, pieśń moją śpiewam dla Króla.
&Gloria
v. Radujmy się wszyscy w Panu, obchodząc uroczystość ku czci św. Agaty, Dziewicy i Męczennicy; z jej męczeństwa radują się Aniołowie i wychwalają Syna Bożego.

[Oratio]
Boże, który między innymi cudami Twojej potęgi obdarzyłeś zwycięstwem w męczeństwie także płeć słabszą, spraw łaskawie, abyśmy obchodząc narodziny dla nieba św. Agaty, Dziewicy i Męczennicy Twojej, za jej przykładem zdążali do Ciebie. 
$Per Dominum

[Lectio]
Czytanie z Listu świętego Pawła Apostoła do Koryntian.
!1 Kor 1:26-31
!x! Na pytanie pretora, czy nie wstydzi się być chrześcijanką i pędzić niewolniczy tryb życia, św. Agata odpowiedziała: «Jestem służebnicą Chrystusa i dlatego wyglądam jak niewolnica, lecz być niewolnicą Chrystusa to najwyższe szlachectwo».
Bracia: Przypatrzcie się wezwaniu waszemu, że niewielu spomiędzy was mądrych według ciała, niewielu możnych, niewielu szlachetnie urodzonych. Gdyż Bóg wybrał to, co głupie u świata, aby zawstydził mądrych, i co słabe u świata wybrał Bóg, aby zawstydził potężnych, i co nic nie znaczące, a pokryte wzgardą, i co jest niczym, wybrał Bóg, aby zniszczył to, co jest czymś. Aby żaden śmiertelny niechlubił się przed obliczem Jego. Ale z Niego wy jesteście w Chrystusie Jezusie, który stał się nam mądrością od Boga, sprawiedliwością, uświęceniem i odkupieniem, aby, jako jest napisane: Kto się chlubi, w Panu się chlubi.

[Graduale]
!Ps 45:6; 45:5
Bóg ją wspomaga swoim wejrzeniem: Bóg jest w jej wnętrzu, będzie niewzruszona.
V. Prąd rzeki cieszy miasto Boże; Najwyższy uświęcił swój Przybytek. Alleluja, alleluja
!Ps 118:46
Świadczyłam o Twej prawdzie wobec królów, a nie wstydziłam się. Allelúja.

[Tractus]
!Ps 45:6; 45:5
Bóg ją wspomaga swoim wejrzeniem: Bóg jest w jej wnętrzu, będzie niewzruszona.
V. Prąd rzeki cieszy miasto Boże; Najwyższy uświęcił swój Przybytek.
!Ps 125:5-6
Którzy sieją we łzach, żąć będą w radości.
V. Idą i płaczą, niosąc ziarno na zasiew.
V. Przyjdą z radością, niosąc swoje snopy.

[Evangelium]
Ciąg dalszy ++ Ewangelii świętej według Mateusza.
!Mt 19:3-12
!x! Powodem uwięzienia św. Agaty było stanowcze odrzucenie zalotów pretora.
Onego czasu: Przystąpili do Jezusa faryzeusze, kusząc Go i mówiąc: «Czy godzi się człowiekowi opuścić żonę swoją z jakiejkolwiek przyczyny?» A On odpowiadając rzekł im: «Czyż nie czytaliście, że Ten, który stworzył człowieka na początku, „mężczyznę i niewiastę stworzył ich i rzekł: Dlatego opuści człowiek ojca i matkę i złączy się z żoną swoją, i będą dwoje w jednym ciele. A tak już nie są dwoje, ale jedno ciało”. Co tedy Bóg złączył, człowiek niech nie rozłącza». Rzekli Mu: «Czemuż tedy Mojżesz nakazał dać jej list rozwodowy i opuścić?» Rzekł im: «Mojżesz ze względu na twarde serca wasze dozwolił wam opuszczać wasze żony, lecz na początku nie było tak. A powiadam wam, że ktokolwiek opuściłby żonę swoją, z wyjątkiem przyczyny rozpusty, i pojął inną, cudzołoży; i kto by opuszczoną pojął, cudzołoży».
Rzekli Mu uczniowie Jego: «Jeśli tak się ma rzecz mężczyzny z niewiastą, lepiej się nie żenić». A On im powiedział: «Nie wszyscy pojmują tę naukę, jeno ci, którym jest dane. Albowiem są trzebieńcy, którzy takimi się z żywota matki narodzili, i są trzebieńcy, których takimi ludzie uczynili, i są trzebieńcy, którzy się sami na to skazali dla Królestwa Niebieskiego. Kto może pojąć, niechaj pojmuje».

[Offertorium]
!Ps 44:15
Za nią prowadzą do Króla dziewice, jej druhny wiodą do Ciebie.

[Secreta]
Przyjmij, Panie, dary, które Ci składamy w uroczystość św. Agaty, Dziewicy i Męczennicy Twojej: ufamy, że jej wstawiennictwo przyczyni się do naszego wyzwolenia.
$Per Dominum

[Communio]
!x! Akta męczeństwa św. Agaty opowiadają, że w więzieniu ukazał się jej św. Piotr i uleczył cudownie jej rany. 
Tego wzywam jako Boga żywego, który raczył uleczyć mnie z wszelkich ran i przywrócić mi odciętą pierś.

[Postcommunio]
Panie, niech nas wspomaga przyjęty Sakrament, i za wstawiennictwem św. Agaty, Dziewicy i Męczennicy Twojej, niech sprawi, abyśmy się radowali nieustanną opieką.
$Per Dominum
