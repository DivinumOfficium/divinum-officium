[Rank]
In Nativitatis Domini in aurora;;Duplex I Classis;;6.5

[Rule]
Gloria
Credo
Prefatio=Nat
celebranda aut missa prima aut missa secunda aut missa tertia

[Comment]
Boże Narodzenie — Msza o Świcie
Stacja u Św. Anastazji
Wschód słońca po długiej zimowej nocy to obraz Chrystusa, który zajaśniał w dniu dzisiejszym nad ludzkością. Antyfona na wejście, kolekta i graduał wspominają o światłości nadprzyrodzonej, którą Chrystus obdarza nasze dusze. Ewangelia wspomina dalsze wydarzenia dnia narodzin Zbawiciela. O świcie przybyli do żłóbka pasterze, przedstawiciele narodu wybranego. Podobnie jak oni, i my wielbimy Boga za wszystko, co widzimy i słyszymy w tym świętym dniu.
Druga Msza Bożego Narodzenia wzięła swój początek od nabożeństwa stacyjnego, odprawianego w kościele św. Anastazji, Męczennicy, ku jej czci.
Św. Anastazja została spalona za wiarę w Sirmium (Mitrovica w Slawonii) w dniu 25 grudnia. Imię jej wymienia się w kanonie Mszy św. Obecnie we Mszy św., poświęconej Bożemu Narodzeniu, dołącza się wspomnienie św. Anastazji. Jej imię, które po grecku znaczy «zmartwychwstanie», wpłynęło, być może, na dobór tekstów mszalnych. Lekcja wspomina o Chrzcie św., który jest owocem tajemnicy Zmartwychwstania. W graduale śpiewa się wielkanocny psalm 117. Boże Narodzenie to wschód Słońca, które pełnym blaskiem zajaśnieje w dniu Zmartwychwstania.

[Introitus]
!Iz 9:2,6
v. Światłość zabłyśnie dzisiaj nad nami, albowiem narodził się nam Pan! A imię Jego nazwano: Przedziwny, Bóg, Książę pokoju, którego królestwu nie będzie końca.
!Ps 92:1
Pan króluje, w majestat się oblókł, odział się Pan w potęgę i przepasał się.
&Gloria
v. Światłość zabłyśnie dzisiaj nad nami, albowiem narodził się nam Pan! A imię Jego nazwano: Przedziwny, Bóg, Książę pokoju, którego królestwu nie będzie końca.

[Oratio]
Przeniknięci nowym światłem Wcielonego Słowa prosimy Cię, wszechmogący Boże, spraw, niech w naszych czynach odbija się to, co przez wiarę jaśnieje w duszach.
$Per eundem

[Commemoratio Oratio]
!Wspomnienie św. Anastazji
Wszechmogący Boże, obchodząc uroczystość Twojej Męczennicy św. Anastazji, prosimy Cię, abyśmy doznali skutków jej wstawiennictwa.
$Per Dominum

[Lectio]
Czytanie z Listu świętego Pawła Apostoła do Tytusa.
!Tt 3:4-7
Najmilszy: Okazała się dobroć i łaskawość Boga, Zbawiciela naszego: zbawił On nas nie dla uczynków sprawiedliwych, których dokonaliśmy, ale z miłosierdzia Swego przez obmycie odrodzenia i odnowienia w Duchu Świętym. Zesłał Go nam obficie przez Jezusa Chrystusa, Zbawiciela naszego, abyśmy łaską Jego usprawiedliwieni, stali się według nadziei dziedzicami żywota wiecznego: w Chrystusie Jezusie, Panu naszym.

[Graduale]
!Ps 117:26; 117:27; 117:23
Błogosławiony, który przybywa w imię Pańskie: Pan jest Bogiem i zajaśniał nam.
V. Stało się to przez Pana; cudem jest w oczach naszych. Alleluja, alleluja.
!Ps 92:1
V. Pan króluje, w majestat się oblókł, odział się Pan w potęgę i przepasał się mocą. Alleluja.

[Evangelium]
Słowa ++ Ewangelii świętej według Łukasza.
!Łk 2:15-20
Onego czasu; Mówili pasterze jeden do drugiego: «Pójdźmy aż do Betlejem i zobaczmy to, co się stało, o czym oznajmił nam Pan». I spiesząc się przybyli, i znaleźli Maryję i Józefa oraz Dzieciątko złożone w żłobie. A ujrzawszy, zrozumieli słowa, które im oznajmione były o tym Dzieciątku. A wszyscy, którzy słyszeli, zdumiewali się; także i temu, co im mówili pasterze. Maryja zaś zachowywała wszystkie te słowa, rozważając je w sercu swoim. I wrócili pasterze wielbiąc i chwaląc Boga za wszystko, co słyszeli i widzieli, jako im było powiedziane.

[Offertorium]
!Ps 92:1-2
Bóg okrąg ziemi utwierdził, że się nie poruszy. Od wieków tron Twój niewzruszony, o Boże, Ty od wieków jesteś.

[Secreta]
Prosimy Cię, Panie, niech nasze dary staną się godne dzisiejszego misterium Narodzenia i niech nas zawsze napełniają pokojem; a jak Człowiek dziś narodzony zajaśniał także jako Bóg, tak niechaj te ziemskie rzeczy udzielą nam tego, co Boże.
$Per eundem

[Commemoratio Secreta]
!Wspomnienie św. Anastazji
Przyjmij, prosimy Cię, Panie dary ze czcią złożone i spraw, niech przez zasługi świętej Anastazji, Twojej Męczennicy, przyczynią się do naszego zbawienia.
$Per Dominum

[Communio]
!Zch 9:9
Raduj się wielce, córko syjońska! Wołaj radośnie, córko Jeruzalem! Oto przychodzi twój Król: On, sprawiedliwy i Zbawiciel świata.

[Postcommunio]
Niechaj nas zawsze odradza, o Panie, sakramentalne odnowienie przyjścia Tego, którego przedziwne narodzenie zniosło starą przewinę ludzkości.
$Per eundem

[Commemoratio Postcommunio]
!Wspomnienie św. Anastazji
Nasyciłeś, Panie, rodzinę Twoją świętymi darami: wzmacniaj nas stale za wstawiennictwem tej, której uroczystość obchodzimy.
$Per Dominum
