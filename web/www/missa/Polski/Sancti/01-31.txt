[Rank]
S.Joannis Bosco Confessoris;;Duplex;;3;;vide C5

[Rule]
vide C5;
Gloria

[Comment]
# 31 I – Św. Jana Bosco, Wyznawcy
! 3 klasy
! Szaty białe
Św. Jan Bosco urodził się w roku 1815 w ubogiej rodzinie wiejskiej. Od wczesnej młodości czuł wezwanie do pracy nad opuszczoną młodzieżą. Pokonując wielkie trudności zdobył wykształcenie teologiczne i w roku 1841 otrzymał święcenia kapłańskie. Wkrótce zaczął gromadzić koło siebie zaniedbanych chłopców i założył dla opieki nad nimi Oratorium św. Franciszka Salezego. Nie mając żadnych zasobów materialnych i opierając się tylko na wierze w pomoc Bożą, stale rozbudowywał swe dzieło. Dla zapewnienia mu trwałości założył Zgromadzenie Księży Salezjanów i Córek Maryi Wspomożycielki. «Sercem przestronnym jak piaszczyste wybrzeże morskie» ogarniał inne potrzeby Kościoła. Podjął pracę wydawniczą oraz misyjną. Umarł 31 stycznia 1888 roku.

[Introitus]
!3 Krl 4:29
v. Bóg mu dał mądrość i roztropność bardzo wielką, i przestronność serca jak piaszczyste wybrzeże morskie.
!Ps 112:1
Chwalcie, o dzieci, Pana, chwalcie imię Pańskie.
&Gloria
v. Bóg mu dał mądrość i roztropność bardzo wielką, i przestronność serca jak piaszczyste wybrzeże morskie.

[Oratio]
Boże, Tyś św. Jana, Twego Wyznawcę, powołał na ojca i nauczyciela młodzieży, a z woli Twojej, przy pomocy Maryi Panny, zakwitły przezeń w Kościele Twoim nowe zgromadzenia: spraw, abyśmy pałając takim samym ogniem miłości, mogli zdobywać dusze i służyć Tobie samemu.
$Per Dominum

[Lectio]
Czytanie z Listu świętego Pawła Apostoła do Filipian.
!Flp 4:4-9
Bracia: Weselcie się w Panu zawsze, mówię powtórnie: weselcie się. Skromność wasza niech będzie znana wszystkim ludziom. Pan blisko jest. Nie troszczcie się o nic, ale potrzeby wasze Bogu wyjawiajcie w każdej modlitwie i dziękczynnej prośbie. A pokój Boży, który przewyższa wszelkie pojęcie, niechaj strzeże serc waszych i umysłów waszych w Chrystusie Jezusie. Wreszcie, bracia, miejcie na myśli wszystko to, co jest prawdziwe, co czyste, co sprawiedliwe, co święte, co miłe, co chlubne, co dotyczy cnoty lub chwalebnych obyczajów. Czegoście się ode mnie nauczyli i przyjęli, coście słyszeli i widzieli we mnie, to czyńcie, a Bóg pokoju będzie z wami.

[Graduale]
!Ps 36:3-5
Miej ufność w Panu i czyń co dobre, byś był mieszkańcem ziemi i raczył się jej bogactwami.
V. Miej radość w Panu, a da ci, czego żąda twe serce; drogę twą powierz Panu, Jemu zaufaj, On sam będzie działał. Alleluja, alleluja.
!Ps 73:21
Niech ubogi i biedny chwalą Twoje imię. Alleluja.

[Tractus]
!Ps 60:4-6
Panie, dla mnie Ty jesteś obroną, wieżą warowną przeciwko wrogowi.
V. W przybytku Twoim obym zawsze mieszkał, uciekał się pod cień Twoich skrzydeł.
V. Boś Ty, o Boże, pragnień mych wysłuchał i dałeś mi dziedzictwo bojących się Twego imienia.

[Evangelium]
Ciąg dalszy ++ Ewangelii świętej według Mateusza.
!Mt 18:1-5
Onego czasu: Przystąpili uczniowie do Jezusa mówiąc: «Któż, mniemasz, jest większy w Królestwie Niebieskim?» A Jezus przywoławszy dziecię postawił je w pośrodku nich, i rzekł: «Zaprawdę mówię wam, jeśli się nie nawrócicie i nie staniecie jako dzieci, nie wnijdziecie do Królestwa Niebieskiego. Ktokolwiek się przeto uniży jako to dziecię, ten jest większym w Królestwie Niebieskim. A ktobykolwiek przyjął jedno takie dziecię w imię moje, mnie przyjmuje».

[Offertorium]
!Ps 33:12
Pójdźcie, synowie, słuchajcie mnie: nauczę was Pańskiej bojaźni.

[Secreta]
Przyjmij, Panie, ofiarę czystą zbawczej Hostii i spraw, abyśmy miłując Ciebie we wszystkim i ponad wszystko, mogli żyć ku chwale Twego majestatu.
$Per Dominum

[Communio]
!Rz 4:18
Przeciw nadziei uwierzył on w nadzieję, aby stał się ojcem wielu narodów według tego, co było mu powiedziane.

[Postcommunio]
Nasyceni Sakramentem Ciała i Krwi Twojej, prosimy Cię, Panie, abyśmy za wstawiennictwem św. Jana, Wyznawcy, zawsze trwali w dziękczynieniu:
$Qui vivis
