[Officium]
Śś. Fabjana i Sebastjana Męczenników

[Rule]
vide C3;
Gloria

[Comment]
# 20 I – Śś. Fabiana, Papieża i Sebastiana, Męczenników
! 3 klasy
! Szaty czerwone
Św. Fabian rządził Kościołem w latach 236-250. Korzystając z przerwy w prześladowaniach zaczął organizować administrację kościelną. Podzielił Rzym na siedem okręgów i na ich czele postawił diakonów. Był jedną z pierwszych ofiar prześladowania Decjusza.
Św. Sebastian według tradycji był oficerem rzymskim. Jako chrześcijanin wspomagał uwięzionych współbraci w wierze. Na rozkaz Dioklecjana został zabity strzałami z łuku około roku 300.

[Oratio]
Wszechmogący Boże, wejrzyj na naszą słabość, a skoro nas obciąża brzemię własnej działalności, niech nas osłania dostojne wstawiennictwo świętych Twoich Męczenników Fabiana i Sebastiana.
$Per Dominum

[Introitus]
@Commune/C3:Introitus

[Lectio]
Czytanie z Listu świętego Pawła Apostoła do Hebrajczyków.
!Hbr 11:33-39
Bracia: Święci przez wiarę pokonali królestwa, wypełnili sprawiedliwość, otrzymali obietnice, zawarli lwie paszczęki, zdusili potęgę ognia, uszli ostrza miecza, dźwignęli się z niemocy, mężnymi stali się na wojnie, zmusili do ucieczki wojska nieprzyjacielskie. Przez nich niewiasty odzyskały umarłych swoich niby przywróconych do życia, podczas gdy inni zginęli w męce, nie zgodziwszy się na wykup, aby dostąpić lepszego zmartwychwstania. Jeszcze inni doznali szyderstw i bicia, a ponadto więzów i ciemnic. Byli kamienowani, piłowani, dręczeni, przebijani mieczem, błąkali się w owczych i kozich skórach, w nędzy, w ucisku i w utrapieniach. Świat nie był ich godzien i tułali się po pustkowiach, górach, grotach i jaskiniach ziemi. A ci wszyscy przez wiarę zaleceni znaleźli się w Chrystusie Jezusie, Panu naszym.

[Graduale]
!Wj 15:11
Chwalebny jest Bóg w swoich Świętych; przedziwny w majestacie, dokonuje cudów.
!Wj 15:6
Prawica Twoja, Panie, wsławiła się mocą; prawica Twoja zgniotła wrogów. Alleluja, alleluja
!Ps 144:10-11
Niech Cię błogosławią Święci Twoi, Panie, niech głoszą chwałę Twojego królestwa. Alleluja.

[Evangelium]
@Commune/C3a:Evangelium

[Offertorium]
!Ps 31:11
Sprawiedliwi, cieszcie się i weselcie w Panu, wszyscy prawego serca, głośno się radujcie.

[Secreta]
Panie, przyjmij łaskawie przez zasługi świętych Męczenników Twoich Fabiana i Sebastiana ofiarę, którą Ci składamy, i spraw, aby się stała dla nas nieustanną pomocą.
$Per Dominum

[Communio]
!Łk 6:18; 6:19
Mnóstwo chorych i dręczonych przez duchy nieczyste przychodziło do Niego, albowiem wychodziła zeń moc i uzdrawiała wszystkich.

[Postcommunio]
Pokrzepieni uczestnictwem w świętej uczcie, prosimy Cię, Panie, Boże nasz, abyśmy za przyczyną świętych Męczenników Twoich Fabiana i Sebastiana doznali skutków tajemnicy, którą ze czcią sprawujemy.
$Per Dominum
