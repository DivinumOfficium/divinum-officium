[Rank]
In Vigilia S. Johannis Baptistae;;Simplex;;1.5

[Rank1960]
In Vigilia S. Johannis Baptistae;;Simplex;;5

[Rule]
no Gloria
Suffr=Maria3;Ecclesiae,Papa;;

[Comment]
# 23 VI – Wigilia Narodzenia Św. Jana Chrzciciela
! 2 klasy
! Szaty fioletowe
Mszę dzisiejszą odprawiano dawniej w święto Narodzenia św. Jana Chrzciciela o świcie, na zakończenie nocnej Wigilii. Teksty Mszy św. wspominają zapowiedź narodzenia św. Jana Chrzciciela. Słowa Anioła wyczerpująco określają rolę, jaką św. Jan spełnił w dziele Odkupienia (antyfona na wejście, ewangelia). Opis powołania proroka Jeremiasza zawarty w lekcji doskonale odpowiada wyjątkowym okolicznościom narodzenia i powołania Jana Chrzciciela, ostatniego i największego z Proroków Starego Testamentu.

[Introitus]
!Łk 1:13; 1:15; 1:14
v. Nie lękaj się, Zachariaszu, wysłuchana jest prośba twoja. Żona twoja Elżbieta urodzi ci syna, i nazwiesz imię jego Jan. Będzie wielki przed Panem, a Duchem Świętym napełniony będzie jeszcze w żywocie matki swojej, i wielu z jego narodzenia radować się będzie.
!Ps 20:2
Z potęgi Twej, Panie, król się weseli, i z pomocy Twojej bardzo się cieszy.
&Gloria
v. Nie lękaj się, Zachariaszu, wysłuchana jest prośba twoja. Żona twoja Elżbieta urodzi ci syna, i nazwiesz imię jego Jan. Będzie wielki przed Panem, a Duchem Świętym napełniony będzie jeszcze w żywocie matki swojej, i wielu z jego narodzenia radować się będzie.

[Oratio]
Spraw, prosimy Cię, wszechmogący Boże, aby rodzina Twych sług kroczyła drogą zbawienia, a wierna napomnieniom świętego Jana, Twego Przesłańca, bezpiecznie szła do zapowiadanego przezeń Pana naszego Jezusa Chrystusa, Syna Twego:
$Qui tecum

[Lectio]
Czytanie z Księgi Proroka Jeremiasza.
!Jer 1:4-10
W one dni: Stało się słowo Pańskie do mnie, mówiąc: «Pierwej, niźlim cię utworzył w żywocie, znałem cię, i pierwej, niżeliś wyszedł z żywota, poświęciłem cię, i prorokiem między narodami ustanowiłem cię». I rzekłem: «A, a, a, Panie Boże oto nie umiem mówić, bom ja jest dziecina!»
I rzekł Pan do mnie: «Nie mów: Jestem dziecina, bo na wszystko, na co cię poślę, pójdziesz i wszystko, cokolwiek ci rozkażę, mówić będziesz. Nie bój się oblicza ich, bo ja jestem z tobą, aby cię wybawić, mówi Pan». – I wyciągnął Pan rękę swą i dotknął się ust moich, i rzekł Pan do mnie: «Otom dał słowa moje w usta twoje; otom cię dziś postawił nad narodami i nad królestwami, abyś wyrywał i budował, i wytracał i rozwalał, i budował i sadził, mówi Pan wszechmogący».

[Graduale]
!J 1:6-7
Był człowiek posłany od Boga, a Jan mu było na imię.
V. Przyszedł on, aby świadczyć o światłości; aby przygotować Panu lud doskonały.

[Evangelium]
Początek ++ Ewangelii świętej według Łukasza.
!Łk 1:5-17
Był za dni Heroda, króla Judei, kapłan pewien, imieniem Zachariasz, ze zmiany Abiasza, i żona jego z córek Aaronowych, a imię jej Elżbieta. A byli oboje sprawiedliwi przed Bogiem, zachowując bez zarzutu wszystkie przykazania i ustawy Pańskie. I nie mieli syna, gdyż Elżbieta była niepłodna, a oboje byli już w wieku podeszłym. Stało się tedy, gdy sprawował urząd kapłański przed Bogiem w kolejności zmiany swojej, że według zwyczaju kapłaństwa przyszła nań losem kolej, aby wszedłszy do świątyni Pańskiej złożył ofiarę kadzielną. A całe mnóstwo ludu było zewnątrz, modląc się w czasie kadzenia. I ukazał mu się Anioł Pański stojący po prawej stronie ołtarza kadzielnego. A Zachariasz zatrwożył się, ujrzawszy go, i lęk go ogarnął. I rzekł do niego Anioł: «Nie lękaj się, Zachariaszu, wysłuchana jest bowiem prośba twoja. Żona twoja Elżbieta urodzi ci syna, któremu nadasz imię Jan. I będziesz się radował, a weselił, i wielu z narodzenia jego radować się będzie. Będzie bowiem wielkim przed Panem, wina i sycery pić nie będzie, a Duchem Świętym napełniony będzie jeszcze w żywocie matki swojej. I wielu synów izraelskich nawróci do Pana Boga ich, a sam wyprzedzi go w duchu i mocy Eliaszowej, aby zwrócił serca ojcόw ku synom, a niewierzących ku roztropności sprawiedliwych, by przygotował Panu lud doskonały».

[Offertorium]
!Ps 8:6-7
Uwieńczyłeś go chwałą i czcią, obdarzyłeś go władzą nad dziełami rąk Twoich, o Panie.

[Secreta]
Uświęć, Panie, złożone dary i za wstawiennictwem św. Jana Chrzciciela oczyść nas ze zmazy naszych grzechów.
$Per Dominum

[Communio]
!Ps 20:6
Chwała jego jest wielka dzięki Twej pomocy: blask i dostojeństwo na niego włożyłeś, o Panie.

[Postcommunio]
Panie, niechaj nam towarzyszy dostojna modlitwa świętego Jana Chrzciciela i niech nam uprosi zmiłowanie u Tego, którego przyjście zapowiedział, u Pana naszego Jezusa Chrystusa, Syna Twego:
$Qui tecum
