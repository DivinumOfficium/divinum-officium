[Name]
Commune unius Martyris Tempore Paschali; Protextsisti

[Rule]

[Comment]
# 16 – Msza o Jednym Męczenniku – Protexisti
W Okresie Wielkanocnym
Męczennicy naśladowali wiernie Zbawiciela w życiu i śmierci, dlatego zmartwychwstanie przyniesie im specjalną aureolę i triumf nad prześladowcami.

[Introitus]
!Ps 63:3
v. Ocaliłeś mię, Boże, od zgrai złoczyńców, alleluja, i od gromady czyniących nieprawość, alleluja, alleluja.
!Ps 63:2
Słuchaj, Boże, głosu mojego, gdy się żalę; od strachu przed wrogiem zachowaj me życie.
&Gloria
v. Ocaliłeś mię, Boże, od zgrai złoczyńców, alleluja, i od gromady czyniących nieprawość, alleluja, alleluja.

[Oratio]
Wszechmogący Boże, wejrzyj na słabość naszą, a skoro nas obciąża brzemię własnej działalności, niech nas osłania dostojne wstawiennictwo świętego N., Twojego Męczennika i Biskupa.
$Per Dominum.

[Oratio1]
Boże, co roku uweselasz nas uroczystością świętego N., Twojego Męczennika i Biskupa, spraw łaskawie, abyśmy cieszyli się opieką tego, którego rocznicę obchodzimy.
$Per Dominum.

[Oratio2]
Prosimy Cię, wszechmogący Boże, abyśmy obchodząc urodziny dla nieba świętego N., Twego Męczennika, za jego przyczyną utwierdzili się w miłości Twego imienia.
$Per Dominum.

[Oratio3]
Prosimy Cię, wszechmogący Boże, za przyczyną świętego N., Twego Męczennika, uwolnij nasze ciała od wszelkich niebezpieczeństw, a dusze oczyść od złych myśli.
$Per Dominum.

[Lectio]
Czytanie z Księgi Mądrości.
!Mdr 5:1-5
Sprawiedliwi staną z wielką stanowczością naprzeciw tych, którzy ich uciskali i zniweczyli ich trudy. Na ten widok zatrwożą się lękiem przeraźliwym i zadziwią z powodu prędkiego a niespodziewanego wybawienia, mówiąc do siebie z żalem i jęcząc w ucisku ducha: «Oto ci, których niegdyś wystawialiśmy na pośmiewisko i jakby na wzgardę. My nierozumni za szaleństwo poczytaliśmy ich życie a koniec ich za czci pozbawiony: a oto, jak zostali oni policzeni między synów Bożych, a udział ich ze Świętymi». 

[Graduale]
Alleluja, alleluja
!Ps 88:6
Niebiosa wielbią cuda Twoje, Panie, a wierność Twoją zgromadzenie świętych. Alleluja.
!Ps 20:4
Panie, włożyłeś mu na głowę koronę z drogich kamieni. Alleluja.

[Evangelium]
Ciąg dalszy ++ Ewangelii świętej według Jana.
!J 15:1-7
Onego czasu: Rzekł Jezus uczniom swoim: «Jam jest prawdziwy krzew winny, a Ojciec mój jest rolnikiem. Wszelką latorośl, która we mnie nie przynosi owocu, odetnie, a tę, która przynosi owoc, oczyści, aby więcej owocu przynosiła. Wy już jesteście oczyszczeni dzięki nauce, którą wam oznajmiłem.
Trwajcie we mnie, a ja w was. Jak latorośl nie może przynosić owocu sama z siebie, jeśli nie tkwi w winnym krzewie, tak i wy, jeśli we mnie pozostawać nie będziecie. Jam winnym krzewem, a wy latoroślami. Kto mieszka we mnie, a ja w nim, ten wiele owocu przynosi; bo beze mnie nic uczynić nie możecie. Kto nie będzie trwał we mnie, odrzucony będzie precz, niby latorośl, i uschnie; zbiorą ją, do ognia wrzucą i zgorzeje.
Jeśli trwać będziecie we mnie, a słowa moje w was, o cokolwiek zechcecie, prosić będziecie, a stanie się wam».

[Offertorium]
!Ps 88:6 
Niebiosa wielbią cuda Twoje, Panie, a wierność Twoją zgromadzenie świętych, alleluja, alleluja.

[Secreta]
Panie, przyjmij łaskawie przez zasługi świętego N. Twego Męczennika i Biskupa, ofiarę, którą Ci składamy, i spraw, aby się stała dla nas nieustanną pomocą.
$Per Dominum.

[Secreta1]
Poświęć, Panie, złożone Ci dary i za przyczyną świętego N., Twego Męczennika i Biskupa, daj się nimi przebłagać i bądź nam przychylnym.
$Per Dominum.

[Secreta2]
Przyjmij, prosimy Cię, Panie, nasze dary i modlitwy, oczyść nas przez niebieskie tajemnice i łaskawie wysłuchaj.
$Per Dominum

[Secreta3]
Panie, niech nasza ofiara znajdzie przyjęcie u Ciebie i niech posłuży nam ku zbawieniu przez modły tego, w którego uroczystość ją składamy.
$Per Dominum.

[Communio]
!Ps 63:11
Sprawiedliwy weseli się w Panu i do Niego się ucieka, a wszyscy prawego serca się chlubią, alleluja, alleluja.

[Postcommunio]
Pokrzepieni uczestnictwem w świętej uczcie prosimy Cię, Panie, Boże nasz, abyśmy za przyczyną świętego N., Twego Męczennika i Biskupa, doznali skutków tajemnicy, którą ze czcią sprawujemy. 
$Per Dominum.

[Postcommunio1]
Panie, niech ta Komunia oczyści nas z grzechów i za przyczyną świętego N., Twego Męczennika i Biskupa, stanie się dla na niebieskim lekarstwem.
$Per Dominum

[Postcommunio2]
Daj, prosimy Cię, Panie Boże nasz, abyśmy się tak cieszyli widokiem Świętych Twoich w wieczności, jak z radością czcimy ich pamięć obchodem doczesnym.
$Per Dominum

[Postcommunio3]
Pokrzepieni uczestnictwem w świętej uczcie prosimy Cię, Panie, Boże nasz, abyśmy za przyczyną świętego N., Twego Męczennika, doznali skutków tajemnic, które ze czcią sprawujemy.
$Per Dominum
