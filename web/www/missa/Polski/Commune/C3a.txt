[Name]
Commune Plurimorum Martyrum Sapientiam Sanctorum

[Comment]
# 14 – 2 Msza o Wielu Męczennikach – Sapientiam
W ofierze męczenników zajaśniała prawdziwa mądrość, która chętnie poświęca wartości doczesne, by osiągnąć wieczne. Męczennicy uwierzyli  w program ogłoszony w ewangelicznych błogosławieństwach i urzeczywistnili go w swoim życiu.

[Introitus]
!Syr 44:15; 44:14
v. Mądrość Świętych opowiadać będą narody, a chwałę ich będzie głosiło zgromadzenie, imiona ich będą żyły na wieki wieków.
!Ps 32:1
Sprawiedliwi, weselcie się w Panu: prawym przystoi Go chwalić.
&Gloria
v. Mądrość Świętych opowiadać będą narody, a chwałę ich będzie głosiło zgromadzenie, imiona ich będą żyły na wieki wieków.

[Oratio]
Boże, który nam pozwalasz obchodzić narodziny dla nieba świętych Męczenników Twoich N. i N.: daj nam w wiecznej szczęśliwości radować się ich towarzystwem.
$Per Dominum

[Lectio]
Czytanie z Księgi Mądrości.
!Mdr 5:16-20
Sprawiedliwi żyć będą na wieki i u Pana jest ich zapłata, a troska o nich u Najwyższego. Przeto otrzymają wspaniałe królestwo i diadem przepiękny z ręki Pańskiej: bo prawicą swą rządzić nimi będzie i świętym swym ramieniem bronić ich będzie. Żarliwa miłość Jego weźmie zbroję i uzbroi stworzenie dla pomsty na nieprzyjaciołach. Przywdzieje zamiast pancerza sprawiedliwość, a za szyszak weźmie sąd niezawodny. Za nieodpartą tarczę weźmie słuszność.

[Graduale]
!Ps 123:7-8
Dusza nasza niby ptak wyrwała się z sidła łowców.
V. Sidło się podarło, a my zostaliśmy uwolnieni. Wspomożenie nasze w imieniu Pana, który stworzył niebo i ziemię. Alleluja, alleluja.
!Ps 67:4
Sprawiedliwi się cieszą i weselą przed Bożym obliczem, i rozkoszują się pośród radości. Alleluja.

[Tractus]
!Ps 123:7-8
Dusza nasza niby ptak wyrwała się z sidła łowców.
V. Sidło się podarło, a my zostaliśmy uwolnieni. Wspomożenie nasze w imieniu Pana, który stworzył niebo i ziemię.
!Ps 125:5-6
Którzy sieją we łzach, żąć będą w radości.
V. Idą i płaczą, niosąc ziarno na zasiew.
V. Przyjdą z radością, niosąc swoje snopy.

[Evangelium]
Ciąg dalszy ++ Ewangelii świętej według Łukasza.
!Łk 6:17-23
!x! Msza Sapientiam została ułożona na uroczystość świętych lekarzy Kosmy i Damiana. Dlatego pierwsza część Ewangelii opowiada o uzdrowieniach.
Onego czasu: Gdy Jezus zszedł z góry, stanął na równinie wraz z rzeszą swych uczniów i wielkim mnóstwem ludu z całej Judei i Jerozolimy, znad morza, Tyru i Sydonu, którzy przybyli, aby Go słuchali i byli uzdrowieni z niemocy swoich. Także i dręczeni przez duchy nieczyste uzdrawiani byli. A cała rzesza pragnęła się Go dotknąć, albowiem wychodziła zeń moc i uzdrawiała wszystkich.
A On, podniósłszy oczy na uczniów swoich, mówił:
«Błogosławieni ubodzy, bo wasze jest królestwo Boże. Błogosławieni, którzy teraz łakniecie, albowiem będziecie nasyceni. Błogosławieni, którzy teraz płaczecie, albowiem będziecie się weselić.
Błogosławieni będziecie, gdy ludzie was znienawidzą i gdy was wyłączą, i złorzeczyć wam będą, i zniesławiać imię wasze jako złe, dla Syna Człowieczego. Weselcie się dnia onego, a radujcie, bo oto zapłata wasza obfita jest w niebiesiech».

[Offertorium]
!Ps 149:5-6
Niech Święci cieszą się wśród chwały, niech się radują w miejscu odpocznienia, wysławianie Boga wciąż na ich ustach alleluja.

[Secreta]
Ofiarujemy Ci, Panie te dary jako wyraz naszego oddania; przyjmij je łaskawie ku chwale Twoich Świętych i spraw w Swoim miłosierdziu, aby przyczyniły się do naszego zbawienia.
$Per Dominum

[Communio]
!Łk 12:4
Powiadam wam, przyjaciołom moim: nie lękajcie się tych, którzy was prześladują.

[Postcommunio]
Prosimy Cię, Panie, za wstawiennictwem Twoich Męczenników N. i N., daj nam przyjąć czystą duszą to, co spożyliśmy ustami.
$Per Dominum
