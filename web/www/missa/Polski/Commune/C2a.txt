[Officium]
Commune Unius Martyris, Laetabitur

[Comment]
# 12 – 2 Msza o Męczenniku – Laetabitur
Bóg obdarzał męczenników swoją szczególną pomocą w znoszeniu cierpień przyjętych dla Jego chwały i udzielił im hojnej nagrody wiecznej. Doczesne cierpienia zmieniły się w radość bez końca.

[Introitus]
!Ps 63:11
v. Sprawiedliwy weseli się w Panu i do Niego się ucieka, a wszyscy prawego serca się chlubią.
!Ps 63:2
Słuchaj, Boże, głosu mojego, gdy się żalę; od strachu przed wrogiem zachowaj me życie.
&Gloria
v. Sprawiedliwy weseli się w Panu i do Niego się ucieka, a wszyscy prawego serca się

[Oratio]
Prosimy Cię, wszechmogący Boże, za przyczyną świętego N., Twego Męczennika, uwolnij nasze ciała od wszelkich niebezpieczeństw, a dusze oczyść od złych myśli.
$Per Dominum

[Lectio]
Czytanie z Listu świętego Pawła Apostoła do Tymoteusza.
!2 Tm 2:8-10; 3:10-12
Najmilszy: Pamiętaj, że Pan Jezus Chrystus z rodu Dawida powstał z martwych według Ewangelii mojej, dla której pracuję aż do więzów, niby złoczyńca. Ale słowo Boże nie jest związane. Przeto wszystko znoszę ze względu na wybranych, aby i oni dostąpili zbawienia, które jest w Chrystusie Jezusie z chwałą niebieską.
Lecz ty poznałeś z bliska moją naukę, postępowanie, zamiary, wiarę, wytrwałość, miłość, cierpliwość, prześladowania, uciski, jakie mię spotkały w Antiochii, w Ikonium i w Lystrze. Jakie prześladowania zniosłem i jak ze wszystkich wybawił mię Pan. I wszyscy, którzy chcą żyć pobożnie w Chrystusie Jezusie, prześladowanie cierpieć będą.

[Graduale]
!Ps 36:24
Sprawiedliwy chociażby upadł, nie pozostanie na ziemi, bo rękę jego Pan podtrzymuje.
!Ps 36:26
Lituje się o każdym czasie i użycza: potomstwu jego będą błogosławić. Alleluja, alleluja.
!J 8:12
Kto idzie za mną, nie chodzi w ciemności, lecz będzie miał światłość życia wiecznego. Alleluja.

[Tractus]
!Ps 36:24
Sprawiedliwy chociażby upadł, nie pozostanie na ziemi, bo rękę jego Pan podtrzymuje.
!Ps 36:26
Lituje się o każdym czasie i użycza: potomstwu jego będą błogosławić.
!Ps 111:1-3
Błogosławiony mąż, który boi się Pana i wielką radość znajduje w Jego nakazach.
V. Potomstwo jego będzie potężne na ziemi; dozna błogosławieństwa pokolenie prawych.
V. Zasoby i bogactwa będą w jego domu, a hojność jego będzie trwała zawsze.

[Evangelium]
Ciąg dalszy ++ Ewangelii świętej według Mateusza.
!Mt 10:26-32
Onego czasu: Rzekł Jezus uczniom swoim: «Nic nie ma zakrytego, co by wyjawione być nie miało, ani też tajemnego, czego by wiedzieć nie miano. Co wam mówię w ciemności, opowiadajcie na świetle, a co usłyszycie na ucho, głoście na dachach. A nie bójcie się tych, którzy zabijają ciało, duszy zaś zabić nie mogą. Raczej bójcie się tego, który może i duszę, i ciało zatracić w piekle. Czyż za drobny pieniądz nie sprzedają dwóch wróbli? A żaden z nich nie upadnie na ziemię bez Ojca waszego. A nawet włosy wasze na głowie są wszystkie policzone. Nie lękajcie się tedy, lepsi jesteście wy niż wiele wróbli.
Każdego tedy, który mnie wyzna przed ludźmi, wyznam i ja przed Ojcem moim, który jest w niebiesiech».

[Offertorium]
!Ps 20:4-5
Panie, włożyłeś mu na głowę koronę z drogich kamieni; błagał Cię o życie, a Tyś go nim obdarzył, alleluja.

[Secreta]
Panie, niech nasza ofiara znajdzie przyjęcie u Ciebie i niech posłuży nam ku zbawieniu przez modły tego, w którego uroczystość ją składamy.
$Per Dominum

[Communio]
!J 12:26
Kto by chciał mi służyć, niech mnie naśladuje, a gdzie ja jestem, tam będzie i sługa mój.

[Postcommunio]
Pokrzepieni uczestnictwem w świętej uczcie, prosimy Cię, Panie, Boże nasz, abyśmy za przyczyną świętego N., Męczennika Twego, doznali skutków tajemnicy, którą ze czcią sprawujemy.
$Per Dominum
