[Name]
Commune Confessoris Pontificis;Statuit

[Rule]

[Comment]
# 18 – 1 Msza o Wyznawcy Biskupie – Statuit
W Starym Testamencie Bóg powoływał proroków, kapłanów i królów. Podobnie w Nowym Testamencie powołuje wybranych do godności kapłańskiej i biskupiej i obdarza ich specjalnymi łaskami. Gorliwe spełnianie urzędu pasterskiego nagradza Pan Bóg wieczną chwałą.

[Introitus]
!Syr 45:30
v. Pan zawarł z nim przymierze pokoju i ustanowił go przełożo­nym, aby godność kapłańska zo­stała przy nim na wieki.
!Ps 131:1
Pomnij, Panie, na Dawida i na całą je­go gorliwość.
&Gloria
v. Pan zawarł z nim przymierze pokoju i ustanowił go przełożo­nym, aby godność kapłańska zo­stała przy nim na wieki.

[Oratio]
Spraw, prosimy Cię, wszechmogący Boże, aby chwalebna uroczystość świętego N., Twego Wyznawcy i Biskupa, przysporzyła nam gorliwości i łaski do zbawienia.
$Per Dominum

[Lectio]
Czytanie z Księgi Syracydesa.
!Syr 44:16-27; 45:3-20
Oto wielki kapłan, który za dni swoich podobał się Bogu i okazał się sprawiedliwym, a w czasie gniewu stał się pojednaniem. Nie znalazł się jemu podobny, który by zachował prawo Najwyższego. Przeto na mocy przysięgi sprawił Pan, iż rozrósł się on w ludzie Jego. Dał mu bło­gosławieństwo dla wszystkich narodów i przymierze swoje utwierdził nad głową jego. Uznał go przez swe błogosła­wieństwa, zachował dlań swe miłosierdzie, ((tak iż)) znalazł on łaskę w oczach Pańskich. Wobec królów uczynił go wielkim i dał mu wieniec chwały. Postanowił z nim wiecz­ne przymierze i dał mu najwyższe kapłaństwo, i w chwale go uszczęśliwił, by sprawował władzę kapłańską i czci do­znawał dla Jego imienia, i składał Mu godną ofiarę kadze­nia ku wdzięcznej wonności.

[Graduale]
!Syr 44:16
Oto wielki kapłan, który za dni swoich podobał się Bogu.
!Syr 44:20
V. Nie znalazł się jemu podob­ny, który by zachował prawo Najwyższego. Alleluja, alleluja.
!Ps 109:4
Tyś ka­płanem na wieki na wzór Mel­chizedeka. Alleluja.

[Tractus]
!Syr 44:16
Oto wielki kapłan, który za dni swoich podobał się Bogu.
!Syr 44:20
V. Nie znalazł się jemu podob­ny, który by zachował prawo Najwyższego. Alleluja, alleluja.
!Ps 111:1-3
v. Błogosławiony mąż, który boi się Pana i wielką radość znajduje w Jego nakazach.
V. Potomstwo jego będzie potężne na ziemi, dozna błogosławieństwa pokolenie prawych.
V. Zasoby i bogactwa będą w jego domu, a hojność jego będzie trwała zawsze.

[Evangelium]
Ciąg dalszy ++ Ewangelii świętej według Mateusza.
!Mt 25:14-23
Onego czasu: Rzekł Jezus uczniom swoim tę przypowieść: «Człowiek pewien odjeżdżając daleko, zwołał sługi swoje i oddał im majętność swoją. I jednemu dał pięć talentów, a drugiemu dwa, a innemu jeden: każdemu według jego zdolności. I wnet odjechał. A ten, który był wziął pięć talentów, poszedł i zarabiał nimi, a zyskał drugie pięć. Podobnie i ten, który dwa otrzymał, zyskał drugie dwa. Ale ten, który otrzymał był jeden, odszedłszy, zakopał go w ziemi i skrył pieniądze pana swego.
A po długim czasie wrócił pan sług onych i począł rozliczać się z nimi. I przystąpiwszy ten, który pięć talentów otrzymał, wręczył mu drugie pięć talentów, mówiąc: Panie, dałeś mi pięć talentów, otom drugie pięć zyskał. Rzekł mu pan jego: Dobrze, sługo prawy i wierny, żeś w małym był wierny, dam ci władzę nad wieloma: wnijdź do wesela pana twego. Przystąpił też i ten, który dwa talenty otrzymał, i rzekł: Panie, dałeś mi dwa talenty, otom zyskał drugie dwa. Rzekł mu pan jego: Dobrze, sługo prawy i wierny, żeś w małym był wierny, dam ci władzę nad wieloma: wnijdź do wesela pana twojego.»

[Offertorium]
!Ps 88:21-22
!x! W czasie konsekracji namaszcza się głowę i ręce biskupa Krzyżmem świętym.
Znalazłem Dawida, mojego sługę, namaściłem go świętym olejem moim, by ręka moja za­wsze z nim była i ramię moje go umacniało.

[Secreta]
Panie, niech nam wszędzie sprawiają radość Twoi Święci, abyśmy wspominając ich zasługi doznali również ich opieki.
$Per Dominum

[Communio]
!Łk 12:42
Oto wierny i roztropny sługa, którego Pan postanowił nad swoją czeladzią, by każdemu wydzielał żywność w odpowied­nim czasie.

[Postcommunio]
Wszechmogący Boże, spraw, prosimy, abyśmy składając dzięki za przyjęte dary, za przyczyną świętego N., Wyznawcy Twego i Biskupa, otrzymywali coraz większe dobrodziejstwa.
$Per Dominum
