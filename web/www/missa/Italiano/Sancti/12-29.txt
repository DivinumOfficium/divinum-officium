[Officium]
S. Tommaso Martire

[Name]
Tommaso

[Introitus]
!  
v. Rallegriamoci tutti nel Signore celebrando questo giorno di festa in onore del beato Tommaso! Della sua passione gioiscono gli angeli, e insieme lodano il Figlio di Dio. 
!Ps 32:1.
Esultate, o giusti, nel Signore, ai buoni si addice la lode.
&Gloria
v. Rallegriamoci tutti nel Signore celebrando questo giorno di festa in onore del beato Tommaso! Della sua passione gioiscono gli angeli, e insieme lodano il Figlio di Dio.

[Oratio]
O Dio, per la cui Chiesa il glorioso Pontefice Tommaso è caduto sotto la spada degli empi, fa' che tutti quelli che implorano il suo aiuto, ottengano il felice effetto delle loro preci.
$Per Dominum

[Lectio]
Dalla lettera di san Paolo apostolo agli Ebrei.
!Hebr 5:1-6
Fratelli: Ogni pontefice è scelto tra gli uomini ed è costituito a pro degli uomini in tutto ciò che riguarda Dio affinché offra doni e sacrifici in espiazione dei peccati; e affinché sappia compatire gli ignoranti e gli erranti: essendo anch'egli assediato da debolezza. Ecco perché egli deve, come per il popolo, così anche per se stesso offrir sacrificio per i peccati. Tale dignità però nessuno può assumerla di suo arbitrio, ma solo chi è chiamato da Dio, come Aronne. Così anche Cristo non prese da se stesso la gloria d'esser fatto pontefice: ma l'ebbe da Colui che disse: «Mio figlio sei tu, io oggi ti ho . generato». Come anche altrove dice: «Tu sei sacerdote per sempre, secondo l'ordine di Melchisedech».

[Graduale]
!Eccli 44:16
Ecco il grande pontefice, che nella sua vita piacque a Dio.
!Eccli 44:20
Non si trovò alcuno simile a lui nell'osservare la legge dell'Eccelso. Alleluia, alleluia,
!Joann 10:14
V. Io sono il buon Pastore: io conosco il mio gregge e il mio gregge mi conosce. Allelúia.

[Evangelium]
Seguito ++ del Santo Vangelo secondo Giovanni.
!Joann 10:11-16
In quel tempo, disse Gesù ai Farisei: «Io sono il buon pastore. Il buon pastore dà la sua vita per le sue pecore. Il mercenario, invece, che non è pastore, al quale non appartengono le pecore, se vede venire il lupo, abbandona le pecore e fugge; allora il lupo rapisce e disperde le pecore. II mercenario fugge, perché è mercenario, e non gli importa delle pecore. Io sono il buon pastore, e conosco le mie pecore, e le mie pecore conoscono me, come il Padre conosce me, e io conosco il Padre; e io dò la mia vita per le mie pecore. Ed ho altre pecore, che non sono di quest'ovile: anche quelle devo condurre: e ascolteranno la mia voce, e si farà un solo gregge ed un solo pastore».

[Offertorium]
!Ps 20:4-5
O Signore, gli hai posto in capo una corona di pietre preziose: Ti chiese la vita e tu gliela desti, alleluia

[Communio]
!Joann 10:14.
Io sono il buon Pastore: io conosco il mio gregge e il mio gregge mi conosce.
