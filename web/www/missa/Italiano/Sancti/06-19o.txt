[Officium]
Ss. Gervasio e Protasio Mart.

[Name]
Gervasio e Protasio

[Introitus]
!Ps 84:9
v. Il Signore parla di pace al suo popolo, ai suoi santi, e a coloro che rientrano in se stessi.
!Ps 84:2
Sei stato buono, Signore, con la tua terra, hai ricondotto gli schiavi di Giacobbe.
&Gloria
v. Il Signore parla di pace al suo popolo, ai suoi santi, e a coloro che rientrano in se stessi.

[Lectio]
Dalla prima lettera di san Pietro apostolo.
!1 Pet 4:13-19
Carissimi, godete di partecipare ai patimenti di Cristo, perché così potrete rallegrarvi ed esultare quando si manifesterà la sua gloria. Beati voi, se siete vituperati per il nome di Cristo; perché l'onore, la gloria e la virtù di Dio e lo Spirito di lui riposa su di voi. Nessuno di voi abbia a soffrire come omicida o ladro o maldicente o insidiatore dei beni altrui; ma se soffre come cristiano, non se ne vergogni: glorifichi piuttosto Dio per tale nome. Perché è tempo che cominci il giudizio dalla casa di Dio; e se comincia da noi, dove andranno a finire coloro che non obbediscono al vangelo di Dio? Se sarà appena salvato il giusto, dove comparirà l'empio e il peccatore? Pertanto anche coloro che patiscono secondo il volere divino, devono raccomandare le loro anime al Creatore fedele, operando il bene.

[Graduale]
!Exodi 15:11
Dio è glorioso nei suoi santi; mirabile nella sua maestà, operatore di prodigi.
!Exod 16:6
V. La tua destra, o Signore, si è distinta nella forza; la tua destra ha spezzato i nemici. Alleluia, alleluia.
V. Questo è il vero amore fraterno che vinse i delitti del mondo: ha seguito Cristo, e ora gode glorioso i regni celesti. Alleluia.

[Evangelium]
Seguito ++ del Santo Vangelo secondo Luca.
!Luca 6:17-23
In quel tempo: Gesù si fermò in un ripiano con la folla dei suoi discepoli e gran quantità di popolo che da tutta la Giudea e da Gerusalemme e dalle marine di Tiro e di Sidone era venuta ad ascoltarlo e farsi guarire dalle proprie infermità. E quelli che erano vessati da spiriti immondi ne erano liberati; e tutto il popolo cercava di toccarlo, perché da lui scaturiva una potenza che sanava tutti. E alzati gli occhi verso i suoi discepoli, diceva: «Beati voi, che siete poveri, perché a voi appartiene il Regno di Dio. Beati voi che ora avete fame, perché sarete saziati. Beati voi, che ora piangete, perché riderete. Beati voi quando gli uomini vi odieranno e oltraggeranno e ripudieranno il vostro nome come di malvagi per cagione del Figlio dell'uomo. Rallegratevi in quel giorno ed esultate; ecco, la vostra mercede sarà grande nel cielo».

[Offertorium]
!Ps 31:11
Gioite nel Signore ed esultate, o giusti; inneggiate voi tutti, animi retti.

[Communio]
!Ps 78:2; 78:11
Hanno dato i cadaveri dei tuoi servi, o Signore, in pasto agli uccelli del cielo, e le carni dei tuoi santi alle bestie selvatiche: per la potenza del tuo braccio salva i condannati a morte.
