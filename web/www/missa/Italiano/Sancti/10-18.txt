nk]
S. Lucae Evangelistae;;Duplex 2 classis;;5.1;;ex C1a

[Rank1960]
S. Lucae Evangelistae;;Duplex 2 classis;;5;;ex C1a

[Rule]
ex C1a;
Gloria
Credo
Prefatio=Apostolis

[Introitus]
!Ps 138:17.
v. I tuoi amici, o Dio, sono sommamente onorati; veramente forte è diventato il loro principato.
!Ps 138:1-2
Signore, tu mi scruti e mi conosci, tu conosci quando siedo e quando sorgo.
&Gloria
v. I tuoi amici, o Dio, sono sommamente onorati; veramente forte è diventato il loro principato.

[Oratio]
Interceda per noi, o Signore, il tuo santo evangelista Luca, che per l'onore del tuo nome portò continuamente nel suo corpo la mortificazione della croce.
$Per Dominum

[Lectio]
Dalla seconda lettera di san Paolo apostolo ai Corinti.
!2 Cor 8:16-24. 
Fratelli: Grazie a Dio, che mette la medesima sollecitudine per voi nel cuore di Tito; egli infatti ha accolto la nostra preghiera, ed ardente di zelo, spontaneamente viene fra di voi. Mandiamo con lui anche il fratello elogiato in tutte le Chiese per il Vangelo, il quale, di più, è eletto dalle Chiese anche ad esser compagno del nostro viaggio in questa opera di carità, che noi compiamo a gloria del Signore e a prova del nostro buon volere. Così evitiamo che alcuno ci biasimi per motivo di questa grande colletta di cui siamo incaricati; perché noi ci preoccupiamo di fare il bene non soltanto davanti a Dio, ma anche davanti agli uomini. Con loro poi inviamo pure quel nostro fratello, del quale sovente e in molte cose abbiamo sperimentato lo zelo, e che ora è anche più sollecito per la grande fiducia che ha in voi. In quanto a Tito, egli è il mio compagno, il mio coadiutore in mezzo a voi; in quanto ai nostri fratelli, essi sono gli apostoli delle Chiese e la gloria di Cristo. Date dunque ad essi al cospetto delle Chiese la prova del vostro amore, del giusto vanto che ci diamo per voi.

[Graduale]
!Ps 18:5; 18:2
La loro voce si è diffusa per tutta la terra: e le loro parole sino ai confini della terra.
V. I cieli narrano la gloria di Dio: e il firmamento annunzia le opere delle sue mani. Alleluia, alleluia.
!Joann 15:16.
Vi ho scelti di mezzo al mondo perché andiate e portiate frutto, e il vostro frutto sia duraturo. Alleluia.

[Evangelium]
Seguito ++ del Santo Vangelo secondo Luca.
!Luc 10:1-9
In quel tempo: Il Signore scelse anche altri settantadue discepoli e li mandò a due a due innanzi a sé in, ogni città e luogo dove egli era per andare. E diceva loro: «La messe è molta, ma gli operai sono pochi. Pregate dunque il padrone della messe che mandi operai per la sua mietitura. Andate! Ecco, io vi mando come agnelli in mezzo a lupi. Non portate né borsa, né sacca, né sandali; e per la strada non salutate nessuno. In qualunque casa entrerete, dite prima di tutto: “Pace a questa casa”. E se ci sarà un figlio di pace riposerà su di lui la pace vostra, altrimenti ritornerà a voi. E nella stessa casa restate, mangiando e bevendo di quel che vi dànno; perché l'operaio è degno della sua mercede. Non girate di casa in casa. E in qualunque città entrerete, se vi accolgono, mangiate di quel che vi sarà messo davanti e guarite gli infermi che ci sono, e dite loro: “Sta per venire a voi il Regno di Dio"».

[Offertorium]
!Ps 138:17
I tuoi amici, o Dio, sono sommamente onorati; veramente forte è diventato il loro principato.

[Secreta]
Per i doni celesti, concedi a noi, Signore, di servirti con libertà di spirito; per l'intercessione del tuo santo evangelista Luca, il sacrificio che ti offriamo operi in noi salvezza e gloria.
$Per Dominum

[Communio]
!Matth 19:28
Voi che mi avete seguito, sederete su troni a giudicare le dodici tribù d 'Israele.

[Postcommunio]
Per l'intercessione del tuo santo evangelista Luca concedi a noi, o Dio onnipotente: ciò che abbiamo ricevuto dal tuo santo altare ci santifichi e infonda sicurezza alle nostre anime.
$Per Dominum

