[Officium]
In Commemoratione S. Pauli Apostoli

[Oratio Pauli]
O Dio, che hai ammaestrato tutte le nazioni con la predicazione di san Paolo apostolo, concedi a noi, che ne celebriamo il giorno natalizio, di sentire presso di te il suo patrocinio.
$Per Dominum.

[Lectio]
Dalla lettera di san Paolo apostolo ai Gàlati.
!Gal 1:11-20
Vi dichiaro apertamente, o fratelli che il vangelo da me predicato non è opera umana; perché io non l'ho ricevuto, né imparato da uomo, ma per rivelazione da Gesù Cristo. Voi infatti avrete sentito parlare del mio operare d'una volta nel giudaismo, come accanitamente perseguitassi la Chiesa di Dio e la devastassi, distinguendomi nel giudaismo più di molti della mia età e della mia nazione, come straordinario zelatore della tradizione dei padri. Quando però Colui, che per sua grazia mi aveva designato, fin dal seno di mia madre, ad una speciale missione, si compiacque di rivelare in me il suo Figliuolo, affinché io lo predicassi ai pagani, io subito, senza dar retta alla carne e al sangue, senza andare a Gerusalemme da quelli che erano apostoli prima di me, mi ritirai nel deserto dell'Arabia e poi tornai di nuovo a Damasco. Tre anni dopo salii a -Gerusalemme per far la conoscenza di Pietro, e stetti con lui quindici giorni. Degli altri apostoli non vidi che Giacomo, cugino del Signore. E riguardo a quanto scrivo, vi assicuro davanti a Dio che non mentisco.

[Graduale]
!Gal 2:8-9
Colui che di Pietro fece l'apostolo degli Ebrei ha fatto di me l'apostolo dei pagani; e riconobbero la grazia di Dio a me concessa.
!Ps 15:10
La grazia di Dio in me non rimase vana; anzi, la sua grazia rimane sempre in me. Allelúia, allelúia.
V. O san Paolo apostolo, predicatore della Verità e dottore delle genti, intercedi per noi. Alleluia.

[GradualeP]
Allelúia, allelúia
!Ps 106:8
Diano lode al Signore le sue misericordie: * e le sue meraviglie in favore dei figli degli uomini. Alleluia.
V. San Paolo Apostolo, predicatore della verità e dottore dei Gentili, intercedi per noi presso Dio. Alleluia.

[Tractus]
Tu sei uno strumento eletto, o san Paolo Apostolo: sei davvero degno di essere glorificato.
V. Il predicatore della verità e dottore dei Gentili in fede e verità.
V. Per te tutti i Gentili han conosciuto la grazia di Dio.
V. Intercedi per noi presso Dio, che t'ha eletto.

[Evangelium]
Seguito ++ del Santo Vangelo secondo Matteo.
!Matt 10:16-22
In quel tempo, disse Gesù ai suoi discepoli: «Ecco io vi mando come pecore in mezzo ai lupi: siate adunque prudenti come serpenti e semplici come colombe. Guardatevi dagli uomini, poiché vi tradurranno nei tribunali e vi flagelleranno nelle loro sinagoghe, e sarete condotti davanti a governatori e a re per causa mia, per rendere testimonianza a loro e ai pagani. E quando sarete nelle loro mani non preoccupatevi del come rispondere, o di ciò che direte; perché in quel punto vi sarà dato quel che dovrete dire, non essendo voi che parlate, ma lo Spirito del Padre vostro che parla in voi. Il fratello consegnerà il fratello perché sia dato a morte, e il padre il figlio; e insorgeranno i figli contro i genitori e li faranno morire. E sarete odiati da tutti a causa del mio nome; ma chi avrà perseverato sino alla fine sarà salvo».

[Communio]
!Matth 19:28-29
In verità vi dico che voi, che avete abbandonato ogni cosa e mi avete seguito, riceverete il centuplo e possederete la vita eterna.

[Postcommunio Pauli]
Dopo aver ricevuto il sacramento, ti preghiamo, o Signore, perché, per intercessione del beato Paolo apostolo ciò che a sua gloria è stato offerto, a noi giovi come rimedio.
$Per Dominum
