[Rank]
Feria Sexta Quattuor Temporum Septembris;;Feria major;;2

[Rank1960]
Feria Sexta Quattuor Temporum Septembris;;Feria major;;4

[Rule]

[Introitus]
!Ps 104:3-4
v. Gioisca il cuore di quanti cercano il Signore. Cercate il Signore, e state costanti: vedete di piacere sempre a Lui.
!Ps 104:1
Rendete grazie a Dio, gridate il suo nome, fate conoscere tra i popoli le sue imprese.
&Gloria
v. Gioisca il cuore di quanti cercano il Signore. Cercate il Signore, e state costanti: vedete di piacere sempre a Lui.

[Oratio]
Fa', o Dio onnipotente, che noi, rinnovando ogni anno questa sacra osservanza, ti possiamo piacere nel corpo e nell'anima.
$Per Dominum

[Lectio]
Dal libro del profeta Osea.
!Osee 14:2-10
Queste cose dice il Signore: «Ritorna, o Israele, al Signore Dio tuo, perché sei andato in rovina per le tue iniquità. Pregate e volgetevi al Signore, dicendo: “Togli ogni iniquità, accetta che invece dei giovenchi, ti offriamo gli omaggi delle nostre labbra. Assur non ci potrà salvare: noi non monteremo più sui cavalli, e non diremo più che sono i nostri dèi, opera delle nostre mani, perché tu avrai compassione dell'orfano che a te si abbandona". Sarò io a sanare le loro piaghe, io li amerò con tutto il cuore, perché si è allontanato da loro il mio sdegno. Io sarò come rugiada per Israele, e germoglierà come giglio e getterà le sue radici come una pianta del Libano. Si spanderanno i suoi rami, la sua bellezza sarà come quella dell'olivo, e il suo profumo come quello del Libano. Ritorneranno a sedere sotto la sua ombra, vivranno di frumento, germoglieranno come vigna, il loro nome sarà come il vino del Libano. Efraim dirà: “Che ho ormai da fare cogli idoli?”, Io lo esaudirò, io lo farò andare in alto come verde abete, da me verranno i tuoi frutti. Chi è sapiente da comprendere queste cose? Chi è intelligente da penetrarle? Ecco le vie del Signore son diritte, i giusti vi cammineranno, ma i prevaricatori vi cadranno».

[Graduale]
!Ps 89:13; 89:1
Volgiti, Signore, un momento e prova compassione dei tuoi servi.
V. Tu sei per noi un rifugio, o Signore, di età in età.

[Evangelium]
Seguito ++ del Santo vangelo secondo Luca.
!Luke 7:36-50
In quel tempo uno dei Farisei lo pregò di andare a desinare da lui. Ed entrato in casa del Fariseo, si mise a tavola. Ed ecco una donna che era peccatrice in quella città, appena seppe che egli era a mangiare in casa del Fariseo portò un alabastro pieno di profumo; e stando ai piedi di lui, con le lacrime incominciò a bagnarne i piedi, e coi capelli del suo capo li asciugava, li baciava e li ungeva d'unguento. Vedendo ciò il Fariseo che l'aveva invitato, prese a dire dentro di sé: «Costui, se fosse un profeta, certo saprebbe che donna è costei che lo tocca, e com'è peccatrice». E Gesù, rivolgendosi a lui, disse: «Simone, ho da dirti una cosa». Ed egli: «Maestro, di' pure!». «Un creditore aveva due debitori: uno gli doveva cinquecento danari, e l'altro cinquanta. Or non avendo quelli da poter restituire, condonò il debito a tutti e due: chi dunque di loro amerà di più?». Simone rispose: «Secondo me, colui al quale ha condonato di più». Gesù replicò: «Hai giudicato rettamente». Poi, rivolto alla donna, disse a Simone: «Vedi questa donna? Sono entrato in casa tua, tu non mi hai dato acqua ai piedi, ma essa li ha bagnati colle lacrime e rasciugati con i suoi capelli. Tu non mi hai dato il bacio; ma lei da che è venuta non ha smesso di baciarmi i piedi. Tu non hai unto di olio il mio capo, ma essa con l'unguento ha unto i miei piedi. Per questo ti dico: “le sono perdonati molti peccati, perché molto ha amato". Invece quello a cui poco si perdona, poco ama». E disse a lei: «Ti son perdonati i peccati». E i convitati cominciarono a dire dentro di sé: «Chi è costui che perdona anche i peccati?», Ma Gesù disse alla donna: «La tua fede ti ha salvata; va in pace».

[Offertorium]
!Ps 102:2; 102:5
Anima mia, benedici il Signore, e non dimenticare nessuno dei suoi benefici: la tua giovinezza si rinnoverà come quella dell'aquila.

[Secreta]
I doni del nostro digiuno ti siano accetti, o Signore: in virtù dell'espiazione ci rendano degni della tua grazia, e ci conducano alle promesse eterne.
$Per Dominum

[Communio]
!Ps 118:22; 118:24
Toglimi dall'obbrobrio e dal disprezzo, perché ansioso cercai i tuoi comandamenti, o Signore: perché oggetto della mia meditazione è la tua legge.

[Postcommunio]
Ti preghiamo, Dio onnipotente: rendendoti grazie dei doni ricevuti, meritiamo benefici ancor più preziosi.
$Per Dominum

