[Name]
Commune Virginum plurimorum Tempore Paschali

[Rule]
Gloria

[Introitus]
!Ps 118:95-96
v. I malvagi mi spiarono per rovinarmi; io però badavo ai tuoi insegnamenti, o Signore; poiché di ogni cosa ho veduto un limite, non già alla perfezione della tua Legge.
!Ps 118:1
Beato chi è perfetto nel suo cammino, chi procede secondo la legge di Dio.
&Gloria
v. I malvagi mi spiarono per rovinarmi; io però badavo ai tuoi insegnamenti, o Signore; poiché di ogni cosa ho veduto un limite, non già alla perfezione della tua Legge.

[Oratio1]
O Signore, implori per noi clemenza la beata N. vergine e martire, la quale ti fu sempre accetta e per il merito della castità e per la fiducia nella tua potenza.
$Per Dominum

[Lectio]
Dal libro della Sapienza.
!Eccli 51:18-17
Alzai la mia voce da questa terra e dall'orlo della tomba gridai aiuto, e pregai: «O Signore, mio Padre sei Tu; sì, Tu sei il campione della mia salvezza. Non mi abbandonare nel giorno d'angoscia, nel giorno di rovina e di desolazione. Senza posa loderò il tuo Nome, di te mi ricorderò nella preghiera». E il Signore ascoltò la mia voce, e porse orecchio alla mia supplica; mi liberò da ogni male e mi salvò nel giorno della sventura. Perciò canto l'inno di lode e di grazie, e benedico il Nome del Signor.

[Graduale]
!Ps 45:6; 45:5
Dio le sarà d’aiuto col suo sguardo; Dio è in lei, ed essa non vacilla.
V. Un fiume rallegra col suo corso la città di Dio; l’Altissimo ha santificato la sua dimora. Alleluia, alleluia.
V. Costei è la vergine una tra le prudenti. Allelúia.

[GradualeP]
Allelúia, allelúia.
V. Costei è la vergine una tra le prudenti.
!Sap 4:1.
Oh! come è bella una generazione casta e gloriosa! Alleluia.

[Evangelium]
Seguito ++ del Santo Vangelo secondo Matteo.
!Matth 13:44-52
In quel tempo Gesù disse ai suoi discepoli questa parabola: «È simile il regno dei cieli ad un tesoro nascosto in un campo, che un uomo trovatolo, tiene celato, e, tutto giulivo dell'accaduto, va a vendere quel che ha e compra quel campo. Ancora: Il regno dei cieli è simile ad un mercante che va in cerca di belle perle; trovatane una di gran pregio, va a vendere quanto ha e la compra. Il regno dei cieli inoltre è simile ad una rete gettata in mare, che ha preso ogni sorta di pesci. Quando è piena, i pescatori la tirano a riva, e sedutisi, ripongono in ceste i buoni, e buttan via i cattivi. Così avverrà alla fine del mondo: Verranno gli Angeli e toglieranno i cattivi di mezzo ai giusti e li getteranno nella fornace ardente: ivi sarà pianto e stridor di denti. Avete intese tutte queste cose?». Gli dicono: «Sì ». Ed Egli a loro: «Per questo ogni scriba istruito nel regno dei cieli, è simile ad un padre di famiglia che trae fuori dalla sua dispensa cose nuove e cose vecchie».

[Offertorium]
!Ps 44:3
Sparsa è la grazia sulle tue labbra, perciò Dio ti ha benedetto in eterno, e per i secoli eterni. Allelúia.

[Secreta1]
O Signore, accetta benigno i doni che ti offriamo in onore della beata N. vergine e martire, e fa' che ci siano di perpetuo aiuto.
$Per Dominum

[Communio]
!Ps 118:121; 118:122;118:128
Non mi calunnino i superbi, o Signore; perché ho agito con giustizia e rettitudine; ho camminato secondo i tuoi precetti ed ho odiato ogni via iniqua. Allelúia.

[Postcommunio1]
Nutriti dall'abbondanza del dono divino, ti preghiamo, o Signore nostro Dio, per l'intercessione della tua santa vergine e martire N. di farci vivere sempre in questa comunione.
$Per Dominum

[Evangelium1]
Seguito ++ del Santo Vangelo secondo Matteo.
!Matth 19:3-12.
In quel tempo si accostarono a Gesù dei Farisei per tentarlo, e gli dissero: «È lecito all'uomo ripudiare, per un motivo qualsiasi, la propria moglie?». Ed egli rispose loro: «Non avete letto che il Creatore da principio li creò maschio e femmina; e disse: “Per questo l'uomo lascerà il padre e la madre e si unirà con la moglie e i due saranno una sola carne"? Dunque, non son più due, ma una sola carne. Ciò che Dio ha congiunto l'uomo dunque non lo divida». Allora gli replicarono : «Ma perché Mosè comandò di dare il libello di divorzio e di mandarla via?». E Gesù: «Per la durezza del vostro cuore, Mosè vi permise di ripudiare le vostre mogli; ma da principio non fu così. Io poi vi dico: chi rimanda la propria donna, se non è concubinato, e ne prende un'altra, è adultero; e chi sposa la ripudiata è adultero». Gli dicono i suoi discepoli: «Se tale è la condizione dell'uomo rispetto alla moglie, non conviene ammogliarsi». Ed egli disse loro: «Non tutti capiscono questo, ma soltanto quelli a cui è stato concesso. Ci sono infatti degli eunuchi, usciti tali dal seno della madre, e ci sono degli eunuchi fatti tali dagli uomini, e ci sono di quelli che si san fatti eunuchi da sé in vista del regno dei cieli. Comprenda chi può».

[Oratio]
Signore Dio nostro, concedici, te ne preghiamo, di celebrare con incessante devozione la vittoria delle tue sante vergini e martiri N. e N., così che non potendole venerare secondo il merito, almeno con umile ossequio le festeggiamo.
$Per Dominum

[Secreta]
Guarda benigno, o Signore, te ne preghiamo, questi doni offerti sull'altare in onore delle tue sante vergini e martiri N. e N., affinché come in grazia di questi misteri a loro conferisti gloria, così a noi conceda perdono.
$Per Dominum

[Postcommunio]
Concedi a noi, Signore, per l'intercessione delle tue sante vergini e martiri N. e N., di ricevere con anima pura ciò che tocchiamo con la bocca.
$Per Dominum

