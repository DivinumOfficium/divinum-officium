[Name]
Commune Unius Martyris, In virtute

[Rule]

[Introitus]
!Ps 20:2-3.
v. Signore, della tua potenza si allieta il giusto e quanto esulta del tuo soccorso! Tu hai colmato il desiderio del suo cuore.
!Ps 20:4
Poiché l'hai prevenuto con le più gioconde benedizioni, e in capo gli hai posto una corona di pietre preziose.
&Gloria
v. Signore, della tua potenza si allieta il giusto e quanto esulta del tuo soccorso! Tu hai colmato il desiderio del suo cuore.

[Oratio]
Signore Dio onnipotente, per l'intercessione del beato …. martire tuo, di cui celebriamo l'anniversario, concedici la grazia di essere fortificati nel tuo amore.
$Per Dominum

[Lectio]
Da! libro della Sapienza.
!Sap 10: 10-14
La Sapienza guidò per diritte vie il giusto, gli mostrò il regno di Dio, gli diede la conoscenza delle cose sante, ne prosperò le fatiche e ne coronò i lavori con frutti abbondanti. Lo assisté tra le frodi di chi lo raggirava e lo fece ricco. Lo guardò dai nemici, lo protesse dalle insidie, gli porse vittoria in aspra lotta, perché esperimentasse, che di tutto trionfa la pietà. Essa non abbandonò il giusto venduto, ma lo salvò dai peccatori e con lui discese nel carcere, ed anche tra le catene non lo lasciò, finché non gli ebbe portato lo scettro del regno e il potere contro coloro che l'opprimevano: dimostrò bugiardi i suoi accusatori e gli procurò eterna gloria il Signore Dio nostro.

[Graduale]
!Ps 111:1-2.
Beato l'uomo che teme il Signore, e molto si compiace nei suoi comandi.
V. Sarà forte sulla terra la sua prole e benedetta la generazione dei giusti. Alleluia, alleluia.
!Ps 20:4
O Signore, gli hai posto in capo una corona di pietre preziose. Alleluia.

[Tractus]
!Ps 111:1-2.
Beato l'uomo che teme il Signore, e molto si compiace nei suoi comandi.
V. Sarà forte sulla terra la sua prole e benedetta la generazione dei giusti. 
!Ps 20:3-4
Il desiderio del suo cuore hai colmato e la preghiera delle sue labbra non gli hai negata.
V. Poiché lo hai preceduto con le più liete benedizioni.
V. In capo gli hai posto una corona di pietre preziose.

[Evangelium]
Seguito ++ del Santo vangelo secondo Matteo.
!Matt 10:34-42
In quel tempo disse Gesù ai suoi discepoli: «Non crediate che io sia venuto a mettere pace sulla terra. Non sono venuto a mettere la pace, ma la spada. Perché son venuto a dividere il figlio dal padre, la figlia dalla madre, la nuora dalla suocera; così che i nemici dell'uomo saranno quelli di casa. Chi ama il padre e la madre più di me, non è degno di me. E chi ama il figlio e la figlia più di me, non è degno di me. E chi non prende la sua croce e non mi segue, non è degno di me. Chi fa risparmio della sua vita, la perderà; e chi avrà perduta la sua vita per amor mio, la ritroverà. Chi riceve voi riceve me, e chi riceve me riceve Colui che mi ha mandato. Chi accoglie un profeta appunto perché profeta, riceverà premio da profeta; e chi riceve un giusto come giusto, riceverà premio da giusto. E chi avrà dato da bere, anche un solo bicchiere di acqua fresca, ad uno di questi piccoli, perché mio discepolo, in verità vi dico, non perderà la sua ricompensa».

[Offertorium]
!Ps 8:6-7
Di gloria e di onore lo coronasti; e lo costituisti sopra le opere delle tue mani, o Signore.

[Secreta]
Signore, te ne preghiamo, accetta i nostri doni e le nostre preci, purificaci per la virtù di questi santi misteri ed esaudiscici.
$Per Dominum

[Communio]
!Matth 6: 24. 
Se qualcuno vuol venire dietro a me, rinunzi a se stesso, prenda la sua croce e mi segua.

[Postcommunio]
Signore Dio nostro, concedici, te ne preghiamo: che, come ci rallegriamo di un rito temporale in ricordo dei tuoi santi, così possiamo godere della loro eterna compagnia.
$Per Dominum

