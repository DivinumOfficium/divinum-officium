[Name]
Commune Summorum Pontificum; Si diligis

[Rule]
Prefatio=Apostolis

[Comment]
# Společné Mše jednoho nebo více papežů-mučedníků neb vyznavačů Si diligis
! Barva červená nebo bílá
Papežové, nejvyšší viditelné hlavy Církve a pastýři oveček Kristových, jsou nejvíce vystaveni nástrahám a úkladům pekla, neboť na skálu Petrovu, na které je Církev postavena, je stále útočeno a jejími základy otřásáno. Jenom láska ke Kristu a k jeho ovečkám dává schopnosti vydržeti tento boj. Většina papežů zemřela jako Světci nebo v pověsti svatosti a mnohý z nich jako mučedník. Je neobyčejně šťastný čin, že Pius XII. r. 1942 vyhradil pro svatý sbor papežů zvláštní mešní formulář, ve kterém je vyjádřena všecka důstojnost a úloha Náměstka Kristova.

[Introitus]
!J 21,15-17
v. Miluješ-li mne, Šimone Petře, pas beránky mé, pas ovce mé.
!Ž 29,2
Velebiti tě budu, Pane, neboť jsi mne chránil a nedopustil jsi, aby nade mnou jásali nepřátelé moji.
&Gloria
v. Miluješ-li mne, Šimone Petře, pas beránky mé, pas ovce mé.

[Oratio]
Na stádce své, Pastýři věčný, usmířen shlédni a skrze sv. N., Mučedníka svého a Nejvyššího Velekněze, kterého jsi ustanovil za pastýře celé Církve, ochraňuj trvalou záštitou.
$Per Dominum

[Oratio1]
Bože,jenž Cirkev svou, založenou na pevnosti apoštolské skály, vymaňuješ z hrůzy pekelných bran, uděl, prosíme, aby na přímluvu svatého N., Mučedníka tvého a Nejvvššího Velekněze, vytrvávala ve tvé pravdě a byla chráněna ustavičnou bezpečností.
$Per Dominum

[Oratio91]
Na stádce své, Pastýři věčný, usmířen shlédni a skrze svaté N. a N., Mučedníky své a Nejvyšší Velekněze, které jsi ustanovil za pastýře celé Církve, ochraňuj trvalou záštitou.
$Per Dominum.

[Lectio]
Čtení z listu sv. Petra Apoštola
!1Pt 5,1-4; 5,10-11
Nejmilejší! Starší, kteří jsou mezi vámi, napomínám já, spolustarší a svědek utrpení Kristových a proto i účastník oné budoucí slávy, která se zjeví: paste stádce Boží, které je u vás, starajice se o ně ne z přinucení, nýbrž dobrovolně podle vůle Boží, ani z mrzké ziskuchtivosti, nýbrž ochotně, ani jako byste panovali nad vyvolenými, nýbrž jako vzor stádce ze srdce. A když se objeví arcipastýř, obdržíte korunu nehynoucí slávy. Bůh pak všeliké milosti, jenž nás povolal k věčné slávě své v Kristu Ježiši, po krátkém utrpení vás sám zdokonalí, utvrdí a upevní. Jemu buď sláva a panování na věky věků. Amen.

[Graduale]
!Ž 106,32; 106,31
Nechť ho oslavují ve shromáždění lidu a v radě starších nechť ho chvalí.
V. Nechť velebí Pána za jeho milosrdenství a za jeho divy na synech lidských.
Aleluja, aleluja.
! Mt 16,18
V. Ty jsi Petr (skála), a na té skále vzdělám Církev svou. Aleluja.

[GradualeP]
Aleluja, aleluja.
!Mt 16,18
V. Ty jsi Petr (skála), a na té skále vzdělám Církev svou. Aleluja.
!Ž 44,17-18
Ustanoviš je za knížata nad celou zemí; pamatovat budou na tvé jméno, Pane. Aleluja.

[Tractus]
!Ž 106,32; 106,31
Nechť ho oslavují ve shromáždění lidu a v radě starších nechť ho chvalí.
V. Nechť velebí Pána za jeho milosrdenství a za jeho divy na synech lidských.
!Ž 39,10-11
Zvěstoval jsem spravedlnost tvou ve velkém shromáždění. Hle, nezavírám rtů svých, Pane, ty víš.
V. Spravedlnost tvou jsem neskrýval ve svém srdci; o věrnosti tvé a spáse tvé jsem mluvil,
V.  Neskrýval jsem milosrdenství tvé a věrnost tvou četnému shromáždění.

[Evangelium]
@Sancti/01-18:Evangelium

[Offertorium]
!Jer 1,9-10
!Svému Náměstku klade Kristus sám v ústa to, čemu má učit. Odevzdal mu duchovní vládu nad všemí národy a královstvími, aby svým slovem vytrhával a ničil všecky povstávající bludy a neřesti a naopak zase stavěl duchovní život svého stádce a svými pokyny zasazoval mu do duše ctnosti, které by je učinily Bohu milými.
Hle, vložil jsem slova svá ve tvá ústa. Hle, ustanovil jsem tě nad národy a nad královstvími, abys vytrhával a ničil, stavěl a sázel.

[Secreta]
Obětovanými dary, prosíme, Pane, Církev svou dobrotivě osvěť, aby i všudy rostl prospěch tvého stádce i pastýři se stali pod tvým vedením milými tvému jménu.
$Per Dominum

[Secreta1]
Přijmi Pane, dobrotivě dary, které jsme ti s radostí obětovali, a uděl, aby se Církev tvá na přímluvu sv. N. i radovala z neporušenosti víry i stále se těšila z pokojných časů.
$Per Dominum

[Communio]
!Mt 16,18
Ty jsi Petr (skála), a na té skále vzdělám Církev svou.

[Postcommunio]
Církev svou svatým pokrmem nasycenou, prosíme, Pane, usmířen spravuj, aby řízena jsouc mocným vedením, i rozmnožení svobody dosáhla i setrvávala v neporušenosti víry.
$Per Dominum

[Postcommunio1]
Rozmnož, prosíme, Pane, v Církvi své ducha milosti, jejž jsi udělil, aby na přímluvu sv. N. (Mučedníka tvého a) Nejvyššího Pastýře, nechyběla ani pastýři poslušnost stádce, ani stádci pastýřova péče.
$Per Dominum
