[Name]
Commune Confessoris Pontificis;Statuit

[Rule]

[Comment]
# V den vyznavače biskupa
Pán sám voli si svoje zástupce na zemi — biskupy a kněze — volaje je svou Milostí. Činí z nich knížata a pastýře svého lidu, aby mu vládli a vedli jej k zachování zákonů Božích. Kéž by všem těmto pastýřům zůstala důstojnost kněžská na věky, jako dnes slavenému biskupu! Lid křesťanský musí pro svůj vlastní prospěch modliti se o milost pro své duchovní vůdce a o povolání pro další pracovníky na vinici Páně!

[Introitus]
!Sir 45,30
v. Uzavřel s ním Pán smlouvu míru a knížetem jej učinil, aby mu zůstala důstojnost kněžství na věky.
!Ž 131,1
Pamětliv buď, Pane, Davida a všeliké jeho zbožnosti.
&Gloria
v. Uzavřel s ním Pán smlouvu míru a knížetem jej učinil, aby mu zůstala důstojnost kněžství na věky.

[Oratio]
Dej, prosíme, všemohoucí Bože, aby úctyhodná slavnost svatého N., vyznavače tvého a biskupa, zbožnost naši rozmnožila i spásu.
$Per Dominum

[Lectio]
Čtení z knihy Sirachovcovi
!Sir 44,16-27; 45,3-20.
!Dnes nám Církev předvádí obraz dokonalého kněze, jenž byl spravedlivý k Bohu a k těm, kdož mu byli svěření. Slova Epištoly připomínají nám úlohu kněží: Bohu obětovati a prostředkovati mezi Ním a lidem. Líbiti se Bohu není však pouze nutností pro kněžstvo, ale i pro každého křesťana; to pak může se státi pouze tehdy, když dáme Bohu, co Mu náleží, a bližnímu, k čemu jsme povinni přikázáním Lásky.
Ejhle, kněz veliký, jenž Bohu ve dnech svých líbil se, a byl shledán mužem spravedlivým, že se stal v dobách hněvu spasitelem. Nebyl nalezen podobný jemu slávou, který by šetřil tak zákona Nejvyššího. Proto, jak se přísahou byl zavázal, dal mu Pán, že vzrostl národ jeho. Požehnání všech národů dal mu Hospodin, a jeho sliby na hlavu se mu snesly. Uznal, že mu přísluší požehnání, zachoval mu milosrdenství své, a našel milost před zrakem Hospodinovým. Slavným učinil ho před králi, a dal jemu korunu slávy. Učinil s ním smlouvu na věčné časy, udělil mu velekněžství, a rouchem nádherným oblažil ho, úřad kněžský aby konal, bohoslužbu, lidu svému aby žeh nal ve jménu Páně, a řádně kadidlo pálil mu v příjemnou vůni.

[Graduale]
!Sir 44,16.
Hle, kněz veliký, jenž ve dnech svých Bohu se líbil.
!Sir 44,20
Nikdo nebyl nalezen, jenž by podobně jako on zachovával zákon Nejvyššího.
Aleluja, aleluja.
!Ž 109,4
Ty jsi kněz na věky podle řádu Melchisedechova. Aleluja.

[Tractus]
!Sir 44,16.
Hle, kněz veliký, jenž ve dnech svých Bohu se líbil.
!Sir 44,20
Nikdo nebyl nalezen, jenž by podobně jako on zachovával zákon Nejvyššího.
!Ž 111,1-3
Blaze člověku, jenž se bojí Pána, jenž v přikázáních jeho libuje si velice.
V. Mocné bude na zemi símě jeho; pokolení spravedlivých požehnáno bude.
V. Sláva a bohatství v domě jeho a spravedlnost jeho zůstává na věky věkův.

[GradualeP]
Aleluja, aleluja
!Ž 109,4
Ty jsi kněz na věky podle řádu Melchisedechova. Aleluja.
V. Tentoť jest kněz, jejž korunoval Pán. Aleluja.

[Evangelium]
Slova ++ sv. Evangelia podle Matouše.
!Mt 25,14-23
!Každý z nás dostal hřivny od Boha abychom jimi moudře hospodařili. Nezakopali jsme jich také do lhostejnosti a pohodlnosti? Chceme-li, aby Pán nás nazval dobrými a věrnými služebníky, jako dnes slaveného biskupa, pak užívejme s velkou pečlivostí všech svých schopností, jichž jsme nedostali pouze pro sebe, ale také k oslavě Boha a ku pomoci bližnímu!
Za onoho času Pán Ježíš pověděl učedníkům svým: podobenství toto: „Člověk jeden odcházeje z domova, povolal k sobě služebníky své a odevzdal jim statek svůj. I dal jednomu pět hřiven, druhému dvě a jinému jednu, každému podle schopnosti jeho, a odcestoval ihned. Odešel pak ten, jenž obdržel pět hřiven, těžil jimi a vytěžil jiných pět hřiven. Taktéž i ten, jenž obdržel dvě, vyzískal dvě jiné. Ten však, který dostal jednu, odešed zakopal ji v zemi a skryl peníze pána svého. Po dlouhém čase pak přišel pán oněch služebníků a skládal účet s nimi. I přistoupil ten, jenž byl obdržel pět hřiven, a podal: jiných pět hřiven řka: ,Pane, pět hřiven odevzdal jsi mi, hle, jiných pět jsem vyzískal.‘ Řekl mu pán jeho: ,Dobře, služebníku dobrý a věrný, že jsi nad málem byl věrný, nad mnoha věcmi ustanovím tebe, vejdi v radost pána svého.‘ Přistoupiv pak i ten, kterýž byl obdržel dvě hřivny, řekl: ,Pane, dvě hřivny odevzdal jsi mi, hle, jiné dvě jsem vyzískal.‘ Řekl mu pán jeho: ,Dobře, služebníku dobrý a věrný, že jsi nad málem byl věrný, nad mnoha věcmi ustanovím tebe; vejdi v radost pána svého.‘“

[Offertorium]
!Ž 88,21-22
Vyvolil jsem Davida, služebníka svého, olejem svatým pomazal jsem jej. Proto bude ruka má mu pomáhati a rámě mé jej posílí. Aleluja.

[Secreta]
Svatí tvoji, prosíme, Pane, ať nás všudy potěšují, abychom zásluhy jejich velebíce, ochranu jejich pociťovali.
$Per Dominum.

[Communio]
!Lk 12,42
Věrný služebník a opatrný, jejž ustanovil pán nad čeledí svou, aby jim dával v čas míru pšenice. Aleluja.

[Postcommunio]
Uděl, prosíme, všemohoucí Bože, abychom za přijaté dary díky vzdávajíce, na přímluvu svatého N., vyznavače tvého a biskupa, ještě hojnějších dobrodiní dosáhli.
$Per Dominum
